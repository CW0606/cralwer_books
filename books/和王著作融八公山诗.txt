《和王著作融八公山诗》作者:谢眺

和王著作融八公山诗 和王著作融八公山诗

二别阻汉坻，双崤望河澳。

　　兹岭复巑岏，分区奠淮服。

　　东限琅琊，西距孟诸陆。

　　阡眠起杂树，檀栾荫修竹。

　　日隐涧疑空，云聚岫如复。

　　出没眺楼雉，远近送春目。

　　戎州昔乱华，素景沦伊谷。

　　阽危赖宗衮，微管寄明牧。

　　长蛇固能翦，奔鲸自此曝。

　　道峻芳尘流，业遥年运倐。

　　平生仰令图，吁嗟命不淑。

　　浩荡别亲知，连翩戒征轴。

　　再远馆娃宫，两去河阳谷。

　　风烟四时犯，霜雨朝夜沐。

　　春秀良已凋，秋场庶能筑。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


