《煌煌京洛行》作者:曹丕

煌煌京洛行 煌煌京洛行

夭夭园桃，无子空长。虚美难假，偏轮不行。
　　淮阴五刑，鸟尽弓藏。保身全名，独有子房。
　　大愤不收，褒衣无带。多言寡诚，抵令事败。
　　苏秦之说，六国以亡。倾侧卖主，车裂固当。
　　贤矣陈轸，忠而有谋。楚怀不从，祸卒不救。
　　祸夫吴起，智小谋大，西河何健，伏尸何劣。
　　嗟彼郭生，古之雅人，智矣燕昭，可谓得臣。
　　峨峨仲连，齐之高士，北辞千金，东蹈沧海。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


