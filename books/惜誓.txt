《惜誓》作者:贾谊

惜誓 惜誓

惜余年老而日衰兮，岁忽忽而不反。

　　登苍天而高举兮，历众山而日远。

　　观江河之纡[yū]曲兮，离四海之沾濡[rú]。

　　攀北极而一息兮，吸沆瀣[hàng xiè]以充虚。

　　飞朱鸟使先驱兮，驾太一之象舆。

　　苍龙蚴虬[qiú]于左骖兮，白虎骋而为右騑。

　　建日月以为盖兮，载玉女于后车。

　　驰骛于杳冥之中兮，休息虖[hū]昆仑之墟。

　　乐穷极而不厌兮，原从容虖[hū]神明。

　　涉丹水而驼骋[tuó chěng]兮，右大夏之遗风。

　　黄鹄[hú]之一举兮，知山川之纡曲。

　　再举兮，睹天地之圜方[huán fāng]。

　　临中国之众人兮，讬[tuō]回飙[biāo]乎尚羊。

　　乃至少原之野兮，赤松、王乔皆在旁。

　　二子拥瑟而调均兮，余因称乎清商。

　　澹[dàn]然而自乐兮，吸众气而翱翔。

　　念我长生而久仙兮，不如反余之故乡。

　　黄鹄[hú]后时而寄处兮，鸱[chī]枭群而制之。

　　神龙失水而陆居兮，为蝼蚁之所裁。

　　夫黄鹄[hú]神龙犹如此兮，况贤者之逢乱世哉。

　　寿冉冉而日衰兮，固儃[chán]回[huái]而不息。

　　俗流从而不止兮，众枉聚而矫直。

　　或偷合而苟进兮，或隐居而深藏。

　　苦称量之不审兮，同权概而就衡。

　　或推迻[yí]而苟容兮，或直言之谔谔。

　　伤诚是之不察兮，并纫[rèn]茅丝以为索。

　　方世俗之幽昏兮，眩白黑之美恶。

　　放山渊之龟玉兮，相与贵夫砾[lì]石。

　　梅伯数谏而至醢[hǎi]兮，来革顺志而用国。

　　悲仁人之尽节兮，反为小人之所贼。

　　比干忠谏而剖心兮，箕子被发而佯狂。

　　水背流而源竭兮，木去根而不长。

　　非重躯以虑难兮，惜伤身之无功。

　　已矣哉！独不见夫鸾凤之高翔兮，乃集大皇之野。

　　循四极而回周兮，见盛德而后下。

　　彼圣人之神德兮，远浊世而自藏。

　　使麒麟可得羁而系兮，又何以异虖[hū]犬羊？

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


