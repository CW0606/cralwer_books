《饮马长城窟行》作者:佚名

饮马长城窟行 饮马长城窟行

青青河畔草，绵绵思远道。

　　远道不可思，宿昔梦见之。

　　梦见在我傍，忽觉在他乡。

　　他乡各异县，辗转不相见。

　　枯桑知天风，海水知天寒。

　　入门各自媚，谁肯相为言。

　　客从远方来，遗我双鲤鱼。

　　呼儿烹鲤鱼，中有尺素书。

　　长跪读素书，书中竟何如？

　　上言加餐饭，下言长相忆。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


