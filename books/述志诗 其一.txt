《述志诗 其一》作者:嵇康

述志诗 其一 述志诗 其一

潜龙育神躯，跃鳞戏兰池。

　　延颈慕大庭，寝足俟皇羲。

　　庆云未垂景，盘桓朝阳陂。

　　悠悠非吾匹，畴肯应俗宜。

　　殊类难徧周，鄙议纷流离。

　　轗轲丁悔吝，雅志不得施。

　　耕耨感宁越，马席激张仪。

　　逝将离羣侣，杖策追洪崖。

　　焦股振六翮，罗者安所羁。

　　浮游太清中，更求新相知。

　　比翼翔云汉，饮露餐琼枝。

　　多念世间人，夙驾咸驱驰。

　　冲静得自然，荣华安足为。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


