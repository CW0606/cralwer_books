《离缴雁赋（并序）》作者:曹植

离缴雁赋（并序） 离缴雁赋（并序）

余游于武陵中，有雁离缴，不能复飞，顾命舟人追而得之。故怜而赋焉。
　　怜孤雁之偏特，情惆焉而内伤。寻淑类之殊异兮，禀上天之休祥。含中和之纯气，赴四节而征行。远玄冬于南裔，避炎夏于朔方。白露凄以飞扬兮，秋风发乎西商。感节运之复至兮，假魏道而翱翔。接羽翮以南北兮，情逸豫而永康。望范氏之发机兮，播纤缴以凌云。挂微躯之轻翼，忽颓落而离群。旅暗惊而鸣远，徒矫首而莫闻。甘充君之下厨，膏函牛之鼎镬。蒙生全之顾覆，何恩施之隆博。于是纵躯归命，无虑无求。饥食粱稻，渴饮清流。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


