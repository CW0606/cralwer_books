《杂诗》作者:嵇康

杂诗 杂诗

微风轻扇，云气四除。

　　皎皎亮月，丽于高隅。

　　兴命公子，携手同车。

　　龙骥翼翼，扬镳踟蹰。

　　肃肃宵征，造我友庐。

　　光灯吐辉，华幔长舒。

　　鸾觞酌醴，神鼎烹鱼。

　　弦超子野，叹过绵驹。

　　流咏太素，俯赞玄虚。

　　孰克英贤，与尔剖符。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


