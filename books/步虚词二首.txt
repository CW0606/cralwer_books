《步虚词二首》作者:杨广

步虚词二首 步虚词二首 其一

【原文】
　　洞府凝玄液，灵山体自然。

　　俯临沧海岛，回出大罗天。

　　八行分宝树，十丈散芳莲。

　　悬居烛日月，天步役风烟。

　　蹑记书金简，乘空诵玉篇。

　　冠法二仪立，佩带五星连。

　　琼轩觯甘露，瑜井挹膏泉。

　　南巢息云马，东海戏桑田。

　　回旗游八极，飞轮入九玄。

　　高蹈虚无外，天地乃齐年。 

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


步虚词二首 步虚词二首 其二

【原文】
　　总辔行无极，相推凌太虚。

　　翠霞承凤辇，碧雾翼龙舆。

　　轻举金台上，高会玉林墟。

　　朝游度圆海，夕宴下方诸。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


