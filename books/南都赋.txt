《南都赋》作者:张衡

南都赋 南都赋

于显乐都，既丽且康！陪京之南，居汉之阳。割周楚之丰壤，跨荆豫而为疆。体爽垲以闲敞，纷郁郁其难详。

　　尔其地势，则武阙关其西，桐柏揭其东。流沧浪而为隍，廓方城而为墉。汤谷涌其后，淯水荡其胸。推淮引湍，三方是通。

　　其宝利珍怪，则金彩玉璞，随珠夜光。铜锡铅锴，赭垩流黄。绿碧紫英，青雘丹粟。太一余粮，中黄侭玉。松子神陂，赤灵解角。耕父扬光于清泠之渊，游女弄珠于汉皋之曲。

　　其山则崆（山凶）嶱嵑，嵣（山芒）嶚剌岝（山客）嶵嵬，嵚巇屹喆幽谷嶜岑，夏含霜雪。或峮嶙而纚连，或豁尔而中绝。鞠巍巍其隐天，俯而观乎云霓。

　　若夫天封大狐，列仙之陬上平衍而旷荡，下蒙笼而崎岖阪坻？坂坻嶻嶭而成巘，溪壑错缪而盘纡。芝房菌蠢生其隈，玉膏滵溢流其隅。昆仑无以奓，阆风不能逾。

　　其木则柽松楔□，槾柏杻橿枫柙栌枥，帝女之桑。楈桠栟榈，柍柘檍檀。结根竦本，垂条蝉媛布绿叶之萋萋，敷华蕊之蓑蓑玄云合而重阴，谷风起而增哀。攒立丛骈，青冥盰瞑杳蔼蓊郁于谷底，森□而刺天。虎豹黄熊游其下，豰玃猱□戏其巅。鸾鸑鹓鶵翔其上，腾猿飞蠝栖其间。其竹则籦笼□篾，筱簳箛箠缘延坻阪，澶漫陆离。阿钎蓊茸，风靡云披。

　　尔其川渎，则滍澧置浕，发源岩穴。潜倴洞出，没滑瀎潏布濩漫汗，漭沆洋溢。总括趋欱，箭驰风疾。流湍投濈，砏汃輣轧长输远逝，漻泪淢汨其水虫则有蠳龟鸣蛇，潜龙伏螭。媂鳣鰅荨，鼋鼍鲛觿巨蚌函珠，驳瑕委蛇。

　　于其陂泽，则有钳卢玉池，赭阳东陂。贮水渟洿，亘望无涯其草则藨苎薠莞，蒋蒲蒹葭。藻茆菱芡，芙蓉含华。从风发荣，斐披芬葩。其鸟则有鸳鸯鹄鹥，鸿鸨鴐鹅。（契鸟）鶂□鶙，鹔鷞鹍鸬嘤嘤和鸣，澹淡随波。

　　其水则开窦洒流，浸彼稻田。沟浍脉连，堤塍相輑朝云不兴，而潢潦独臻。决渫则暵，为溉为陆。冬稌夏穱，随时代熟。其原野则有桑漆麻苎，菽麦稷黍。百谷蕃庑，翼翼与与。

　　若其园圃，则有蓼蕺蘘荷，薯蔗姜（韭番），菥蓂芋瓜。乃有樱梅山柿，侯桃梨栗。梬枣若留，穰橙邓橘。其香草则有薜荔蕙若，薇芜荪苌。晻暧蓊蔚，含芬吐芳。

　　若其厨膳，则有华芗重秬，滍皋香岻归雁鸣鵽，黄稻嫤鱼，以为芍药酸甜滋味，百种千名。春卵夏笋，秋韭冬菁苏蔱紫姜，拂彻膻腥。酒则九酝甘醴，十旬兼清。醪敷径寸，浮蚁若萍。其甘不爽，醉而不酲。

　　及其纠宗绥族，禴祠蒸尝。以速远朋，嘉宾是将。揖让而升，宴于兰堂。珍羞琅玕，充溢圆方。琢雕狎猎，金银琳琅。侍者蛊媚，巾堢鲜明。被服杂错，履蹑华英。儇才齐敏，受爵传蚬。献酬既交，率礼无违。弹琴擫龠，流风徘徊。清角发征，听者增哀。客赋醉言归，主称露未晞。接欢宴于日夜，终恺乐之令仪。

　　于是暮春之禊，元巳之辰，方轨齐轸，祓于阳濒。朱帷连网，曜野映云。男女姣服，骆驿缤纷。致饰程蛊，偠绍便娟。微眺流睇，蛾眉连卷。于是齐僮唱兮列赵女。坐南歌兮起郑舞。白鹤飞兮茧曳绪。脩袖缭绕而满庭，罗袜蹑蹀而容与。翩绵绵其若绝，眩将坠而复举。翘遥迁延，蹩□蹁跹。结九秋之增伤，怨西荆之折盘。弹筝吹笙，更为新声。寡妇悲吟，鹍鸡哀鸣。坐者凄欷，荡魂伤精。

　　于是群士放逐，驰乎沙场。騄骥齐镳，黄间机张。足逸惊飙，镞析毫芒。俯贯鲂□；仰落双鸧鱼不及窜，鸟不暇翔。尔乃抚轻舟兮浮清池，乱北渚兮揭南涯。汰瀺灂兮船容裔，阳侯浇兮掩凫鹥。追水豹兮鞭槡锹，惮夔龙兮怖蛟螭。

　　于是日将逮昏，乐者未荒。收驩命驾，分背回塘。车雷震而风厉，马鹿超而龙骧。夕暮言归，其乐难忘。此乃游观之好，耳目之娱。未睹其美者，焉足称举。

　　夫南阳者，真所谓汉之旧都者也。远世则刘后甘厥龙醢，视鲁县而来迁。奉先帝而追孝，立唐祀乎尧山。固灵根于夏叶，终三代而始蕃非纯德之宏图，孰能揆而处旃！

　　近则考侯思故，匪居匪宁。秽长沙之无乐，历江湘而北征。曜朱光于白水，会九世而飞荣。察兹邦之神伟，启天心而寤灵。

　　于其宫室，则有园庐旧宅，隆崇崔嵬。御房穆以华丽，连阁焕其相徽。圣皇之所逍遥，灵祇之所保绥。章陵郁以青葱，清庙肃以微微。皇祖歆而降福，弥万祀而无衰。帝王臧其擅美，咏南音以顾怀。且其君子，弘懿明睿，允恭温良。容止可则，出言有章。进退屈伸，与时抑扬。

　　方今天地之睢剌，帝乱其政，豺虎肆虐，真人革命之秋也。尔其则有谋臣武将，皆能攫戾执猛，破坚摧刚。排揵陷扃，蹴蹈咸阳。高祖阶其涂，光武揽其英。是以关门反距，汉德久长。及其去危乘安，视人用迁。周召之俦，据鼎足焉，以庀王职。缙绅之伦，经纶训典，赋纳以言。是以朝无阙政，风烈昭宣也。于是乎鲵齿眉寿，鲐背之叟，皤皤然被黄发者，喟然相与歌曰：“望翠华兮葳蕤，建太常兮裶裶驷飞龙兮骙骙，振和鸾兮京师。总万乘兮徘徊，按平路兮来归。”岂不思天子南巡之辞者哉！遂作颂曰：

　　皇祖止焉，光武起焉。据彼河洛，统四海焉。本枝百世，位天子焉。永世克孝，怀桑梓焉。真人南巡，睹旧里焉。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


