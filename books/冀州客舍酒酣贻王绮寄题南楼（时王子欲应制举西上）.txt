《冀州客舍酒酣贻王绮寄题南楼（时王子欲应制举西上）》作者:岑参

冀州客舍酒酣贻王绮寄题南楼（时王子欲应制举西上） 冀州客舍酒酣贻王绮寄题南楼（时王子欲应制举西上）

【原文】

　　夫子傲常调，诏书下征求。知君欲谒帝，秣马趋西周。
　　逸足何駸駸，美声实风流。学富赡清词，下笔不能休。
　　君家一何盛，赫奕难为俦。伯父四五人，同时为诸侯。
　　忆昨始相值，值君客贝丘。相看复乘兴，携手到冀州。
　　前日在南县，与君上北楼。野旷不见山，白日落草头。
　　客舍梨花繁，深花隐鸣鸠。南邻新酒熟，有女弹箜篌。
　　醉后或狂歌，酒醒满离忧。主人不相识，此地难淹留。
　　吾庐终南下，堪与王孙游。何当肯相寻，澧上一孤舟

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


