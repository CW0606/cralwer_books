《大言赋》作者:宋玉

大言赋 大言赋

楚襄王与唐勒、景差、宋玉游於阳云之台。王曰：“能为寡人大言者上座。”
　　王因唏曰：“操是太阿剥一世，流血冲天，车不可以厉。”
　　至唐勒，曰：“壮士愤兮绝天维，北斗戾兮太山夷。”
　　至景差曰：“校士猛毅皋陶嘻，大笑至兮摧覆思。锯牙云，晞甚大，吐舌万里唾一世。”
　　至宋玉，曰：“方地为车，圆天为盖，长剑耿耿倚天外。”
　　王曰：“未也。”
　　玉曰：“并吞四夷，饮枯河海；跋越九州，无所容止；身大四塞，愁不可长。据地分天，迫不得仰”。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


