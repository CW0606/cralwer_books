《梁王菟园赋》作者:枚乘

梁王菟园赋 梁王菟园赋

修竹檀栾，夹池水，旋菟园，并驰道，临广衍，长冗故。故径於昆仑，貇观相物芴焉子，有似乎西山。西山隑隑，恤焉（左阝 右嵬）（左阝 右嵬）。（上山 下巷）（上山 下路）崣（上山 下移），崟岩（上山 下纡）（上山 下从）巍。（左邕 右来）焉暴熛，激扬尘埃。蛇龙，奏林薄，竹游风踊焉，秋风扬焉，满庶庶焉，纷纷纭纭，腾踊云乱。枝叶翬散，摩来幡幡。焉溪谷沙石，洄波沸日。湲浸疾东，流连辚辚。阴发绪菲菲，誾誾讙讙扰。

　　昆鸡蝭蛙，仓庚密切。别鸟相离，哀鸣其中。若乃附巢蹇（上鼓 下鸟）之傅於列树也，欐欐若飞雪之重弗丽也。西望西山，山鹊野鸠。白鹭鹘桐，鸇鹗鹞雕，翡翠鸲鹆。守狗戴胜，巢枝穴藏。被塘临谷，声音相闻。啄尾离属，翱翔群熙。交颈接翼，闟而未至。徐飞翋（左羽 右沓），往来霞水，离散而没合。疾疾纷纷，若尘埃之间白云。也予之幽冥究之乎无端，於是晚春早夏，邯郸裴国易阳之容丽人及其燕饰子相与杂遝而往款焉。

　　车马接轸相属，方轮错毂。接望何骖，披衔迹蹶。自奋增绝，怵惕腾跃，水意而未发。因更阴逐心相秩奔隧林临河，怒气未竭，羽盖繇起，被以红沫。蒙蒙若雨委雪，高冠扁焉，长剑闲焉，左挟弹焉，右执鞭焉。日移乐衰，游观西园。之芝芝成宫阙，枝叶荣茂，选择纯熟，挈取含苴。复取其次，顾赐从者，於是从容安步，鬬鸡走兔，俯仰钓射，烹熬炮炙，极欢到暮。若乃夫郊采桑之妇人兮，袿裼错纡，连袖方路，摩（左目 右也）长（上髟 下戊）便娟数顾。芳温往来，按神连才结，已诺不分，缥并进靖，傧笑连便，不可忍视也。於是妇人先称曰，春阳生兮萋萋，不才子兮心哀，见嘉客兮不能归，桑萎蚕饥，中人望奈何！

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


