《悲从弟仲德》作者:陶渊明

悲从弟仲德 悲从弟仲德

衔哀过旧宅，悲泪应心零。

　　借问为谁悲？怀人在九冥。

　　礼服名群从，恩爱若同生。

　　门前执手时，何意尔先倾！

　　在数竟未免，为山不及成。

　　慈母沈哀疚，二胤才数龄。

　　双位委空馆，朝夕无哭声。

　　流尘集虚坐，宿草旅前庭。

　　阶除旷游迹，园林独馀情。

　　翳然乘化去，终天不复形。

　　迟迟将回步，恻恻悲襟盈。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


