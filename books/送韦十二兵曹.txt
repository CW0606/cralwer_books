《送韦十二兵曹》作者:王昌龄

送韦十二兵曹 送韦十二兵曹

【原文】
　　县职如长缨，终日检我身。
　　平明趋郡府，不得展故人。
　　故人念江湖，富贵如埃尘。
　　迹在戎府掾，心游天台春。
　　独立浦边鹤，白云长相亲。
　　南风忽至吴，分散还入秦。
　　寒夜天光白，海净月色真。
　　对坐论岁暮，弦悲岂无因。
　　平生驰驱分，非谓杯酒仁。
　　出处两不合，忠贞何由伸。
　　看君孤舟去，且欲歌垂纶。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


