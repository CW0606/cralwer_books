《闺情》作者:曹植

闺情 闺情

揽衣出中闺，逍遥步两楹。

　　闲房何寂寞，绿草被阶庭。

　　空室自生风，百鸟翩南征。

　　春思安可忘，忧戚与君并。

　　佳人在远道，妾身单且茕。

　　欢会难再遇，芝兰不重荣。

　　人皆弃旧爱，君岂若平生。

　　寄松为女萝，依水如浮萍。

　　赍身奉衿带，朝夕不堕倾。

　　傥终顾盼恩，水副我中情。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


