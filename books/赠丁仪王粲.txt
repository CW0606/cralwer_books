《赠丁仪王粲》作者:曹植

赠丁仪王粲 赠丁仪王粲

从军度函谷，驱马过西京，

　　山岑高无极，泾渭扬浊清。

　　壮哉帝王居，佳丽殊百城。

　　员阙出浮云，承露概泰清。

　　皇佐扬天惠，四海无交兵。

　　权家虽爱胜，全国为令名。

　　君子在末位，不能歌德声。

　　丁生怨在朝，王子欢自营。

　　欢怨非贞则，中和诚可经。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


