《种葛篇》作者:曹植

种葛篇 种葛篇

种葛南山下，葛藟自成阴。

　　与君初婚时，结发恩义深。

　　欢爱在枕席，宿昔同衣食。

　　窃慕《棠棣》篇，好乐和瑟琴。

　　行年将晚慕，佳人怀异心。

　　恩纪旷不接，我情遂抑沉。

　　出门当何顾，徘徊步北林。

　　下有交颈兽，仰见双栖禽。

　　攀枝长欢息，泪下沾罗襟。

　　良马知我悲，延颈代我吟。

　　昔为同池鱼，今为商与参。

　　往古皆欢遇，我独困于今。

　　弃置委天命，悠悠安可任。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


