《空灵山应田叟》作者:常建

空灵山应田叟 空灵山应田叟

【原文】
　　湖南无村落，山舍多黄茆。淳朴如太古，其人居鸟巢。

　　牧童唱巴歌，野老亦献嘲。泊舟问溪口，言语皆哑咬。

　　土俗不尚农，岂暇论肥硗。莫徭射禽兽，浮客烹鱼鲛。

　　余亦罘罝人，获麋今尚苞。敬君中国来，愿以充其庖。

　　日入闻虎斗，空山满咆哮。怀人虽共安，异域终难交。

　　白水可洗心，采薇可为肴。曳策背落日，江风鸣梢梢。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


