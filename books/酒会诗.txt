《酒会诗》作者:嵇康

酒会诗 酒会诗

乐哉苑中游，周览无穷已。

　　百卉吐芳华，崇台邈高跱。

　　林木纷交错，玄池戏鲂鲤。

　　轻丸毙翔禽，纤纶出鳣鲔。

　　坐中发美赞，异气同音轨。

　　临川献清酤，微歌发皓齿。

　　素琴挥雅操，清声随风起。

　　斯会岂不乐，恨无东野子。

　　酒中念幽人，守故弥终始。

　　但当体七弦，寄心在知己。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


