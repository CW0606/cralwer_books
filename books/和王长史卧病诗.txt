《和王长史卧病诗》作者:谢眺

和王长史卧病诗 和王长史卧病诗

崥岫欵崇崖，派别朝洪河。

　　兔园文雅盛，章台冠盖多。

　　渊襟眷睿岳，燮赞动甿歌。

　　顾影惭騑服，载笔旅江沱。

　　缟衣分可献，琴言暧已和。

　　青皋侧还色，春润视生波。

　　岩垂变好鸟，松上改陈萝。

　　日与岁眇邈，归恨积蹉跎。

　　愿缉吴山杜，宁袂楚池荷。

　　清风岂孤劭，功遂怀曾阿。

　　勿药良有畅，荏苒芳未过。

　　幸留清尊味，言借故田莎。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


