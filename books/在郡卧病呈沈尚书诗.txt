《在郡卧病呈沈尚书诗》作者:谢眺

在郡卧病呈沈尚书诗 在郡卧病呈沈尚书诗

【原文】

　　淮扬股肱守，高卧犹在兹。

　　况复南山曲，何异幽栖时。

　　连阴盛农节，籉笠聚东菑。

　　高阁常昼掩，荒阶少诤辞。

　　珍簟清夏室，轻扇动凉飔。

　　嘉鲂聊可荐，绿蚁方独持。

　　夏李沈朱实，秋藕折轻丝。

　　良辰竟何许，夙昔梦佳期。

　　坐啸徒可积，为邦岁已朞。

　　弦歌终莫取，抚机令自嗤。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


