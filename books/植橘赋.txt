《植橘赋》作者:曹植

植橘赋 植橘赋

有朱橘之珍树，于鹑火之遐乡。禀太阳之烈气，嘉杲曰之休光。体天然之素分，不迁徙于殊方。播万里而遥植，列铜爵之园庭。背江川之暖气，处玄朔之肃清。邦换壤别，爰用丧生。处彼不雕，在此先零。朱实不雕，焉得素荣。惜寒暑之不均，嗟华实之永乖。仰凯风以倾叶，冀炎气之所怀。飏鸣条以流响，晞越鸟之来栖。夫灵德之所感，物无微而不和。神盖幽而易激，信天道之不讹。既萌根而弗干，谅结叶而不华。渐玄化而弗变，非彰德于邦家。拊微条以欢息，哀草木之难化。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


