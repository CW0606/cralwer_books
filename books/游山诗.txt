《游山诗》作者:谢眺

游山诗 游山诗

【原文】

　　托养因支离，乘闲遂疲蹇。

　　语默良未寻，得丧云谁辩。

　　幸莅山水都，复值清冬缅。

　　凌厓必千仞，寻溪将万转。

　　坚崿既崚嶒，回流复宛澶。

　　杳杳云窦深，渊渊石溜浅。

　　傍眺郁篻簩，还望森柟楩。

　　荒隩被葴莎，崩壁带苔藓。

　　鼯狖叫层嵁，鸥鳬戏沙衍。

　　触赏聊自观，即趣咸己展。

　　经目惜所遇，前路欣方践。

　　无言蕙草歇，留垣芳可搴。

　　尚子时未归，邴生悲自免。

　　永志昔所钦，胜迹今能选。

　　寄言赏心客，得性良为善。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


