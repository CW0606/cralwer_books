《圣皇篇》作者:曹植

圣皇篇 圣皇篇

圣皇应历数，正康帝道休。

　　九州咸宾服，威德洞八幽。

　　三公奏诸公，不得久淹留。

　　藩位任至重，旧章咸率由。

　　侍臣省文奏，陛下体仁慈。

　　沉吟有爱恋，不忍听可之。

　　迫有官典宪，不得顾恩私。

　　诸王当就国，玺绶何累缞。

　　便时舍外殿，宫省寂无人。

　　主上增顾念，皇母怀苦辛。

　　何以为赠赐，倾府竭宝珍。

　　文钱百万亿，采帛若烟云。

　　乘舆服御物，锦罗与金银。

　　龙旂垂九旒，羽盖参班轮。

　　诸王自计念，无功荷厚德。

　　思一效筋力，糜躯以报国。

　　鸿胪拥节卫，副使随经营。

　　贵戚并出送，夹道交辎軿。

　　车服齐整设，韡烨曜天精。

　　武骑卫前后，鼓吹箫笳声。

　　祖道魏东门，泪下沾冠缨。

　　攀盖因内顾，俯仰慕同生。

　　行行将日暮，何时还阙庭？

　　车轮为徘徊，四马踌躇鸣。

　　路人沿酸鼻，何况骨肉情？

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


