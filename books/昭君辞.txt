《昭君辞》作者:薛道衡

昭君辞 昭君辞

我本良家子，充选入椒庭。

　　不蒙女史进，更失画师情。

　　蛾眉非本质，蝉鬓改真形。

　　专由妾命薄，误使君恩轻。

　　啼沾渭桥路，叹别长安城。

　　夜依寒草宿，朝逐转蓬征。

　　却望关山逈，前瞻沙漠平。

　　胡风带秋月，嘶马杂笳声。

　　毛裘易罗绮，毡帐代金屏。

　　自知莲脸歇，羞看菱镜明。

　　钗落终应弃，髻解不须萦。

　　何用单于重，讵假阏氏名。

　　駃騠聊强食，筒酒未能倾。

　　心随故乡断，愁逐塞云生。

　　汉宫如有忆，为视旄头星。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


