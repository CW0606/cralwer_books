《游南亭》作者:谢灵运

游南亭 游南亭

时竟夕澄霁，云归日西驰。
　　密林含余清，远峰隐半规。
　　久痗昏垫苦，旅馆眺郊歧。
　　泽兰渐被径，芙蓉始发池。
　　未厌青春好，已观朱明移。
　　戚戚感物叹，星星白发垂。
　　药饵情所止，衰疾忽在斯。
　　逝将候秋水，息景偃旧崖。
　　我志谁与亮，赏心惟良知。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


