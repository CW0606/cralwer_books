《忝役湘州与宣城吏民别诗》作者:谢眺

忝役湘州与宣城吏民别诗 忝役湘州与宣城吏民别诗

【原文】

　　羽龄倦簪履，薄晚忝华奥。

　　闲沃尽地区，山泉谐所好。

　　幸遇昌化穆，惇俗罕惊暴。

　　四时从偃息，三省无侵冒。

　　下车遽暄席，纡服始黔灶。

　　荣辱未遑敷，德礼何由导。

　　汩徂奉南岳，兼秩典邦号。

　　疲马方云驱，铅刀安可操。

　　遗惠良寂寞，恩灵亦匪报。

　　桂水日悠悠，结言幸相劳。

　　吐纳贻尔和，穷通勖所蹈。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


