《朔风诗》作者:曹植

朔风诗 朔风诗

仰彼朔风，用怀魏都，愿骋代马，倏忽北徂。

　　凯风永至，思彼蛮方，愿随越鸟，翻飞南翔。

　　四气代谢，悬景运周，别如俯仰，脱若三秋。

　　昔我初迁，朱华未希，今我旋止，素雪云飞。

　　俯降千仞，仰登天阻，风飘蓬飞，载离寒暑。

　　千仞易陟，天阴可越，昔我同袍，今永乖别。

　　子好芳草，岂忘尔贻，繁华将茂，秋霜悴之。

　　群不垂眷，岂云其诚？秋兰可喻，桂树冬荣。

　　弦歌荡思，谁与消忧？临川暮思，何为汎舟？

　　岂无和乐，游非我邻。谁忘汎舟，愧无榜人。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


