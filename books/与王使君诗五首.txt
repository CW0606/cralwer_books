《与王使君诗五首》作者:郭璞

与王使君诗五首 与王使君诗五首

一

　　道有亏盈，运亦凌替。

　　茫茫百六，孰知其弊。

　　蠢蠢中华，遘此虐戾。

　　遗黎其咨，天未忘惠。

　　云谁之眷，在我命代。

　　二

　　穆穆皇帝，固灵所授。

　　英英将军，惟哲之秀。

　　乃协神□，馥如兰臭。

　　化扬东夏，勋格宇宙。

　　岂伊来苏，莫知其覆。

　　三

　　怀远以文，济难以略。

　　光赞岳谟，折冲帷幙。

　　凋华振彩，坠景增灼。

　　穆其德风，休声有邈。

　　方恢神邑，天衢再廓。

　　四

　　遭蒙之吝，在我幽人。

　　绝志云肆，如彼涔鳞。

　　灵荫谬垂，跃我龙津。

　　翘情明规，怀德鉴神。

　　虽赖蹔盼，永愧其尘。

　　五

　　靡竭匪浚，靡颓匪隆。

　　持贵以降，挹满以冲。

　　迈德遗功，于盛思终。

　　愿林之蔼，乐岱之崇。

　　永观玉振，长赖英风。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


