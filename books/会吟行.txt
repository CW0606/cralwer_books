《会吟行》作者:谢灵运

会吟行 会吟行

六引缓清唱，三调伫繁音。
　　列筵皆静寂，咸共耹会吟。
　　会吟自有初，请从文命敷。
　　敷绩壶冀始，刊木至江汜。
　　列宿炳天文，负海横地理。
　　连峰竞千仞，背流各百里。
　　滮池溉粳稻，轻云暧松杞。
　　两京愧佳丽，三都岂能似。
　　层台指中天，高墉积崇雉。
　　飞燕跃广途，鹢首戏清沚。
　　肆呈窈窕容，路曜便娟子。
　　自来弥世代，贤达不可纪。
　　句践善废兴，越叟识行止。
　　范蠡出江湖，梅福入城市。
　　东方就旅逸，梁鸿去桑梓。
　　牵缀书土风，辞殚意未已。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


