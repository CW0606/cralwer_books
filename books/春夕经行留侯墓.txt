《春夕经行留侯墓》作者:卢思道

春夕经行留侯墓 春夕经行留侯墓

【原文】
　　少小期黄石，晚年游赤松。

　　应成羽人去，何忽掩高封。

　　疏芜枕绝野，逦迤带斜峰。

　　坟荒隧草没，碑碎石苔浓。

　　狙秦怀猛气，师汉挺柔容。

　　盛烈芳千祀，深泉闭九重。

　　夕风吟宰树，迟光落下舂。

　　遂令怀古客，挥泪独无踪。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


