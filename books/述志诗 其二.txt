《述志诗 其二》作者:嵇康

述志诗 其二 述志诗 其二

斥鷃擅蒿林，仰笑神凤飞。

　　坎井蝤蛙宅，神龟安所归。

　　恨自用身拙，任意多永思。

　　远实与世殊，义誉非所希。

　　往事既已谬，来者犹可追。

　　何为人事间，自令心不夷。

　　慷慨思古人，梦想见容辉。

　　愿与知己遇，舒愤启幽微。

　　岩穴多隐逸，轻举求吾师。

　　晨登箕山巅，日夕不知饥。

　　玄居养营魄，千载长自绥。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


