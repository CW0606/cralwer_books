《神龟赋（并序）》作者:曹植

神龟赋（并序） 神龟赋（并序）

龟寿千岁。时有遗余龟者，数曰而死，肌肉消尽，唯甲存焉。余感而赋之曰：
　　嘉四灵之建德，各潜位乎一方。苍龙虬于东岳，白虎啸于西岗，玄武集于寒门，朱雀栖于南乡。顺仁风以消息，应圣时而后翔。嗟神龟之奇物，体乾坤之自然。下夷方以则地，上示隆而法天。顺阴阳以呼吸，藏景曜于重泉。餐飞尘以实气，饮不竭于朝露。步容趾以俯仰，时鸾回而鹤顾。忽万载而不恤，周无疆于太素。感白灵之翔翥，卒不免乎豫且。虽见尊于宗庙，罹刳剥之重辜。欲诉怨于上帝，将等愧乎游鱼。惧沈泥之逢殆，赴芳莲以巢居。安玄云而好静，不淫翔而改度。
　　昔严周之抗节，援斯灵而托喻。嗟禄运之屯蹇，终遇获于江滨。归笼槛以幽处，遭淳美之仁人。昼顾瞻以终曰，夕抚顺而接晨。遘淫灾以殒越，命剿绝以不振。天道昧而未分，神明幽而难烛。黄氏没于空泽，松乔化于扶木。蛇折鳞于平皋，龙脱骨于幽谷。亮物类之迁化，疑斯灵之解壳。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


