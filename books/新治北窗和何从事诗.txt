《新治北窗和何从事诗》作者:谢眺

新治北窗和何从事诗 新治北窗和何从事诗

国小暇日多，民淳纷务屏。

　　辟牖期清旷，开帘候风景。

　　泱泱日照溪，团团云去岭。

　　岧嶤兰橑峻，骈阗石路整。

　　池北树如浮，竹外山犹影。

　　自来弥弦望，及君临箕颍。

　　清文蔚且咏，微言超已领。

　　不见城壕侧，思君朝夕顷。

　　回舟方在辰，何以慰延颈。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


