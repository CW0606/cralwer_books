《观朝雨诗》作者:谢眺

观朝雨诗 观朝雨诗

【原文】

　　朔风吹飞雨，萧条江上来。

　　既洒百常观，复集九成台。

　　空蒙如薄雾，散漫似轻埃。

　　平明振衣坐，重门犹未开。

　　耳目暂无扰，怀古信悠哉。

　　戢翼希骧首，乘流畏曝鳃。

　　动息无兼遂，歧路多徘徊。

　　方同战胜者，去翦北山莱。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


