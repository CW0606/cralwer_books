《鹖赋》作者:曹植

鹖赋 鹖赋

鹖之为禽猛气，其斗终无胜负，期于必死，遂赋之焉。
　　美遐圻之伟鸟，生太行之岩阻。体贞刚之烈性，亮金德之所辅。戴毛角之双立，扬玄黄之劲羽。甘沈陨而重辱，有节侠之仪矩。降居檀泽，高处保岑。游不同岭，栖必异林。若有翻雄骇游，孤雌惊翔。则长鸣挑敌，鼓翼专场。逾高越壑，双戟只僵。阶恃斯珥，俯耀文墀。成武官之首饰，增庭燎之高晖。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


