《齐雩祭歌》作者:谢朓

齐雩祭歌 齐雩祭歌 迎神八首

迎神

　　一

　　清明畅。礼乐新。候龙景。练贞辰。

　　二

　　阳律亢。阴晷伏。耗下土。荐穜稑。

　　三

　　宸仪警。王度干。嗟云汉。望昊天。

　　四

　　张盛乐。奏云儛。集五精。延帝祖。

　　五

　　雩有讽。禜有秩。膋鬯芬。圭瓒瑟。

　　六

　　灵之来。帝阍开。车煜耀。吹徘徊。

　　七

　　停龙{车羲}徧观此。冻雨飞。祥云靡。

　　八

　　坛可临。奠可歆。对甿祉。鉴皇心。 

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


齐雩祭歌 齐雩祭歌 世祖武皇帝 

世祖武皇帝

　　浚哲维祖。长发其武。帝出自震。重光御宇。七德攸宣。九畴咸叙。静难荆衡。凝威蠡浦。昧旦丕承。夕惕刑政。化一车书。德馨粢盛。昭星夜景。非云晓庆。衢。室成阴。璧水如镜。礼充玉帛。乐被匏弦。于铄在咏。陟配于天。自宫徂兆。靡爱牲牷。我将我享。永祚丰年。 

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


齐雩祭歌 齐雩祭歌 青帝三首

青帝

　　一

　　营翼日。鸟殷宵。凝冰泮。玄蛰昭。

　　二

　　景阳阳。风习习。女夷歌。东皇集。

　　三

　　奠春酒。秉青珪。命田祖。渥羣黎。 

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


齐雩祭歌 齐雩祭歌 赤帝三首

赤帝

　　一

　　惟此夏德德恢台。两龙在御炎精来。

　　二

　　火景方中南讹秩。靡草云黄含桃实。

　　三

　　族云蓊郁温风扇。兴雨祁祁黍苗徧。 

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


齐雩祭歌 齐雩祭歌 黄帝三首

黄帝

　　一

　　禀火自高明。毓金挺刚克。凉燠资成化。羣芳载厚德。

　　二

　　阳季勾萌达。炎徂溽暑融。商暮百工止。岁极凌阴冲。

　　三

　　泉流疏已清。原隰甸已平。咸言祚惟亿。敦民保齐京。 

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


齐雩祭歌 齐雩祭歌 白帝三首

白帝

　　一

　　帝说于兑。执矩固司藏。百川收潦。精景应金方。

　　二

　　嘉树离披。榆关命宾鸟。夜月如霜。金风方袅袅。

　　三

　　商阴肃杀。万宝咸已遒。劳哉望岁。场功冀可收。 

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


齐雩祭歌 齐雩祭歌 黑帝三首

黑帝

　　一

　　白日短。玄夜深。招摇转。移太阴。霜钟鸣。冥陵起。星回天。月穷纪。

　　二

　　听严风。来不息。望玄云。黝无色。曾冰烈。积羽幽。飞雪至。天山侧。

　　三

　　关梁闭。方不巡。合国吹。飨蜡宾。统微阳。究终始。百礼洽。万祚臻。 

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


齐雩祭歌 齐雩祭歌 送神五首

送神

　　一

　　敬如在。礼将周。神之驾。不少留。

　　二

　　三

　　警七曜。诏八神。排阊阖。渡天津。

　　四

　　有渰兴。肤寸积。雨冥冥。又终夕。

　　五

　　牌栖粮。维万箱。皇情畅。景命昌。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


