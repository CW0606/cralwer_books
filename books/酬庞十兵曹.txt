《酬庞十兵曹》作者:高适

酬庞十兵曹 酬庞十兵曹

【原文】
　　忆昔游京华，自言生羽翼。

　　怀书访知己，末路空相识。

　　许国不成名，还家有惭色。

　　托身从畎亩，浪迹初自得。

　　雨泽感天时，耕耘忘帝力。

　　同人洛阳至，问我睢水北。

　　遂尔款津涯，净然见胸臆。

　　高谈悬物象，逸韵投翰墨。

　　别岸迥无垠，海鹤鸣不息。

　　梁城多古意，携手共凄恻。

　　怀贤想邹枚，登高思荆棘。

　　世情恶疵贱，之子怜孤直。

　　酬赠感并深，离忧岂终极。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


