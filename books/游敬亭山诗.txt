《游敬亭山诗》作者:谢眺

游敬亭山诗 游敬亭山诗

【原文】

　　兹山亘百里，合沓与云齐。

　　隐沦既已托，灵异居然栖。

　　上干蔽白日，下属带回溪。

　　交藤荒且蔓，樛枝耸复低。

　　独鹤方朝唳，饥鼯此夜啼。

　　渫云已漫漫，夕雨亦凄凄。

　　我行虽纡组，兼得寻幽蹊。

　　缘源殊未格，归径窅如迷。

　　要欲追奇趣，即此陵丹梯。

　　皇恩竟已矣，兹理庶无睽。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


