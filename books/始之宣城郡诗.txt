《始之宣城郡诗》作者:谢眺

始之宣城郡诗 始之宣城郡诗

【原文】

　　下帷阙章句，高谈媿名理。

　　疏散谢公卿，萧条依掾吏。

　　簪发逢嘉惠，教义承君子。

　　心迹苦未幷，忧欢将十祀。

　　幸沾云雨庆，方辔参多士。

　　振鹭徒追飞，羣龙难隶齿。

　　烹鲜止贪兢，共治属廉耻。

　　伊余昧损益，何用祗千里。

　　解剑北宫期，息驾南川涘。

　　宁希广平咏，聊慕华阴市。

　　弃置宛洛游，多谢金门里。

　　招招漾轻楫，行行趋岩趾。

　　江海虽未从，山林于此始。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


