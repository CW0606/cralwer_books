《侍宴华光殿曲水奉勑为皇太子作诗》作者:谢眺

侍宴华光殿曲水奉勑为皇太子作诗 侍宴华光殿曲水奉勑为皇太子作诗

【原文】

　　一

　　旁求邃古逖听鸿名。大宝曰位。得一为贞。朱祶叶祉。绿字摛英。升配同贯。进让殊声。

　　二

　　大横将属。会昌已命。国步中徂。宸居膺庆。玺剑先传。龟玉增映。宗尧有绪。复禹无竞。

　　三

　　礼行郊社。人神受职。宝效山川。鳞羽变色。玄塞北靡。丹徼南极。浮毳驾风。非泳非陟。

　　四

　　能官民秀。利建天跗。枵鹑列野。营绛分区。论思帝则。献纳宸枢。麟趾方定。鹈翼谁濡。

　　五

　　西京蔼蔼。东都济济。秋祓濯流。春禊浮醴。初吉云献。上除方启。昔驾阳颕。今帐云陛。

　　六

　　嘉乐旧矣。芳宴在斯。载留神瞩。有睟天仪。龙精已映。威仰未移。叶依黄鸟。花落春池。

　　七

　　高殿弘敞。禁林稠密。青磴崛起。丹楼间出。翠葆随风。金戈动日。惆怅清管。徘徊轻佾。

　　八

　　灞浐入筵。河淇流阼。海若来往。觞肴{氵公}泝。欢饫有终。清光欲暮。轻貂回首。华组徐步。

　　九

　　登贤博望。献赋清漳。汉贰称敏。魏两垂芳。监抚有则。匕鬯无方。瞻言守器。永愧元良。

【注释】
勑：chì ，同“敕”，皇帝下命令。汉时凡尊长或官长告诫子孙或僚属,皆称敕。南北朝以后专指皇帝诏书。
弘敞：宏大宽敞。
禁林：禁卫，皇室警卫军队。
青磴：假山青石。
翠葆：茂盛的绿草。
佾：yì，古代乐舞行列，八人为一行，一行叫一佾。
灞浐：bàchǎn，均是陕西水名。灞水，中国陕西中部的河流,是渭河的支流。源出蓝田县东秦岭北麓。浐河源出陕西兰田，注入灞水。《说文》：“浐,潼水也。出京兆蓝田谷,入霸。”此指两水的特产。
河淇流阼：与“灞浐入筵”句互文。即灞水浐水黄河和淇河的特产献入祭祀的酒席。流阼，同“入筵”。
阼，zuò，通“胙”，胙肉，祭祀时供神的肉。此意为“胙席”，祭祀的酒席。
海若：传说中的北海之神。
溯：sù，同“溯”，逆流而上。
饫：yù，吃饱；宴会。
轻貂：代身穿貂裘有身份的人。
华组：古代佩印用组，故引申为官员。华组即华贵的官员。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


