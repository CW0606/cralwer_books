《五子歌》作者:先秦无名

五子歌 五子歌

【原文】
　　皇祖有训，民可近。

　　不可下，民惟邦本。

　　本固邦宁，予视天下愚夫愚妇。

　　一能胜予，怨岂在明。

　　不见是图，予临兆民。

　　懔乎若朽索之驭六马。

　　为人上者，奈何不敬。

　　训有之，内作色荒。

　　外作禽荒，甘酒嗜音。

　　峻宇雕墙，有一于此。

　　未或不亡，惟彼陶唐。

　　有此冀方，今失厥道。

　　乱其纪纲，乃底灭亡。

　　明明我祖，万邦之君。

　　有典有则，贻厥子孙。

　　关石和钧，王府则有。

　　荒坠厥绪，覆宗绝祀。

　　呜呼曷归，予怀之悲。

　　万姓仇予，予将畴依。

　　郁陶乎予心，颜厚有忸怩。

　　弗慎厥德，虽悔可追。

【赏析】
　　〖夏《书》曰：太康失位。以逸豫灭厥德。黎民咸贰。乃盘游无度。畋于有洛之表。有穷后羿。因民弗忍。距于河。厥弟五人。御其母以从。徯于洛之汭。五子咸怨。述大禹之戒以作歌。〗

　　皇祖有训。民可近。不可下。民惟邦本。本固邦宁。予视天下愚夫愚妇。一能胜予。怨岂在明。不见是图。予临兆民。懔乎若朽索之驭六马。为人上者。奈何不敬。○（夏书五子之歌篇。《御览》八十二。《诗纪前集》一。）

　　训有之。内作色荒。外作禽荒。甘酒嗜音。峻宇雕墙。有一於此。未或不亡。（○夏书五子之歌篇。《御览》八十二。《诗纪前集》一。又《御览》五百七十引荒、墙、亡三韵。）

　　惟彼陶唐。有此冀方。今失厥道。乱其纪纲。乃底灭亡。（○同上）

　　明明我祖。万邦之君。有典有则。贻厥子孙。关石和钧。王府则有。荒坠厥绪。覆宗绝祀。（○同上）

　　呜呼曷归。予怀之悲。万姓仇予。予将畴依。郁陶乎予心。颜厚有忸怩。弗慎厥德。虽悔可追。（○同上○逯案。左氏哀六年传引夏《书》曰：惟彼陶唐。帅彼天常。有此冀方。今失其行。乱其纪纲。乃灭而亡。与此略同。可证歌为先秦逸文。）
-----------逯钦立 编《先秦汉魏晋南北朝诗》----------- 

【来历】
据传，还在上古时期的夏朝，洛阳地区曾发生过一个故事。夏朝的第三代国王太康，因荒淫腐化，失于德政，遭到了老百姓的反对。有一次他领着一群人到洛水边打猎。老百姓便推举有穷氏后羿（传说中射日的主角），领头去反对他，不让他在那里打猎（此即历史上的“太康失国”事件）。太康的五个弟弟听说后，也拥着他们的母亲到洛水入口处，以他们的祖宗大禹为榜样，来劝诫他改邪归正，最后，他的五个弟弟每人又唱了一首劝诫他的歌曲。他受到感动，后勤于政，使国家又逐渐兴盛起来。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


