《送狄员外巡按西山军（得霁字）》作者:岑参

送狄员外巡按西山军（得霁字） 送狄员外巡按西山军（得霁字）

【原文】

　　兵马守西山，中国非得计。
　　不知何代策，空使蜀人弊。
　　八州崖谷深，千里云雪闭。
　　泉浇阁道滑，水冻绳桥脆。
　　战士常苦饥，糗粮不相继。
　　胡兵犹不归，空山积年岁。
　　儒生识损益，言事皆审谛。
　　狄子幕府郎，有谋必康济。
　　胸中悬明镜，照耀无巨细。
　　莫辞冒险艰，可以裨节制。
　　相思江楼夕，愁见月澄霁。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


