《广陵于马上作诗》作者:曹丕

广陵于马上作诗 广陵于马上作诗

观兵临江水，水流何汤汤。
　　戈矛成山林，玄甲耀日光。
　　猛将怀暴怒，胆气正纵横。
　　谁云江水广，一苇可以航。
　　不战屈敌虏，戢兵称贤良。
　　古公宅岐邑，实始剪殷商。
　　孟献营虎牢，郑人惧稽颡。
　　充国务耕殖，先零自破亡。
　　兴农淮泗间，筑室都徐方。
　　量宜运权略，六军咸悦康。
　　岂如东山诗，悠悠多忧伤。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


