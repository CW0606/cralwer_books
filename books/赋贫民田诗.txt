《赋贫民田诗》作者:谢眺

赋贫民田诗 赋贫民田诗

【原文】

　　假遇非将迎，靖共延殊庆。

　　中岁历三台，旬月典邦政。

　　曾是共治情，敢忘恤贫病。

　　将无富教礼，孰有知方性。

　　敦本抑工商，均业省兼井。

　　察坏见泉脉，觇星视农正。

　　黍稷缘高殖，穱稌即卑盛。

　　旧埒新塍分，青苗泉水映。

　　遥树匝清阴，连山周远净。

　　即此风云佳，孤觞聊可命。

　　既微三载道，庶藉两歧咏。

　　俾尔仓廪实，余从谷口郑。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


