《答贾九州愁诗三首》作者:郭璞

答贾九州愁诗三首 答贾九州愁诗三首

一
　　广莫戒寒。玄英启谢。感彼时变。悲此物化。独步闲朝。哀叹静夜。屡空蓬舍。轻服御冬。蓝褐当夏。正未墨突。逝将命驾。幸赖吾贤。少以慰藉。
　　二
　　顾瞻中宇。一朝分崩。天网既紊。浮鲵横腾。运首北眷。邈哉华恒。虽欲凌翥。矫翮靡登。俯惧潜机。仰虑飞罾。惟其崄哀。难辛备曾。庶睎河清。混焉未澄
　　三
　　自我徂迁。周之阳月。乱离方焮。忧虞匪歇。四极虽遥。息驾靡脱。愿言齐衡。庶几契阔。虽云闇投。圭璋特达。绵驹之变。何有胡越。子固乔楚。我伊罗葛。无贵香明。终自{氵截}渴。未若遗荣。閟情丘壑。逍游永年。抽簪收髪。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


