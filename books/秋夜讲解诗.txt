《秋夜讲解诗》作者:谢眺

秋夜讲解诗 秋夜讲解诗

【原文】

　　四缘去谁肇，七识习未央。

　　沉沉倒营魄，苦荫蹙愁肠。

　　琴瑟徒烂熳，姱容空满堂。

　　春颜遽几日，秋垄终茫茫。

　　孰云济沉溺，假愿托津梁。

　　惠唱摛泉涌，妙演发金相。

　　空有定无执，宾实固相忘。

　　自来乘首夏，及此申暮霜。

　　云物清晨景，衣巾引夕凉。

　　风振蕉荙裂，霜下梧楸伤。

　　六龙且无借，三相宁久长。

　　何时接灵应，及子同舟航。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


