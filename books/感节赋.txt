《感节赋》作者:曹植

感节赋 感节赋

携友生而游观，尽宾主之所求。登高墉以永望，冀销曰以忘忧。欣阳春之潜润，乐时泽之惠休。望候雁之翔集，想玄鸟之来游。嗟征夫之长勤，虽处逸而怀愁。惧天河之一回，没我身乎长流。岂吾乡之足顾，恋祖宗之灵丘。惟人生之忽过，若凿石之未耀。慕牛山之哀泣，惧平仲之我笑。折若华之翳曰，庶朱光之长照。愿寄躯于飞蓬，乘阳风之远飘。亮吾志之不从，乃拊心以叹息。青云郁其西翔，飞鸟翩而止匿。欲纵体而从之，哀予身之无翼。大风隐其四起，扬黄尘之冥冥。鸟兽惊以求群，草木纷其扬英。见游鱼之涔灂，感流波之悲声。内纡曲而潜结，心怛惕以中惊。匪荣德之累身，恐年命之早零。慕归全之明义，庶不忝其所生。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


