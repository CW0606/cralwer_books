《始出尚书省诗》作者:谢眺

始出尚书省诗 始出尚书省诗

【原文】

　　惟昔逢休明，十载朝云陛。

　　既通金闺籍，复酌琼筵醴。

　　宸景厌昭临，昏风沦继体。

　　纷虹乱朝日，浊河秽清济。

　　防口犹宽政，餐荼更如荠。

　　英衮畅人谋，文明固天启。

　　青精翼紫{车犬}，黄旗映朱邸。

　　还覩司隶章，复见东都礼。

　　中区咸已泰，轻生谅昭洒。

　　趋事辞宫阙，载笔陪旌棨。

　　邑里向疏芜，寒流自清泚。

　　衰柳尚沉沉，凝露方泥泥。

　　零落悲友朋，欢娱燕兄弟。

　　既秉丹石心，宁流素丝涕。

　　因此得萧散，垂竿深涧底。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


