《穷劫曲》作者:先秦无名

穷劫曲 穷劫曲

王耶王耶何乖劣，不顾宗庙听谗孽。

　　任用无忌多所杀，诛夷白氏族几灭。

　　二子东奔适吴越，吴王哀痛助忉怛。

　　垂涕举兵将西伐，伍胥白喜孙武决。

　　三战破郢王奔发，留兵纵骑虏京阙。

　　楚荆骸骨遭掘发，鞭辱腐尸耻难雪。

　　几危宗庙社稷灭，庄王何罪国几绝。

　　卿士凄怆民恻悷，吴军虽去怖不歇。

　　愿王更隐抚忠节，勿为谗口能谤亵。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


