《和刘中书绘人琵琶峡望积布矶诗》作者:谢朓

和刘中书绘人琵琶峡望积布矶诗 和刘中书绘人琵琶峡望积布矶诗

昔余侍君子，顾舐游荆汉。

　　山川隔旧赏，朋僚多雨散。

　　图南矫风翮，曾非息短翰。

　　移疾觏新篇，披衣起渊翫。

　　惆怅怀昔践，彷佛得殊观。

　　頳紫共彬驳，云锦相凌乱。

　　奔星上未穷，惊雷下将半。

　　回潮渍崩树，轮囷轧倾岸。

　　岩筱或傍翻，石菌芜修干。

　　澄澄明浦媚，衍衍清风烂。

　　江潭良在目，怀贤与累叹。

　　岁暮不我期，淹留绝岩畔。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


