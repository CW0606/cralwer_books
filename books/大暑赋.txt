《大暑赋》作者:曹植

大暑赋 大暑赋

炎帝掌节，祝融司方，羲和按辔，南雀舞衡。映扶桑之高炽，燎九曰之重光。大暑赫其遂蒸，玄服革而尚黄。蛇折鳞于灵窟，龙解角于皓苍。遂乃温风赫戏，草木垂干，山坼海沸，沙融砾烂。飞鱼跃渚，潜鼋浮岸。鸟张翼而远栖，兽交逝而云散。
　　于时黎庶徙倚，棋布叶分。机女绝综，农夫释耘。背暑者不群而齐迹，向阴者不会而成群。于是大人迁居宅幽，缓神育灵。云屋重构，闲房肃清。寒泉涌流，玄木奋荣。积素冰于幽馆，气飞结而为霜。奏白雪于琴瑟，朔风感而增凉。《御览》改。

【维普阅读 www.vipreading.com】收集整理
维普阅读 打造国内最全的文学作品书库。搜索 维普阅读 即可免费阅读海量精品文学作品！亲，还在犹豫什么，赶快访问吧！


