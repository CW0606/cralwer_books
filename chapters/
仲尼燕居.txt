<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《礼记》正文_仲尼燕居_戴圣作品 - 维普阅读网</title>
<meta name="keywords" content="礼记,礼记原文,礼记阅读,仲尼燕居全文,戴圣作品" />
<meta name="description" content="礼记原文阅读,仲尼燕居全文在线阅读,戴圣作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-228-2892.html";
var nextpage="novel-read-228-2894.html";
var indexpage = "novel-chapter-228.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-228.html">礼记</a></strong>
<strong><a href="novel-chapter-228.html">礼记目录</a></strong>
<span>仲尼燕居</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-228-2892.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>仲尼燕居</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=戴圣&amp;searchsubmit=yes"  target="_blank">戴圣</a><span class="divide">|</span>发布时间：2014-08-18 22:48:12<span class="divide">|</span></p>
<div class="page-body">
<div class="page-content">
<p>仲尼燕居，子张、子贡、言游侍，纵言至于礼。子曰：「居！女三人者，吾语女礼，使女以礼周流无不遍也。」子贡越席而对曰：「敢问何如？」子曰：「敬而不中礼，谓之野；恭而不中礼，谓之给；勇而不中礼，谓之逆。」子曰：「给夺慈仁。」子曰：「师，尔过；而商也不及。子产犹众人之母也，能食之不能教也。」子贡越席而对曰：「敢问将何以为此中者也？」子曰：「礼乎礼！夫礼所以制中也。」<br/><br/>　　子贡退，言游进曰：「敢问礼也者，领恶而全好者与？」子曰：「然。」「然则何如？」子曰：「郊社之义，所以仁鬼神也；尝禘之礼，所以仁昭穆也；馈奠之礼，所以仁死丧也；射乡之礼，所以仁乡党也；食飨之礼，所以仁宾客也。」子曰：「明乎郊社之义、尝禘之礼，治国其如指诸掌而已乎！是故，以之居处有礼，故长幼辨也。以之闺门之内有礼，故三族和也。以之朝廷有礼，故官爵序也。以之田猎有礼，故戎事闲也。以之军旅有礼，故武功成也。是故，宫室得其度，量鼎得其象，味得其时，乐得其节，车得其式，鬼神得其飨，丧纪得其哀，辨说得其党，官得其体，政事得其施；加于身而错于前，凡众之动得其宜。」<br/><br/>　　子曰：「礼者何也？即事之治也。君子有其事，必有其治。治国而无礼，譬犹瞽之无相与？伥伥其何之？譬如终夜有求于幽室之中，非烛何见？若无礼则手足无所错，耳目无所加，进退揖让无所制。是故，以之居处，长幼失其别；闺门，三族失其和；朝廷，官爵失其序；田猎，戎事失其策；军旅，武功失其制；宫室，失其度；量鼎，失其象；味，失其时；乐，失其节；车，失其式；鬼神，失其飨；丧纪，失其哀；辩说，失其党；官，失其体；政事，失其施；加于身而错于前，凡众之动，失其宜。如此，则无以祖洽于众也。」<br/><br/>　　子曰：「慎听之！女三人者，吾语女：礼犹有九焉，大飨有四焉。茍知此矣，虽在畎亩之中事之，圣人已。两君相见，揖让而入门，入门而县兴；揖让而升堂，升堂而乐阕。下管《象》、《武》，《夏》、《龠》序兴。陈其荐俎，序其礼乐，备其百官。如此，而后君子知仁焉。行中规，还中矩，和鸾中采齐，客出以雍，彻以振羽。是故，君子无物而不在礼矣。入门而金作，示情也。升歌《清庙》，示德也。下而管《象》，示事也。是故古之君子，不必亲相与言也，以礼乐相示而已。」<br/><br/>　　子曰：「礼也者，理也；乐也者，节也。君子无理不动，无节不作。不能《诗》，于礼缪；不能乐，于礼素；薄于德，于礼虚。」子曰：「制度在礼，文为在礼，行之，其在人乎！」子贡越席而对曰：「敢问：夔其穷与？」子曰：「古之人与？古之人也。达于礼而不达于乐，谓之素；达于乐而不达于礼，谓之偏。夫夔，达于乐而不达于礼，是以传此名也，古之人也。」<br/><br/>　　子张问政，子曰：「师乎！前，吾语女乎？君子明于礼乐，举而错之而已。」子张复问。子曰：「师，尔以为必铺几筵，升降酌献酬酢，然后谓之礼乎？尔以为必行缀兆。兴羽龠，作钟鼓，然后谓之乐乎？言而履之，礼也。行而乐之，乐也。君子力此二者以南面而立，夫是以天下太平也。诸侯朝，万物服体，而百官莫敢不承事矣。礼之所兴，众之所治也；礼之所废，众之所乱也。目巧之室，则有奥阼，席则有上下，车则有左右，行则有随，立则有序，古之义也。室而无奥阼，则乱于堂室也。席而无上下，则乱于席上也。车而无左右，则乱于车也。行而无随，则乱于涂也。立而无序，则乱于位也。昔圣帝明王诸侯，辨贵贱、长幼、远近、男女、外内，莫敢相逾越，皆由此涂出也。」三子者，既得闻此言也于夫子，昭然若发蒙矣。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-228-2892.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-228-2894.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-228.html" action-type="chapterComment" class="comment"><i></i>礼记章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

