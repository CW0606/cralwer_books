<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百三十八　　舟部下_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百三十八　　舟部下全文,虞世南作品" />
<meta name="description" content="北堂书钞原文阅读,●北堂书钞卷第一百三十八　　舟部下全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9744.html";
var nextpage="novel-read-999-9746.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百三十八　　舟部下</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9744.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百三十八　　舟部下</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:56:11<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註舰二　　　　　　　　　艨艟三■〈舟句〉■〈舟鹿〉四　　　　艑五航六　　　　　　　　　舫七舸八　　　　　　　艇九刀十　　　　　　　　　筏十一篙十二　　　　　　　　櫂十三檝十四　　　　　　拖十五缆十六　　　　　　　　笮十七檣十八　　　　　　　　帆十九伍两二十　　　　　　　牂牁二十一榜二十二<br/><br/>　　○舰二<br/><br/>　　重床「释名曰上下重牀曰舰四方施板以御矢石其内如穽槛也○今案陈本及明吴琯本毕本释名穽俱作牢」八槽「义熙起居注云卢循作八槽舰九枚起四层高十丈○今案陈本及御览七百七十引义熙起居注循下有新字」巨舰「左思吴都赋云弘舸连舳巨舰接艫飞云盖海制非常模○王石华校巨改战用陈本也今案文选及本钞舟惣篇引与旧钞同」鬬舰「吴志曰周瑜逆曹公部将黄盖取艨衝鬬舰数十艘实以薪草膏油灌其中裹以帷幕上建旌旗同时发火时风猛盛悉延烧岸上营落曹公败退○今案吴志九周瑜传旌作牙餘同」<br/><br/>　　○艨艟三<br/><br/>　　外狭而长「释名曰外狭而长曰艨艟以衝突敌舩也○今案陈本同毕本释名艟作衝文又附注云狭上今本脱外字据书钞及初学记补」望之若仙「吴志曰将军贺齐性奢綺好军事所乘舡彫刻丹鏤青盖絳襜蒙衝鬬舰之属望之若仙○今案近本吴志传及陈本仙皆作山据本钞舟惣篇引亦作仙」<br/><br/>　　○■〈舟句〉■〈舟鹿〉四<br/><br/>　　成於巧手出於圣意「物理论云夫工匠经涉江海為■〈舟句〉■〈舟鹿〉以浮大渊皆成於云云○今案陈本■〈舟句〉作■〈舟冓〉御览七百七十引物理论脱巧字」<br/><br/>　　伏兵■〈舟句〉■〈舟鹿〉白衣摇櫓「吴志曰吕蒙袭关羽至寻阳尽伏精兵於■〈舟句〉■〈舟鹿〉内使白衣摇櫓作商贾服昼夜兼行故羽不闻知遂到南郡○今案近本吴志九吕蒙传及陈本作■〈舟冓〉■〈舟鹿〉中本钞改内者因隋讳忠兼避也」<br/><br/>　　豫章西南有■〈舟句〉■〈舟鹿〉州「豫章记曰句鹿州在城之西南去城百步可二里是作句鹿大艑之处也○今案陈俞本脱记曰二字及百步六字作百餘里三字」<br/><br/>　　○艑五<br/><br/>　　湘洲七郡大艑所出「荆州土地记云湘洲云云皆受万斛○今案陈本及御览七百七十引荆州土地记同」庐山湖内有一败艑「寻阳记云桓宣穆遣人寻庐山见上有一湖湖内有一败艑○今案御览七百七十一引寻阳记无桓字内作中陈本亦作中无见字上作下餘同本钞改内字详上」<br/><br/>　　○航六<br/><br/>　　吴航「傅元正都赋云蒙衝水城蜀艇吴航万艘咸兴云帆齐张○今案百三家本脱本钞艇篇引上二句同舟揔篇引蒙作艨餘同傅节子辑本已详舟总篇」大航「异苑云晋时钱塘有樟林桁大航每有乘者輒漂摇没而不可禁尝鸣鼓钱塘江头凌浪如故唯航吏章粤结兄弟故能相制伏及粤死遂长废矣○今案陈本没作杨无结兄弟故四字废矣作废去餘同学津讨原本异苑卷二航皆作船无长字」<br/><br/>　　客能呼来「淮南子曰公孙龙在赵之时及谓弟子曰人无能者龙弗与游有客曰臣能呼航来公孙龙曰与之弟子之藉后数日往说燕王至于河上而航在北记使善呼者呼之而航来○今案淮南子道应训谓弟上无及字北记作一记餘同陈本亦无及字北下脱记字」<br/><br/>　　吏能相制「见大航注云○今案详上文引异苑」乘国如乘航「扬子云法言曰乘国者其如乘航平航安则民斯安也○今案见秦氏石研斋本法言寡见篇」<br/><br/>　　○舫七<br/><br/>　　顾荣解舫為舸「王晋书曰顾荣纪瞻被徵见王路塞绝遇之下邳解舫為单舸而之○今案陈本徵下有行至彭城句类聚七十一御览七百七十引王晋书而归之作遂得免」<br/><br/>　　王廙倚舫长啸「王廙别传云廙常旦发寻阳暮至都王导与庾亮游於石头遇廙至迅风扬帆王廙云云神气甚逸○今案陈本导误尊类聚十九引廙别传无常旦八字倚舫误倚楼」<br/><br/>　　二龙负舫「豫章记曰吴猛坐郭璞事被收载往南令舡勿开户舡主闻舡下有声如在木杪试窃窥之言二龙负□一夕至宫亭湖还豫章矣○今案陈本同御览九百三十引豫章记木作树无窃字舫作船夕作宿」<br/><br/>　　龙引舫还「南海记曰有龙掘浦口昔蒲母养龙龙取鱼以给母母断鱼误斫龙尾人谓之龙屈桓帝迎母至于浦口龙輒引舫还○今案　　　钦案图书集成禽虫典卷一百二十八引南越志有养龙子断尾事与此文略同惟蒲母作温氏媼桓帝作始皇帝陈本蒲作老」<br/><br/>　　○舸八<br/><br/>　　单舸「江表传云刘备乘单舸往见周瑜曰今距曹氏深為得计矣○今案陈本氏作公距作拒类聚七十一引江表传亦作拒」大舸「吴志曰董袭从孙权讨黄祖祖横两蒙衝夹守口以栟櫚大紲繫石為可上有千人以弩交射飞矢如雨军不能前袭与敢死土百人乘大舸舡突入蒙衝里身以刀断其两紲及大紲蒙衝乃横流大兵遂进破之○王石校夹守改守夹非也今案吴志董袭传无及大恋三字夹作挟守下有沔字餘同」<br/><br/>　　舡舸「风土记云舡舸单乘载数百斛○今案陈本同」弘舸「左思吴都赋云弘舸连轴巨舰接艫兮○今案详文选及本钞舟总篇」晨鳧之舸「庾阐扬都赋云其内则有龙艘华屋云云青雀飞艫餘皇鼓拖○今案本钞舟总篇引同类聚六十一引此赋内作中改避详上陈本脱」舫舸為舸「巳见舫门顾荣解舫注」<br/><br/>　　○艇九<br/><br/>　　吴艇「淮南子曰越■〈舟合〉吴艇不能无水而行○今案淮南子俶真训行作浮」蜀艇「傅元正都赋云蒙衝水城蜀艇吴航○今案本钞航篇引同本钞舟总篇蒙作艨傅节子辑本已详舟总篇」越艇「应瑒灵河赋云龙艘白鲤越艇蜀舲沂游覆水帆柁如林○今案本钞拖篇引下二句同亦见舟总篇」轻艇「陆机思归赋擢河洲之轻艇○今案陈本擢作掉御览七百七十一引此赋亦作掉洲作渊」<br/><br/>　　○刀十<br/><br/>　　曾不容刀「诗曰谁谓河广云云郑元注小舟曰刀不容亦喻狭也○今案卫风河笺舟作船又喻狭句在上陈本刀作舠」安不倾危「释名曰三百斛曰刀刀者貂也短也江南所名短而阔安不倾危者也○今案明吴琯本毕校本释船篇及陈本阔作广本钞作阔者虞永兴避隋煬帝讳也」<br/><br/>　　○筏十一<br/><br/>　　梅筏「地理誌云梅湖者昔有梅筏沈于此湖有时浮出至春则开花流满湖矣○今案陈俞本誌作志餘同」柏桴「越绝书曰木客大家者句践父允□冢也初徒之□邪使楼船卒二千八百人伐松柏以為之桴故谓之木客也柏桴亦此义○今案陈俞本及明吴琯本越绝书皆无此义句餘同御览七百七十一引父允常误作之兄弟」<br/><br/>　　斩竹為■〈�椑〉「东观记曰张堪為蜀郡公孙述遣击之堪有同心之士三千人相谓曰张君养我昔為今日也乃选习水军三百人遂云云渡水餘人击蜀遂免难○今案陈俞本郡下有太守二字免下无大字人下无遂字餘同聚珍本姚辑本东观汉记為蜀作守蜀习作择无餘人四字」<br/><br/>　　伐芦為牌「吴录曰孙策欲渡江舟少欲往东求策姑王氏令伐云云以佐舡渡人○今案陈俞本欲往更作乃往令伐作分夜伐牌作■〈�椑〉又俞本舟误舫御览七百七十一引吴录舟作船更作便合作分命牌作梁」<br/><br/>　　乘桴入胡「淮南子曰方车蹠越乘桴入胡欲无穷而不得○今妹见淮南子说山训得作可陈俞本胡作潮得上有可字」吴汉平成都乘筏从江下「东观记曰吴汉云云巴郡盗贼解散○今案聚珍本姚辑本东观记及陈俞本乘上有乃字筏作桴从作沿餘同」任尚击羗胡為■〈�渒〉以渡河「又曰任尚编草為舡置子■〈�渒〉上以渡河掩击羌胡○今案聚珍本姚辑本及陈俞本同」<br/><br/>　　○篙十二<br/><br/>　　篙工选自闽隅「左思吴都赋云篙工楫师选自云云○今案陈俞本隅作禺文选亦作禺又篙作槁楫作檝」当陵军之轻足「越绝书曰闔閭问子婿曰舡军之备何如子婿答曰篙舡者当陵军之轻足驃骑也○今案王謨本古今逸史本越绝书脱陈俞本篙舡作篙工舡师陵军误作君字孝御览七百七十引篙误桥舡军误船运餘与旧钞合」<br/><br/>　　商旅布裹篙足「盛弘之荆州记曰鱼复县瞿唐滩上有神庙极灵验经过者皆不得鸣鼓角商旅恐触石有声乃以布裹篙足○今案陈俞本及御览七百七十一引盛荆州记足皆作头又御览商误篙」<br/><br/>　　伏波篙迹犹存「庾益期与韩豫章牋云马伏波昔开道篙迹凿石今犹存也○今案陈俞本及御览七百七十一引此牋无今也二字又御览庾作俞」<br/><br/>　　○櫂十三<br/><br/>　　兰櫂「曹植拟楚辞云运兰櫂以速往□回波之容与○今案严辑全魏文据旧钞引同陈俞本脱下句」轻櫂「王升之舟赞曰陆则聘车水则用舟弱楫轻櫂利涉济求又明帝清调歌诗云楫人荷轻櫂腾飞过彼廷○今案陈俞本过作造又俞本脱济求以上陈本升之作叔元严辑王升之集济作求本钞舟总篇引仍作济」<br/><br/>　　发櫂歌「汉武秋风辞云帆楼舡兮济汾河簫鼓鸣兮发櫂歌○今案本钞舟总篇引同」纵櫂歌「张衡西京赋云齐槐女纵櫂歌感河冯怀湘娥惊虫？罔蜽惮蛟鼉○今案本钞舟总篇引鼉作蛇」击櫂若飞迴拖若环「王粲為荀彧与孙权檄书曰故使周曜管容李恕之徒将帅战士就渤海七八百里阴习舟楫四年之内无日休解今皆击櫂若飞迴拖若环○今案百三家本王粲集及本钞舟总篇引无书字迴作回又百三家无故使十字」<br/><br/>　　○檝十四<br/><br/>　　舟楫之利以济不通「易曰刳木為舟剡木為楫云云○今案见繫辞下」若济大川汝作舟楫「尚书云○今案说命上篇大作巨」七尺之檝「淮南子曰七尺之檝而制大舟者因水為资也君发一言之号而令行於民者因眾為势也○今案陈俞本同近本淮南子主术训檝作挠大舟作船之左右君发二句作天子发号令行禁止餘同又御览七百七十一引制作动势作资」<br/><br/>　　拨水捷疾「释名曰楫者捷也拨水使舟捷疾也○今案见毕校本释船篇」檜楫「诗曰檜楫松舟长传云檜柏叶松身楫所以櫂舟○今案见卫风竹竿」瑶楫「抱朴子曰琼艘瑶楫无涉川之用金弧玉弦无激矢之能○今案见外篇博喻」兰枻「楚辞云桂櫂兮兰枻斲冰兮积雪○今案见九歌湘君肩」荃橈「又云荃橈兮兰旌○今案陈俞本同及本钞一百二十旌篇引同近本楚辞九歌湘君篇荃作蓀」弱楫「袁宏东征赋云若舟之小狭衝奔湍以檮杌櫂弱楫之弗施投洪流以藏骨又见櫂门轻櫂注○今案御览七百七十引袁宏东征赋藏作纤餘同又本钞櫂门引弱楫轻櫂句是王升之舟赞原钞又见句是欲证弱楫二字又见他书耳」<br/><br/>　　越人拥檝歌山木之曲「新序曰楚鄂君乘青汉之舟越人拥楫而清歌以桃君曰山有木兮木有枝心悦君兮君不知鄂君乃捧绣被以覆之矣○今案陈本汉作翰近本新序脱考说苑善说篇有此文汉亦作翰餘同」<br/><br/>　　女娟持楫奏河激之歌「列女传云赵简子将发河津吏少一人女娟持楫曰妾居河济之閒习舟楫之事愿备员操楫与渡河奏河激之歌简子乃聘之為夫人○今案详本舟总篇」<br/><br/>　　仲御櫓楫登舟「晋书高士传云仲御至洛阳值公卿褉饮贾充谓曰卿居海滨能戏舡否答曰能之乃櫓云云鼓枻容止可观也○今案御览五百二引王隐晋书无公卿句及櫓楫二字容止五字餘同陈本注见本钞舟总篇疑是王隐晋书」<br/><br/>　　祖逖击楫而誓「王晋书曰祖逖渡江击楫而誓曰逖不能平中原而复济者有如大江○今案陈俞本改注晋阳秋考类聚三十三引晋中兴书及今晋书祖逖传平作清餘同」<br/><br/>　　渔父鼓枻「楚辞曰屈原放逐形容枯槁顏色憔悴被髮行歌值渔父鼓枻而歌曰沧浪之水浊兮可以濯我足○今案近本楚辞渔父篇放逐作既放形容句在憔悴下无被髮句餘同」<br/><br/>　　蒸徒檝之「毛诗曰渒彼涇舟云云长传云舟人楫櫂而行○今案大雅棫朴篇檝作楫舟人句不见毛传据影钞舟总篇则此句乃虞永兴案语可以互订是云下应有脱字」<br/><br/>　　渡江不用楫我自楫迎汝「王献之歌云桃复桃叶渡江不用楫但渡无所苦我自楫迎汝○今案陈本脱复桃叶三字」<br/><br/>　　○拖十五<br/><br/>　　帆拖如林「应瑒灵河赋云泝游覆水云云○今案本钞艇篇引同」迴拖如环「具见櫂门注○今案见本钞櫂篇及舟总篇」弱水雾拖「张华游仙诗云游仙迫西极弱水隔流沙云榜鼓雾他飘忽凌飞波○今案详本钞榜篇」甘水流拖「庐山记曰庐山之西岭有甘水鈿一拖从山顶流下后人号拖下溪○今案陈俞本曾有作曾见餘同亦见御七百七十一引寻阳记」涉海失拖「赵壹赋云奚异涉海之失拖坐积薪而待然○今案陈俞本壹作懿又赋上有嫉邪二字考范书赵壹传无坐字御览七百七十一引此赋亦同」在后正舡「孙放别传云庾公建学校君年最幼入為学生班在诸生后公问君何独居后答曰不见舩拖乎在后所以正舡也○今案陈俞本及御览七百七十一引放别传三后字皆作后」<br/><br/>　　○缆十六<br/><br/>　　紼縭维之「诗曰帆帆杨舟云云毛传云紼繂也纚緌也案繂大索也维繫也所以持舟也○今案小雅采菽篇縭作纚本钞舟总篇引亦作纚」繒锦维舟「吴书曰甘宁住止常以繒锦维舟去则彻割弃之以示奢侈○今案吴志甘宁传注引吴书则彻作或字侈作也餘同宋吴淑事类注引维作缆无则字之字侈字餘亦同」<br/><br/>　　○笮十七<br/><br/>　　桂树舡青丝笮「汉鼓吹曲云桂树為君舡青丝為君笮木兰為君桌黄金错其閒矣○今案御览七百七十一引鼓吹曲无矣字餘同」负笮引舡「魏文帝诗曰负笮引舡行飢渴常不食○今案陈俞本笮作筰」起舟使动行「释名曰引舟者曰笮笮作也起舟使动行也○今案明吴琯本释船篇作也下有作起也三字餘同毕校本标目句与吴本同惟夹注易起舟為作舟以為不必用起训又考御览引与旧钞同」<br/><br/>　　○檣十八<br/><br/>　　建檣成林「王粲浮惟赋云建眾檣以成林譬巫山之树艺○今案百三家本此赋巫误无」万里连檣「郭璞江赋云舳艫相接云云泝洄沿流或渔或商○今案本钞舟总篇引同文选接作属」<br/><br/>　　○帆十九<br/><br/>　　随风帐幔「释名曰随风张幔曰帆使舟帆疾○今案毕本释舟篇及陈俞本帆疾作疾帆帆然也五字」布帆「世说曰顾长康至破冢遭风大败作牋与殷荆州云地名破冢真破冢而出行人安稳布帆无恙○今案见惜阴轩本世说排调篇陈俞本脱真破冢三字」从风之幔「风土记云帆所以总取从风之幔也施于舫前各随宜大小為制大者布一百二十幅高九尺也○今案高士奇补编珠卷三引风土记有从风之幔句陈俞本脱所以总取四字尺作丈」<br/><br/>　　四帆「南州异物志云外徼人随舟大小作四帆或三帆前后踏载之张帆取风气而无高危之虑故行不避迅风激波安而能疾也○今案御览七百七十一引南州异物志或三帆句安而作所以陈俞本徼作域载之四字作施以二字餘同」<br/><br/>　　石帆「永嘉记曰郡有石帆又有破石传云古有神人以破石半為帆故曰石帆○今案御览七百七十一引永嘉记同陈本多窜改」七帆「吴时外国传云从加■〈舟阝〉调州乘大舡张七帆时风一月餘日乃入大秦国○今案陈本俞本舡作舶时作顺餘下日字御览七百七十一引外国传舡上有舶字餘与旧钞合」<br/><br/>　　三帆踏载「同四帆注○今案详上文」双帆同悬「孙绰望海赋云商客齐畅潮流往还各资顺势双帆同悬偃如驌驦偕驰擎如交準轩騫○今案陈俞本準误集又轩騫俞本作轻轩陈本作輊轩严辑孙绰集据旧钞引擎作拏餘同」<br/><br/>　　高帆云张「孙煒七引云龙华之舟来往纷繁云云翳日沸星○今案陈俞本纷繁作门？分紜本钞所引孙多作孔」云帆齐张「傅玄正都赋云万艘咸兴云云凌波泝流星列雁行○今案严辑本傅玄集同本钞舟总篇引雁作应」迅流帆「郭璞江赋曰鼓帆迅流超涨截洞凌波纵拖电往杳冥○今案文选及陈本流作越超作走？白冥作溟」凌迅流「马融颂云张云帆施蜺幬靡颸风凌迅流○今案陈本及本钞幬篇引同明本宋吴淑事类赋引此颂亦同百三家本作陵」■〈雨上对下〉如晨赮孤征「郭璞赋云凌波拖电往杳冥云云眇若云翼绝领○今案文选赮作霞领作岭俞本亦作岭」偃如驌驦偕驰「同双帆悬注○今案详本篇上文引孙绰望海赋」<br/><br/>　　停舟兮焉待举帆兮安追「曹植九咏云云○今案百三家本脱陈俞本及严辑本曹植文同」<br/><br/>　　○伍两二十<br/><br/>　　俔之见风「淮南子曰若俔之见风也注云俔者候风之羽也楚人谓之伍两○王石华校以本钞俔误？？儿乃从陈本改綄今案淮南子齐俗训作俔今据订注云以下当是许慎注佚文也」<br/><br/>　　候风之羽「同上○今案记纂渊海卷二引北堂书钞云侯风之羽楚人曰五两此宋人所见真本书钞即上条淮南子注文」观雰祲于清旭覘伍两之动静「郭璞江赋云○王石华校据陈本气改雰今案御览七百七十一引江赋亦误氛考宋本明大字无注本文选观雰作？上禾又目？雰伍作五餘同」<br/><br/>　　○牂牁二十一<br/><br/>　　庄王牂牁「华阳国志曰楚顷襄王遣将军庄蹻泝元水伐夜郎军至且兰而步战既灭夜郎而秦夺楚地无路得归遂留之号為庄王以且兰有椓舟牂牁处乃改郡為牂牁矣○今案近本华阳国志南中志篇顷襄王作威王惟御览七百七十一引及陈本作顷襄王与旧钞合」<br/><br/>　　越王牂牁「南州异物志云有山在海内小而高以繫舡筏也俗谓之越王牂牁远望之甚小而高不似山近望之以為一株枯树在水内也交州记曰侯石孤绝高数十丈名為云云在海平悬往者二石双矗其一今析○今案陈俞本枯作柏数下脱十字在海十四字但作在海中三字考御览七百七十一引异物志脱近字枯字餘同」<br/><br/>　　聂支牂牁為树「豫章记曰新淦县北二十五里曰封溪今有聂支所用樟木為牂牁者遂生為树其木合抱今犹存始倒植之枝条皆下垂○今案陈俞本里上脱五字支作友又陈本淦误涂御览七百七十一引豫章记亦作友枝误柱惟本钞舟总篇引仍作聂支」<br/><br/>　　陶公牂牁成松「寻阳记曰郡西北有一松树枝条鬱茂乃陶公牂牁成此树也○今案御览九百五十三引寻阳记陶下衍柏字」<br/><br/>　　○榜二十二<br/><br/>　　习水者「明堂月令云榜人习水者○王石华校榜下增船字非也今案御览七百七十一引明堂月令习上有舫人二字餘同」榜人歌「相如上林赋云榜人歌声流喝○今案见文选子虚赋此作上林非是」吴榜「傅玄正都赋云然后戒水军遵川流越舡帆吴榜浮○今案百三家本脱傅节子辑本及本钞舟总篇引舡皆作舼餘同」云榜「张仙诗云游仙迫西极弱水隔流沙云榜鼓雾拖飘忽凌飞波○今案本钞拖篇引同百三家本脱」<br/><br/>　　北堂书钞卷第一百三十八</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9744.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9746.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

