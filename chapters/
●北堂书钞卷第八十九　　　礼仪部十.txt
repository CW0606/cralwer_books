<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第八十九　　　礼仪部十_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第八十九　　　礼仪部十全文,虞世南作品" />
<meta name="description" content="北堂书钞原文阅读,●北堂书钞卷第八十九　　　礼仪部十全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9695.html";
var nextpage="novel-read-999-9697.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第八十九　　　礼仪部十</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9695.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第八十九　　　礼仪部十</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:57:08<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註祭祀惣下十八<br/><br/>　　○祭祀惣下十八<br/><br/>　　祭有三重献之属莫重於祼「礼记祭统云谨案是祼鬯殷酒初祭以灌求神也○今案陈本脱谨案七字直以初祭句為祭统文非也」殷士虏敏祼将于京「毛诗毛长传云殷士殷之诸侯也肤大也敏疾也祼灌鬯也周人尚臭将行也谨案殷侯皆有美德疾归之於周助祭行灌鬯之礼於天地也○今案文王篇毛传无之诸二字大作美陈本无注」<br/><br/>　　甸师共萧「甸师职祭祀共萧茅郑注云萧香蒿也茅以共祭之且亦以缩酒缩酒泲酒也○今案天官甸师注香蒿句是郑大夫注茅以共祭句上有元谓二字盖以下是郑元注也」<br/><br/>　　缩酌用茅「礼郊特牲郑注云谓泲醴齐以明酌也盖事酒之上名曰明者事酒今之醳酒皆新成者也○严氏柱云注改注云」取萧祭脂取羝以軷「毛诗生民郑注云言后稷既為郊祀之酒取萧草与祭牲之脂爇之於行神之位馨香既闻取羝羊之体以祭神也○今案生民笺无祇字」陈其簠簋「孝经郑注云簠簋祭器受一斗二升内圆外方祭不见亲故哀慼也○今案孝经疏引郑元注略同」籩豆既设「礼记曾子问曰○严氏校补子字今案见礼疏十九」醢人掌四豆「周礼醢人职云掌四豆之实朝事之豆馈食之豆加豆之实羞豆之实○今案见天官醢人同」司尊彝掌六尊「周礼司尊彝职云掌六尊六彝之位詔其酌办其用与其实春祀夏禴祼用鸡彝鸟彝皆有舟其朝践用两献尊其再献用两象尊皆有罍诸臣之所酢也冬蒸秋尝祼用斝彝黄彝皆有舟其朝献用两著尊其馈献用两壶尊皆有罍诸臣之所酢也凡四时之閒祀追享朝享祼用虎彝蜼彝皆有舟其朝践用两大尊其再献用两山尊皆有罍诸臣之所酢也○今案春官司尊彝所酢作所昨郑注云昨读為酢字之误也今旧钞作酢甚是惟上一诸臣作诸神下两诸臣作诸侯均非今据本钞下文引订」<br/><br/>　　祼用鸡彝「又云祼用鸡彝郑注云刻而画之為脽形彝法也用器之有法也○今案彝法二句非郑注文当加谨案二字以别之」朝践用献「又云郑注云献读為牺牺尊饰以翡翠欲其美矣○今未欲其四字非司尊彝注文当加谨案二字以别之」再献用两山「周礼司尊彝职云掌六彝之位詔其酌办其用与其实朝践用两大尊其再献用两山尊皆有罍诸臣之所酢也○今案详本篇上文」朝献用著尊「又云郑注云著尊著地无足也○今案司尊彝注同」馈献用两壶「郑注司尊彝职云壶尊者以壶為尊者也○今案陈本馈作餽」朝事之籩白黑形盐「周礼籩人职云朝事之籩其实麷蕡白黑形盐膴鱼鱐郑注云朝事祭宗庙献血腥之事也熬麦曰麷稻曰白黍曰黑形盐似虎○王石华校以改似今案朝事十一字是郑元注熬麦以下是郑司农眾注」<br/><br/>　　馈食之籩枣栗桃■〈艹橑〉「又云郑注馈食荐熟者也○今案天官籩人注同」籩豆大房「毛诗郑注閟宫云大房玉饰俎也其制足间有横下有柎似於堂后有房然也○王石华校推改拊今案閟宫笺似於作似乎」籩豆静嘉「毛诗既醉篇郑笺公尸所以善言告之乃用籩豆之物絜清而美○今案既醉笺同」疏布幂八尊「周礼天官幂人职云祭祀以疏布巾幕八尊郑玄注以疏布者天地之神尚质也尊器也○王石华校人改八若改者今案见天官幂人注与幕人不同亦无尊器句」画布幂六彝「又郑玄注宗庙可以文画者画其云你杝○今案此见幂人职文」天子以牺牛「曲礼郑注牺纯毛也○今案见曲礼下」天子用太牢「汉书郊祀志云有上书言古者天子三年一用太牢祠神三一天一地一泰一天子许之○今案见汉书卷二十五上」天地之牛角茧栗「礼记王制」宗庙之牛角握「王制云握谓长不出肤○今案出肤句是王制注文」牲颁五官「周小宗伯云毛六牲而颁之於五官郑眾注云毛择毛也司徒主牛宗伯主鸡司马主马司寇主犬司空主豕者也○今案择毛句是郑元注司徒以下乃郑眾注也」展牲则告牲「周礼充人职云郑注展具也谨案牲充也展牲者视之也○王石华校振改展今案地官注同」尔牲则具「毛诗无羊篇云谨案异毛色也牛羊异毛色者三十言祭祀索则有之也○今案异毛以下是参用笺语」禳饰其牲「周礼小子云凡沈宰侯禳饰其牲郑注云沈谓祭川辜谓磔牲以祭也侯禳者候四时恶气禳去之也○今案夏官小子注同」享以騂牲「毛诗云○今案閟宫篇牲作牺释文云牺纯毛牲」善牲以祀「越绝云益死之后夏啟善献牺牲以祠○今案王謨本卷三越绝书善献作岁善陈本已照改」<br/><br/>　　阳祀用騂牲阴祀用黝牲「周礼牧人职云郑注騂赤色毛之取纯毛也阳祀祭天南郊宗庙之祭也阴祀祭地北郊及社稷者也黝黑也尚书云騂牛一○今案地官牧人职注同尚书句见洛誥」馈食享先王「又大宗伯职云郑注馈食在四时上是禘也禘言馈食者著有黍稷互相备也谨案此是禘祀亦荐熟馈食议其黍稷各备也禘者审也郑注云昭穆未毁之主升合食於太庙禘小於祫也○今案互相句以上春官注同谨按以下有脱误」<br/><br/>　　肆献享先王「郑注云肆者进所解牲体荐熟时也献醴谓荐血腥也○今案见太宗伯注」為酒為醴烝畀祖妣「毛诗丰年云郑注烝送也畀与也言丰年所获之物酿為酒醴与先祖先妣谓祭祀者也○今案丰年笺与作子言丰以下是永兴引申语」吉蠲為饎是用孝享「毛诗天保篇毛长曰吉善也蠲洁也饎酒食也○今案旧钞蠲洁上有谨案二字系衍文今删」有椒其馨胡考之寍「毛诗载芟云毛长曰椒犹飶也胡考之寍得寿也谨案寍安也苾芬香酒祭於祖妣则得寿考又安寍者也○严氏校寍安改安寍今案戴芟传得寿作胡寿谨案以下亦参用郑笺」<br/><br/>　　苾芬孝祀神嗜饮食「毛诗楚茨云谨案此则為祭祀时也言饮食苾芬有馨香也為鬼神所歆也○今案见小雅谷风之什陈本脱谨案以下」泽虞共泽物「周礼泽虞职云凡祭祀宾客之奠郑云泽物之奠亦籩豆之实芹茅菱茨之属也○今案地官注茅作卯茨作欠」廩人共资「周礼廩人职云郑注吸以受春人春之大祭祀之穀藉田之收藏神者也不以给小用○今案地官共资作共其接盛」司烜明水「周礼司桓职云掌共明水郑注云陈明水以為玄酒○今案贾疏以陈字属上句据旧钞则永兴是属下句也」盐人共盐「盐人职云杜子春谓出盐直用不涷治○今案见周礼天官」亨人共大羹「周亨人职云祭祀共大羹宾客亦如之郑眾云大羹不致五味也刑羹加盐菜也○今案周疏卷四同」粟纳三宫「穀梁传徐貌注云甸掌田之官也纳粟於三宫者三夫人也当春之礼王后六宫诸侯夫人三宫甸粟者循其品物厯兼春事及供也○今案见桓十四年玉函山房辑徐貌注一卷脱此条陈本亦脱」<br/><br/>　　祀用赤黍「尚书大传云祀之礼散齐七日致斋亲器洁祀用赤黍三日之朝于中庭祀四方从东方始卒於北方○今案御览五百二十四引大传致斋下有三日两字仪礼通解续文献通考引并无陈恭甫编定本云玩注文亦应无三日二字又御览通解续通考皆作新」<br/><br/>　　殷尚醴周尚酒「礼明堂位云郑注此皆其时之用也○今案明堂位注同」虞祭首夏祭心殷祭肝周祭肺「礼明堂位郑云皆气王盛也○今案明堂位注作主盛」<br/><br/>　　祭以清酒「毛诗信南山云○今案见小雅谷风之什」既载清酤「毛诗烈祖云毛长云酤酒也郑云賚读為来既载清酤以尊酌以祼献神灵来至我致齐所思则用成也○今案烈祖笺作读為往来之来」醆酒涗清「礼郊特牲云郑注涗清酒也五齐浊泲之使清谓之涗齐及取明水皆新也○严氏校之沛改泲之今案此非醆酒之注盖由下条羼入耳」明水涗齐「又郑注云涗犹清也五齐浊泲之使清谓之涗齐及取明水皆贵新也○今案郊特牲注同」禽享礿「周礼大司马职注云礿宗庙之夏祭也冬夏田主於祭宗者阴阳始起象神之在内也○王石华校初改礿今案夏官作献禽以享礿」从以騂牡「毛诗信南山谨案清谓玄酒也酒鬱鬯之酒也周尚赤故祭騂牡也○今案见小雅谷风之什」騂牡既备「郑笺毛诗既载谓已在樽中也祭祀之事先為清酒其次择牲故举二者也○严氏校涂去巳字恐非今案见大雅旱麓笺樽作尊」祀有执膰戎有受脤「左传云云神之大节也谨案膰祭祭以祀诸侯者也○今案见成十三年」执其鸞刀以啟其毛「毛诗信南山谨案鸞刀刀之有铃者言割中节也○今案见小雅谷风之什」<br/><br/>　　牛曰大武豕曰刚鼠「曲礼郑云号牲物者异于人用也元头也武迹也○今案曲注同陈本脱用字」鷄酒薄祭「谢承后汉书云徐孺子尝為太尉黄琼所辟不就及琼卒归葬穉乃负粮徒步到琼所赴之设鷄酒脯祭卒哭而去不告姓名○今案姚鲁斯辑本太尉句作前后為诸公所辟餘亦略有不同又弣附注云范书但载黄琼葬何耶汪辑谢书亦与姚同祗据本传注世说注与御览引而不及书钞惜之想朱氏潜采堂本亦脱此矣」<br/><br/>　　鱼菽之祭「盐铁论云古者庶人鱼菽之祭春秋循其祖祠○今案近本盐铁论散不足篇循作脩是也陈本作祀又菽误椒」鱼首以祭「孔融於国文云节士辞国食而终於海遣门下掾駟駟坚奉饘一盛鱼首以祭○今案此文有残缺陈俞本删」米？？饼為殽「黄帝问玄女兵法凡欲致神当於帛上书神名祭以白茅為藉饼枣為脯置藉上○王石华校有共改女兵第改茅今案陈本无為殽句御览五百二十六及本钞祭祀惣上篇引亦无此句又御览引為脯作并脯」<br/><br/>　　酌彼行潦「诗洞酌云毛传曰洞远也行潦流潦也？？奔馏也谨案流潦水之薄者远酌取之以為彼酒取之饎而荐也鬼神享德合信也○今案见大雅生民之什谨案以下是永兴引申语然薄者二句亦参用郑笺」<br/><br/>　　进兹行潦「曹植鹿生公云野无旨酒进兹行潦○今案陈俞本百三家本皆脱疑是酈生颂之佚文也」荐式苹藻「王脂祭徐聘士文云古人荐式苹藻藉白茅岂必珍羞所以致之者诚也○今案陈俞本■〈田旬〉作■〈日旬〉羞作脩」苹藻是歆「殷元祭徐孺子文云夫诚素自中微物将礼苹藻是歆实过牲牢○今案陈俞本只存微物二句类聚三十八引此文作殷允将礼作為重餘同」黄棕礼地「周礼典瑞职云以玉作六器以礼天地四方以苍璧礼天以黄棕礼地以青珪礼东方以赤璋礼南方以白琥礼西方以玄璜礼北方○今案典瑞无此文惟见春官大宗伯职珪作圭餘同本钞郊祀篇引苍璧二句亦误作典瑞此则旧钞藁本如此不尽因转写之譌」<br/><br/>　　玄珪宾河「纪年云后荒即位元年以玄珪宾於河命九东狩於海获大鸟○今案骚楼本竹书纪年荒作芒无命九两字东作冬鸟作鱼」四珪有邸以祀天旅上帝「周典瑞职云郑注於中央為璧珪著其四面一玉俱成也珪本著於璧故四珪有邸有四角也○今案典瑞职珪作圭」两珪有邸以祀地旅四望「周礼典瑞职云郑注两珪者象地数二舜而同邸者也○今案春官典瑞珪作圭」珪璧以祀日月「又云郑注珪其邸為璧取杀於上帝○今案典瑞珪作圭」璋邸射以祀山川「又郑注云射剡也璋有邸而射取杀於四望也半璧圭曰璋也○今案半璧句非郑注文」降三分璧沈於洛水「尚书中候云汤降三分璧沈洛注曰降下也以兀精三分之璧沉於洛水○今案陈本汤误阳脱元精二字御览八十三引中候注元精作厚字但此段正文本有元精天乙句则二字不可删」<br/><br/>　　搴长菱兮湛美玉「出汉武帝瓠子歌云○今案史记河渠书菱作交湛作沈陈本亦作交」齐车鹿幦「礼记玉藻篇大夫齐车鹿幦豹直郑云幦覆苓也直谓缘也○王石校标目补鹿字今案玉藻直作犆」龙旂承祀「毛诗閟宫云郑注交龙為旂承祀谓亲祭祀事四马故六轡也○今案閟宫笺亲作视无祀字陈本亦作视」龙旂十乘大糦是承「郑笺玄鸟云交龙為旂糦黍稷也言诸侯建龙旂十乘奉黍稷而进之宗庙言得诸侯之心十乘者二王后八州之大国也○今案玄鸟笺同陈本二王误三王」祀设重案「周掌次职云祀五帝则张大次小次设重帟重案郑注云重案牀重席也○今案天官注同」坐以蒲荐「虚諶祭法云坐以蒲荐青布缘朱角夏则加练褥其俭则是从约也○今案玉函山房辑本无缘朱六字其俭四字作其事此特据陈本耳」齐必有明衣布「论语云明衣者新浴所以自洁净也则以常布○今案新浴以下不见何晏集解盖是永兴引申语」常服黼哻「毛诗文王篇云白与黑谓之黼哻殷冠也言殷诸侯来助周祭祀服殷冠明文王以德绥远不以淫服来者也○严氏校来服改服来今案殷冠以上是毛传言殷以下永兴略参郑笺文也」<br/><br/>　　有虞氏服韍夏后氏山「明堂位郑注云韍冕服之韠也舜始作之以尊祭服禹汤至周增以画文后王弥饰也○案陈本韍作■〈革犮〉」祭以诸侯其尸服以士服「丧服小记郑注云祭以天子诸侯养以子道也尸服土服父本无爵子不敢以己爵加之嫌於卑也○严氏校己以作以己今案陈本无注士服误作侯服」祭以士尸服以士服「郑注丧服小纪谓父以罪诛也尸服以土服不成為君也天子之子当封為王者后以祀其受命之祖云為士者则择其宗之贤者若微子者不必封其子為王者后及所立為诸侯者祀其先君以礼卒者尸服天子诸侯之服而遂无所封立则尸也祭也皆如士不敢愆用尊者衣物○今案郑注而遂作如遂愆用作僭用陈本无注」<br/><br/>　　祭上帝乐用神「桓子新论注云吴人来攻楚其国人告急而灵王教舞自若顾应之曰寡人方祭上帝明乐用神当蒙福右不敢赴救而吴兵遂至俘其太子及后○严氏校改作攻去作告虚作灵今案御览五百廿六引桓子新论及陈本明乐用神句作乐明神三字教舞作鼓舞」<br/><br/>　　大雩帝用盛乐「月令仲夏之月用盛乐郑注云雩吁嗟求雨之祭也雩帝谓立坛南郊之旁雩五精之帝配以先帝也自鞀鞞至祝敔皆作曰盛乐○今案月令注立作為」<br/><br/>　　靁皷皷神祀「周礼人皷人职云以靁皷八面皷也神祀祀天神也○今案地官注同」路皷皷鬼享「又郑注云路皷六面皷也鬼享享宗庙也○今案见地官鼓人注」<br/><br/>　　羽舞帅而舞四方之祭祀「郑注云羽析白羽為之形如祓也四方之祭祀谓四望也○今案见地官舞师注」兵舞帅而舞山川之祭祀「郑又云析白羽為之形如帗也○今案舞师职兵舞无注此本钞所引乃羽舞注耳」皇舞帅而舞旱叹之事「郑又云旱叹之事谓雩也皇舞析五彩羽為之形如蛂之状○今案见舞师注」祈年田祖击土皷「周籥章职云凡国祈年于田祖击土皷郑注云田祖始耕田者谓神农也吹之以籥為之声也幽雅幽风七月于耜举趾饁彼南亩之事歌其类也為之雅者以其言男女之正也杜子春曰土皷以瓦為匡以革為两面可击也○今案春官注同」<br/><br/>　　琴瑟击皷以御田祖「毛诗大田云谨案御迎也田祖先嗇谓神农也设乐迎祭先嗇谓郊后始耕也○今案御迎以下参用传笺语」登歌击拊「周礼小师职云郑注拊者击石也谨案登歌者升歌於堂上石罄也○今案春官小师注同谨案以下是永兴引申语罄磬古通用」下管击应鼓「小师郑注云应小皷管於堂下者也○今案管於句非小师注文」设业设虡崇牙树羽「毛诗有瞽云谨案业大板也所以饰此栒而為县也崇牙刻之如锯齿植者為虡横者為栒崇牙上饰卷然可以悬皷罄树五采之羽以為文饰者也○今案见周颂有瞽篇谨案以下多参毛传文」<br/><br/>　　钟皷喤喤罄筦将将「毛诗执竞云毛长曰喤喤和也将将集也○今案执竞篇注同」皷钟送尸神保聿归「毛诗楚茨云谨案尸象神也尸出入奏肆夏击皷钟而送尸也保安也归于天地而清也○今案诗正义本作钟皷宋书乐志两引亦然惟唐石经引作皷今本及旧钞合」雍禘太祖也「毛诗雍篇云郑云禘大祭也大于四时而小于祫太祖卜王谨案祫祭文王之庙歌此雍诗禘百审諦也祫者合也毁庙之主与未毁庙之主同升合食于太祖后稷之庙谓之祫禘也三年一祫五年一禘每五年之内有此二祀谓之殷祭○王石华校标目帝改禘今案雍诗注同谨案以下是永兴引申语」<br/><br/>　　那祀成汤也「毛诗那篇序云有正考父得商颂十二篇於周之太师以那為首○今案陈本有增注」清庙祀文王也「毛诗清庙云郑注清庙者祭有清明之德者之宫也天德清明文王象焉祭之而歌此诗也○王石华校标目济改清今案清庙笺同」执竞祀武王也「毛诗执竞云郑注竞强也能持强道者唯武王也○今案周颂笺强作疆」祭祀之容济济惶惶「周礼保氏职云养国子以道乃教之六义一曰祭祀之容郑注云如上言也○今案保氏注作齐齐皇皇」有来雍雍至止肃肃「毛诗雍云郑注来时雍雍然既至止而肃然者谨案此助祭者仪容也○今案周颂笺同谨案以下是永兴引申语」奉璋「毛诗传云峩峩盛壮也谨案璋瓚也臣助君祭执圭璋瓚其容仪峩峩然○今案见大雅棫朴传同」执爨踖踖「毛诗楚茨云谨案此明祭之人恭敬踖踖爨灶有容○今案见小雅谷风之什」肃雍显相「毛诗清庙云毛长传曰於叹辞也穆深远也肃敬雝和也谨案此言美哉清庙之祭乃诸侯有文王之德者皆来助祭於此也○今案周颂传深远作美字谨案以下是永兴自加案语」<br/><br/>　　左右趍之「毛诗棫朴云毛长传曰趣趋也辟君也君王谓文王也文王临祭祀其容济济然其左右之臣皆促疾敬其事谓助祭也○今案辟君也以下多用郑笺文」骏奔在庙「毛诗清庙谨案文王之庙以对越在天诸侯乐受文王之化长奔走文王之庙法文王之德光於四方○今案陈本脱谨案以下」肃肃在庙「毛诗思齐篇谨案肃肃敬也言侯助文王祭祀则尚敬言得礼之宜也○今案敬也句是毛传助祭以下是用郑笺」以享以祀以介景福「又毛长传云介助也景大也○今案楚茨传同」卜尔百福如几如式「毛诗楚茨云卜尔百福如几如式谨案卜与也几期也式法也祭祀為神所歆故神之百福其来如几其多如法也○今案见小雅谷风之什」君曰卜尔万寿无疆「毛诗天保云毛长传曰君先公王也卜子也谨案祭祀立尸象神君曰者尸传神意以福及祭主也○今案小雅天保传先公王作先君然上文有於公先王句谓先公先王也旧钞先公王三字未可厚非或是隋本如此」<br/><br/>　　永锡尔极时万时亿「毛诗楚茨云永长也锡与也言主祭者礼容庄敬故报尔以眾善之极使尔无一事以不得所○今案永长也本郑笺餘是永兴引申语」祈福祥顺丰年「周礼小祝职云掌小祭祀以祈福祥顺丰年注云顺丰年而顺為之祝辞也○今案春官注同」祭得宜五穀丰「礼稽命徵云天子祭天地宗庙六宗五岳得其宜则五穀丰雷雨时至四夷共物○今案御览三十五及五百二十五引稽命徵共作贡陈本已照改」汉武帝祠五畤获白麟「汉书武帝纪云元年冬十月行幸雍祠五畤获白麟○王石华校标目畴改畤今案汉书卷六元年上有元狩二字」高宗彤日越有雊稚「尚书高宗彤日云孔安国传云於彤日有异稚○王石华校标目月改日」黄鹤来坛「谨案侯德传云章帝至於岱宗柴望既毕黄鹤三十从西南来经祠坛上东北近於宫室者也○今案本钞封禪篇引续汉书侯作黄望作祭近作道餘同陈本改注范书章帝纪脱侯德传三字望作告上作土近作过室作屋」<br/><br/>　　紫气散殿「汉武故事云宣帝亲祠武帝甘泉有紫黄气从西来散於殿前○今案御览八十八引汉武故事紫上有顷字西下有北字本钞云篇引紫黄气作紫云陈本改注后汉书谬甚」赤光如祀「列异传云陈仓祠时有赤光长十餘丈从稚城来入陈仓祠中有音声如雄稚○今案类聚九十引列异传城作县无音字陈本脱有音句」光如流星「古史考云泰文伯东猎至汧渭之会乃卜吉即营邑之梦大蛇从天下属地其口止鄜以為上帝之徵於是作鄜畤祀白帝其夜光如流星○严氏校谓改渭出麟改止鄜今案亦见本祭祀惣上篇引平津馆辑本未收此条」<br/><br/>　　神光三烛「汉书武帝纪云元封六年詔曰朕祀首山昆田出珍物或化為金祭后土神光三烛其赦汾阴殊死以下○今案汉书卷六朕祀作朕礼化為作為黄陈本已照改」<br/><br/>　　文公逆祀去者三人「公羊传曰从祀先公顺祀也文公逆祀去者三人定公顺祀畔者五人何休注云三人諫不从而去也○王石华校达土改逆祀今案定八年畔作叛餘同陈本改注论衡是移后注為前注谬甚」<br/><br/>　　定公顺祀去者五人「论衡云鲁文公逆祀去者三人定公顺祀去者五人实於俗者则谓礼焉逃者寡则知是去之也○今案王謨本论衡定贤篇实作贯则谓以下作為非晓礼者寡则知是者希餘同陈本实作贯则谓四字作非礼则去餘与王謨本同」<br/><br/>　　张宽从祀甘泉女子乳长七尺「益部耆旧传云蜀郡张宽汉武时為侍中从祀甘泉至渭桥有女子宿于渭乳长七尺上怪而异之遣问女曰帝后第七车知我宽在第七车对曰天星主祭祀者斋戒不严则见其形者也○今案说郛本益部传宿作浴严作洁」<br/><br/>　　辛有适伊川见被髮而祭於野「左传云初平王东迁辛有适伊川见被髮而祭於野者曰不及百年此其戎乎其礼先亡矣秋秦晋迁六浑之戎於伊川垃预注云辛有周大夫也○王石华校幸改辛之改亡今案见僖二十二年」<br/><br/>　　索氏亡牲「家语鲁公索氏将祭而亡其牲孔子闻之曰公索氏不及三年必亡之矣○王石华校六改亡今案家语好生篇三年作二年陈本已照改」<br/><br/>　　北堂书钞卷第八十九 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9695.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9697.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

