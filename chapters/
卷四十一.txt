<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《周礼注疏》正文_卷四十一_郑玄作品 - 维普阅读网</title>
<meta name="keywords" content="周礼注疏,周礼注疏原文,周礼注疏阅读,卷四十一全文,郑玄作品" />
<meta name="description" content="周礼注疏原文阅读,卷四十一全文在线阅读,郑玄作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-265-4503.html";
var nextpage="novel-read-265-4505.html";
var indexpage = "novel-chapter-265.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-265.html">周礼注疏</a></strong>
<strong><a href="novel-chapter-265.html">周礼注疏目录</a></strong>
<span>卷四十一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-265-4503.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷四十一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=郑玄&amp;searchsubmit=yes"  target="_blank">郑玄</a><span class="divide">|</span>发布时间：2014-08-28 22:31:37<span class="divide">|</span></p>
<div class="page-body">
<div class="page-content">
<p>◎冬官考工记下<br/>　　玉人之事，镇圭尺有二寸，天子守之。命圭九寸，谓之桓圭，公守之。命圭七寸，谓之信圭，侯守之。命圭七寸，谓之躬圭，伯守之。（命圭者，王所命之圭也。朝觐执焉，居则守之。子守�璧，男守蒲璧。不言之者，阙耳。故书或云“命圭五寸，谓之躬圭”。杜子春云：“当为七寸。”玄谓五寸者，璧文之阙乱存焉。○信，音身。朝，直遥反，下皆同。）<br/>　　【疏】“玉人”至“守之”○释曰：云“玉人之事”者，谓人造玉瑞玉器之事，此一句总与下诸文为目，圭名镇、名信、及躬，备於宗伯。○注“命圭”至“存焉”○释曰：云“命圭者，王所命之圭也”者，《公羊传》云：“锡者何？赐也。命者何？加我服也。”於王以策命诸侯之时，非直加之以车服，时即以圭授之，以为瑞信者也。“朝觐执焉”者，《典瑞》云“公执桓圭”以下，“朝觐宗遇会同于王，诸侯相见亦如之”是也。云“居则守之”者，谓以为镇守者也，故云居则守之。子守�璧，男守蒲璧，《典瑞》、《宗伯》、《大行人》俱有其文，於此不言之者，阙也。郑云阙者，若韦氏、栉氏之类，亦阙也。若然，经有镇圭，按《典瑞》云：“王执镇圭，缫藉五采、五就，以朝日。”郑不言者，有《典瑞》可参，故直举诸侯可知也。子春破故书五寸，当从经七寸，後郑不从，以从故书为五寸，五寸是璧文之阙乱存者，命圭是伯，五寸是子男，故乱存也。<br/>　　天子执冒四寸，以朝诸侯。（名玉曰冒者，言德能覆盖天下也。四寸者，方以尊接卑，以小为贵。）<br/>　　【疏】注“名玉”至“为贵”○释曰：郑知“名玉曰冒，言德能覆盖天下”者，按《书传》云：“古者必有冒，言不敢专达之义。天子执冒以朝诸侯，见则覆之。”注云：“君恩覆之，臣敢进。”是其冒覆之事。按孔注《顾命》云：“言冒，所以冒诸侯圭，以齐瑞信，方四寸，邪刻之。”不言冒以覆盖天下者，义得两含，故注有异。故《书传》云“古者圭必有冒”，亦是冒圭之法也。此冒据朝觐诸侯时执之。《诗·殷颂》云：“受小球大球，为下国缀旒。”注云：“小球尺二寸，大球长三尺。与下国结定其心，如旌旗之旒。”彼据天子与诸侯盟会，故云结定其心，故执镇圭，不执冒也。<br/>　　天子用全，上公用龙，侯用瓒，伯用将。（郑司农云：“全，纯色也。龙当为ζ，ζ谓杂色。”玄谓全，纯玉也。瓒读“{衍食}Ｇ７”之Ｇ７。龙、瓒、将，皆杂名也。卑者下尊，以轻重为差。玉多则重，石多则轻，公侯四玉一石，伯子男三玉二石。○龙，莫江反。瓒，才旱反，下同。司农音赞。将，如字，刘音阳。{衍食}，之然反。Ｇ７，作旦反。下，遐嫁反。）<br/>　　【疏】注“郑司”至“二石”○释曰：此经因天子以下执玉，遂说尊卑以玉，善恶不同。先郑云“全，纯色也。龙当为ζ，ζ谓杂色”，後郑以为全，纯玉也。纯玉即纯色，义无殊。“瓒”读“{衍食}Ｇ７”之Ｇ７者，《醢人职》有Ｇ７食，汉时有膏Ｇ７，今连言{衍食}Ｇ７者，取杂意。云“龙、瓒、将，皆杂名”者，谓玉之杂名。此亦含杂色。必知後郑玉杂中含色者，见郑《异义�》云“玉杂则色杂”，则知玉全色亦全也。云“卑者下尊，以轻重为差。玉多则重，石多则轻”，知者，见《盈不足术》曰：“玉方寸，重七两。石方寸，重六两。”云“公侯四玉一石，伯子男三玉二石。”者，按《礼纬》云：“天子纯玉尺二寸，公侯九寸，四玉一石，伯子男三玉二石。”此注出於彼，但此经公与侯异，注及彼文公侯同，又彼伯子男同七寸，皆与此经不同者，彼据殷法。但玉石多少与周同，故引之也。若然，公侯同四玉一石，而龙瓒异者，盖玉色有别也。<br/>　　继子男执皮帛。（谓公之孤也。见礼次子男，贽用束帛，而以豹皮表之为饰。天子之孤，表帛以虎皮。此说玉及皮帛者，遂言见天子之用贽。○见礼，贤遍反，下同。）<br/>　　【疏】注“谓公”至“用贽”○释曰：此公之孤。上不言子男，而此云“继子男”者，以上文不见子男也。不见者，以子男与伯同用三玉二石，故空其文，见子男与伯等，以是得言以皮帛继子男也。以《大行人》注言之，此亦是孤尊，更以其贽见也。知“诸侯孤饰贽以豹皮，天子之孤饰以虎皮”者，《郊特牲》云：“虎豹之皮，示服猛也。”二者皮中为美，虎皮又贵，天子孤尊，故知义然也。<br/>　　天子圭中必。（必读如“鹿车纟毕”之纟毕，谓以组约其中央，为执之以备失队。○必，府结反，戚如字。纟毕，刘府结反；沈音毕，云刘音非也。按北俗今犹有此语，音如刘音，盖古语乎？刘音未失。组约，如字，刘阿�反。为，于伪反。队，直类反。）<br/>　　【疏】注“必读”至“失队”○释曰：上列天子及公侯伯之圭，於此独言“天子圭中必”者，按《聘礼记》，五等诸侯及聘使所执圭璋，皆有缫藉及绚组，绚组所以约圭中央，恐失坠，即此“中必”之类。若然，圭之中必，尊卑皆有。此不言诸侯圭，举上以明下可知。云“读如鹿车纟毕之纟毕”者，俗读之也。此纟毕、绚组一也。<br/>　　四圭尺有二寸，以祀天。（郊天，所以礼其神也。《典瑞职》曰：“四圭有邸，以祀天旅上帝。”○邸，丁礼反，又音帝，下文同。）<br/>　　【疏】注“郊天”至“上帝”○释曰：此圭《典瑞》直言所用礼神，不言尺寸，故此言之。此直言“尺二寸”，按《典瑞》注，先郑云：“中央为璧，圭著其四面，一玉俱成。”又云：“圭未四出。”若然，此尺二寸者，未知璧在中央，通两畔，总计为尺二寸。未知除璧之外，两畔之圭各有一尺二寸。据下�圭尺有二寸而言，则此四圭，圭别尸有二寸。仍未审以璧为邸，邸径几许。礼既无文，不可强记也。引《典瑞》者，证祀天为夏正郊所感帝，兼国有故旅祭五帝之事，亦以此圭礼神也。<br/>　　大圭长三尺，杼上，终葵首，天子服之。（王所�大圭也，或谓之&#59281;。终葵，椎也。为推於其杼上，明无所屈也。杼，&lt;杀闪&gt;也。《相玉书》曰：“&#59281;玉六寸，明自�。”○杼，直吕反。&#59281;，他顶反。椎，直追反，下同。&lt;杀闪&gt;，色界反，刘色例反，杀字之异者，本或作杀，下“取杀”、“杀文”同。相，息亮反。�，音照。）<br/>　　【疏】“大圭”至“服之”○释曰：言“大圭”者，以其长，故得大圭之称。言“服之”者，以其�於衣带之间，同於衣服，故以服言之。○注“王所”至“自�”○释曰：云“王所�大圭也”者，《典瑞》云：“王�大圭，执镇圭，缫藉五采、五就，以朝日”是也。云“或谓之&#59281;”者，《玉藻》云：“天子�&#59281;，方正於天下也。”郑云：“言&#59281;然无所屈。”此注亦云“明无所屈”，皆对诸侯为荼，大夫前屈後屈，故云无所屈也。云“终葵，椎也”者，齐人谓椎为终葵，故云终葵，椎也。云“《相玉书》曰：&#59281;玉六寸，明自�”者，谓於三尺圭上，除六寸之下，两畔杀去之，使已上为椎头。言六寸，据上不杀者而言。云“明自�”者，玉体瑜不掩瑕，瑕不掩瑜，善恶露见，是其忠实。君子於玉比德焉，言忠实，故云明自�也。引之者，证大圭者为终葵六寸已下杼之也。<br/>　　土圭尺有五寸，以致日，以土地。（致日，度景至不。夏日至之景尺有五寸，冬日至之景丈有三尺。土犹度也。建邦国以度其地，而制其域。○景度，待洛反，下注同。）<br/>　　【疏】“土圭”至“土地”○释曰：言“土圭”，谓度土地远近之圭，故云土圭。○注“致日”至“其域”○释曰：云“致日，度景至不”者，於地中立八尺之表，於中漏半，夏至日，表北尺五寸，景与土圭等。冬至日，丈三尺，为景至。若不依此，皆为不至，故云度景至不也。但景至与不至，皆由君政得失而来。度之者，若不至，使君改德教也。云“夏日至之景，尺有五寸，冬日至之景，丈三尺”者，皆《通卦验》文。《大司徙》亦云“夏日至之景，尺有五寸”，谓之地中。云“土犹度也。建邦国以度其地，而制其域”者，此度地封诸侯，日景一分，地差百里，五等诸侯，直取五分景，已下无取尺寸之义也。<br/>　　�圭尺有二寸，有瓒，以祀庙。（�之言灌也。或作“氵果”，或作“果”。�谓始献酌奠也。瓒如盘，其柄用圭，有流前注。○�，古乱反，注“氵果”、“果”皆同。）<br/>　　【疏】“�圭”至“祀庙”○释曰：郑注《小宰》云：“惟人道宗庙有�，天地大神，至尊不�。”故此唯云“以祀庙”。《典瑞》兼云“以�宾客”，此不言者，有《典瑞》，故作文略也。○注“�之”至“前注”○释曰：读“�”为“灌”者，取水灌之义。云“�谓始献酌奠也”者，《小宰》注云，�亦谓祭之，啐之，奠之。以其尸不饮，故云奠之。按《司尊彝》注，�谓始献尸。《郊特牲》注云“始献神也”者，以其�入献于尸，故云献尸二。灌主为降神，故云献神。三注虽曰不同，其义一也。云“瓒如盘，其柄用圭，有流前注”者，郑注《典瑞》引汉礼，瓒盘大五升，口径八寸，下有盘口，径一尺。言“有流前注”者，案下三璋之勺鼻寸是也。言“前注”者，以尸执之向外，祭乃注之，故云有流前注也。<br/>　　琬圭九寸而缫，以象德。（琬犹圜也。王使之瑞节也。诸侯有德，王命赐之，使者执琬圭以致命焉。缫，藉也。○琬，於阮反。缫，音早。使，所吏反，下同。藉，慈夜反。）<br/>　　【疏】“琬圭”至“象德”○释曰：《典瑞》云：“琬圭以治德，以结好。”此不言结好，此文略。彼云治德，据使者而言。此言象德，据圭体而说。彼不言有缫，此言有缫，亦是互见为义。○注“琬犹”至“藉也”○释曰：云“诸侯有德，王命赐之，使者执琬圭以致命焉”者，若天王使毛伯来锡公命。《公羊》云：“锡者何？赐也。命者何？加我服也。”是诸侯有德，王使人赐命之事也。<br/>　　琰圭九寸，判规，以除慝，以易行。（凡圭，琰上寸半。琰圭，琰半以上，又半为�彖饰。诸侯有为不义，使者征之，执以为瑞节也。除慝，诛恶逆也。易行，去烦苛。○琰，馀冉反。慝，吐得反。易，以豉反，又音亦，改也。行，音下孟反，注同。以上，时掌反。�彖，直转反。去，起吕反。苛，音何。）<br/>　　【疏】注“凡圭”至“烦苛”○释曰：知“凡圭，琰上寸半”者，《礼记·杂记》云。知此“琰圭，琰半以上，又半为�彖饰”者，以其言“判”，判，半也。又云“规”，明半以上琰至首，规半以下为�彖饰可知。云“诸侯有为不义，使者征之，执以为瑞节也”者，此释“除慝”，故引经文除慝，诛恶逆也。云“易行，去烦苛”者，此非恶逆之事，直政教烦多而苛虐，是诸侯行恶，故王使人执之以为瑞节，易去恶行。<br/>　　璧羡度尺，好三寸，以为度。（郑司农云：“羡，径也。好，璧孔也。《尔雅》曰：‘肉倍好谓之璧，好倍肉谓之瑗，肉好若一谓之环。’”玄谓羡犹延，其袤一尺而广狭焉。○羡，以善反，延也，又音贱，径也。好，呼报、呼老二反，注同。肉，柔又、柔育二反，下同。瑗，于眷反，刘于原反。袤，音茂。）<br/>　　【疏】注“郑司”至“狭焉”○释曰：引《尔雅》，欲见此璧好三寸，好即孔也。两畔肉各三寸，两畔共六寸，是肉倍好也。後郑云“羡犹延，其袤一尺而广狭焉”者，是羡为不圜之貌，造此璧之时，应圜径九寸。今减广一寸，以益上下之袤一寸，则上下一尺，广八寸，故云其袤一尺而广狭焉。狭焉，谓八寸也。以为度者，天子以为量物之度也。<br/>　　圭璧五寸，以祀日月星辰。（礼其神也。圭，其邸为璧，取杀於上帝。）<br/>　　【疏】注“礼其”至“上帝”○释曰：此圭璧，谓以璧为邸，旁有一圭，故云“圭，其邸为璧”也。云“取杀於上帝”者，按上文四圭以祀天。此日月星辰为天之佐，故一圭，是取杀於上帝也。按《典瑞》云：“两圭有邸，以祀地。璋邸射，以祀山川。”彼山川亦取杀於地，此不言者，文略。彼又有珍圭牙璋，此不言者，亦是文略，并玉人造之可知。<br/>　　璧琮九寸，诸侯以享天子。（享，献也。《聘礼》，享君以璧，享夫人以琮。○琮，才宗反。）<br/>　　【疏】注“享献”至“以琮”○释曰：按《小行人》，二王後享天子及后用圭璋，则此璧琮九寸，据上公。引《聘礼》者，欲见经云享天子用璧，享后用琮，此据上公九命。若侯伯当七寸，子男当五寸。<br/>　　�圭七寸，天子以聘女。（纳徵加於束帛。）<br/>　　【疏】注“纳徵加於束帛”○释曰：自士已上，皆用玄�束帛，但天子加以�圭，诸侯加以大璋也。<br/>　　大璋、中璋九寸，边璋七寸，射四寸，厚寸，黄金勺，青金外，朱中，鼻寸，衡四寸，有缫，天子以巡守，宗祝以前马。（射，琰出者也。勺，故书或作“约”，杜子春云：“当为勺，谓酒尊中勺也。”郑司农云：“鼻，谓勺龙头鼻也。衡，谓勺柄龙头也。”玄谓鼻，勺流也。凡流皆为龙口也。衡，古文，假借字也。衡谓勺径也。三璋之勺，形如圭瓒。天子巡守，有事山川，则用灌焉。於大山川，则用大璋，加文饰也。於中山川，用中璋，杀文饰也。於小山川，用边璋，半文饰也。其祈沈以马，宗祝亦执勺以先之。礼，王过大山川，则大祝用事焉。将有事於四海山川，则校人饰黄驹。○射，食亦反。注及下注同。勺，上灼反，注同。衡，音横，注“衡谓”并同。祈沈，如字。刘居绮反，《小尔雅》曰：“祭山川曰祈。”沈按《尔雅》“祭山曰�县，祭川日浮”，沈祈音九委反，今读宜依《尔雅》音。大祝，音泰。校，户教反。）<br/>　　【疏】“大璋”至“前马”○释曰：此经说王巡守、出行、过山川礼敬之事。三璋据为勺柄，黄金勺以下据为勺头。○注“射琰”至“黄驹”○释曰：“射，琰出者也”者，向上谓之出，谓琰半已上，其半已下为文饰也。先郑云“鼻，谓勺龙头鼻”，後郑增成其义。“衡，谓勺炳龙头”，後郑不从。玄谓衡，古文为横，谓勺径，破先郑为勺柄。云“三璋之勺，形如圭瓒”者，圭瓒之形，前注已引汉礼，但彼口径八寸，下有盘径一尺。此径四寸，径既倍狭，明所容亦少，但形状相似耳。故云形如圭瓒也。知用灌者，以其圭瓒灌宗庙，明此巡守过山川用灌可知。“於大山川”已下至“半文饰”，皆无正文，郑君以意解之。云“祈沈以马”者，取校人饰黄驹，故知马也。知“宗祝亦执勺以先之”者，即引《大祝职》云“王过大山川，则大祝用事焉”。是大祝用此经黄金勺之事也。云“将有事于四海山川，则校人饰黄驹”者，《校人职》文。引之者，见礼山川非直灌，亦有牲牢。以山川地神，故用黄驹也。《大祝职》云：“王过大山川，大祝用事。”不言中山川、小山川者，举大者而言，或使小祝为之也。<br/>　　大璋亦如之，诸侯以聘女。（亦纳徵加於束帛也。大璋者，以大璋之文饰之也。亦如之者，如边璋七寸，射四寸。）<br/>　　【疏】注“亦纳”至“四寸”○释曰：郑知“以大璋之文饰之”者，以其与上大璋同名，明以大璋之文饰之也。又知“如边璋七寸，射四寸”者，以其天子�圭七寸以聘女，诸侯不可过於天子为九寸。既文承边璋之下，而言“亦如之”，明知如边璋七寸，射四寸也。<br/>　　�彖圭璋八寸，璧琮八寸，以┹聘。（�彖，文饰也。┹，视也。聘，问也。众来曰┹，特来曰聘。《聘礼》曰：“凡四器者，唯其所宝，以聘可也。”○┹，吐吊反。）<br/>　　【疏】“�彖圭”至“┹聘”○释曰：此谓上公之臣，执以┹聘用圭璋，享用璧琮於天子及后也。若两诸侯自相聘，亦执之。侯伯之臣宜六寸，子男之臣宜四寸。○注“�彖圭”至“可也”○释曰：云“�彖，文饰也”者，凡诸侯之臣┹聘，并不得执君之桓圭、信圭之等，直�彖为文饰耳。云“┹，视也。聘，问也”者，按《大宗伯》云：“时聘曰问，殷┹曰视。”故据彼而言也。云“众来曰┹，特来曰聘”者，众来则元年、七年、十一年，一服朝之岁来者众也。特来则天子有事乃来，无常期者是也。引《聘礼》者，彼亦云圭、璋、璧、琮四器，故引以为证。云“所宝”，谓不聘时宝之。<br/>　　牙璋、中璋七寸，射二寸，厚寸，以起军旅，以治兵守。（二璋皆有Θ牙之饰於琰侧。先言牙璋，有文饰也。○Θ，刘、李恻鱼反，沈徐加反。）<br/>　　【疏】注“二璋”至“饰也”○释曰：牙璋起军旅，治兵守，正与《典瑞》文同。彼无中璋者，以其大小等，故不见也。牙璋起军旅，则中璋亦起军旅。二璋盖军多用牙璋，军少用中璋。郑知二璋皆为Θ牙之饰者，以其同起军旅，又以牙璋为首，故知中璋亦有Θ牙。但牙璋文饰多，故得牙名而先言也。<br/>　　驵琮五寸，宗后以为权。（“驵”读为“组”，以组系之，因名焉。郑司农云：“以为称锤，以起量。”○驵，音祖。称，尺正反。锤，直伪反，刘，直危反。）<br/>　　【疏】“驵琮”至“为权”○释曰：此后所用，故五寸，降於下文天子所用七寸者也。○注“驵读”至“起量”○释曰：“驵读为组”者，於义无取於驵，故从组，以其用组为系。言“因名焉”者，以组为系，名组综，似以玉饰豆，即名玉豆其类也。先郑云“以为称锤，以起量”者，量自是升斛之名，而云为量者，对文，量衡异；散文，衡亦得为量，以其量轻重故也。<br/>　　大琮十有二寸，射四寸，厚寸，是谓内镇，宗后守之。（如王之镇圭也。射，其外Θ牙。）<br/>　　【疏】注“如王”至“Θ牙”○释曰：言“大琮”者，对上“驵琮五寸”为大也。言“十有二寸”者，并角径之为尺二寸。言“射四寸”者，据角各出二寸，两相并，四寸。言“是谓内镇”者，对天子执镇圭为内，谓若内宰对大宰为内，内司服对司服为内。王不言外者，男子居外，是其常。但妇人阴，则得内称也。云“射，其外Θ牙”者，据八角锋，故云Θ牙也。<br/>　　驵琮七寸，鼻寸有半寸，天子以为权。（郑司农云：“以为权，故有鼻也。”）<br/>　　【疏】“驵琮”至“为权”○释曰：此天子以为权，故有鼻。上后权不言鼻者，举以见后亦有鼻可知。<br/>　　两圭五寸，有邸，以祀地，以旅四望。（邸谓之柢。有邸，亻舜共本也。○柢，音帝，刘作�互，户古反。亻舜，昌绢反。）<br/>　　【疏】“两圭”至“四望”○释曰：此亦依《典瑞》所解，谓祀神州之神於北郊，及国有故，旅祭四望，以对四圭有邸祀天及旅上帝也。若天地自用黄琮。云“亻舜共本也”者，亦一玉俱成两圭，足相对为亻舜也。<br/>　　�彖琮八寸，诸侯以享夫人。（献於所朝聘君之夫人也。）<br/>　　【疏】“�彖琮”至“夫人”○释曰：言“以享夫人”，则是诸侯自相朝，所用致享者也。五等诸侯朝天子，享用璧琮，不降瑞。若自相享，降瑞一等。此八寸据上公、二王後自相享，亦用璧琮八寸。侯伯当六寸。子男自相享退用琥璜，降用四寸。经言诸侯，正是朝，注兼云聘者，其臣聘，�彖圭璋璧琮亦皆降一等，与君寸数同，故兼言聘也。此经直言�彖琮，不言�彖璧以享君，文略可知也。<br/>　　案十有二寸，枣�十有二列，诸侯纯九，大夫纯五，夫人以劳诸侯。（纯犹皆也。郑司农云：“案，玉案也。夫人，天子夫人。”玄谓案，玉饰案也。夫人，王后也。记时诸侯僭称王，而夫人之号不别，是以同王后於夫人也。玉案十二以为列，王后劳朝诸侯皆九列，聘大夫皆五列，则十有二列者，劳二王之後也。枣�实於器，乃如於案。《聘礼》曰：“夫人使下大夫劳以二竹簋方，玄被�里，有盖，其实枣��择，兼执之以进。”○劳，力报反，注同。被，皮寄反。）<br/>　　【疏】“案十”至“诸侯”○释曰：“案十有二寸”者，谓玉案十有二枚。云“枣栗十有二列”，案案皆有枣栗，为列十有二者，还据案十二为数，不谓一案之上十有二也。○注“纯犹”至“以进”○释曰：先郑云“夫人，天子夫人”後郑不从者，劳诸侯以王后为主，岂不见后，先见三夫人乎？故不从也。“玄谓案，玉饰案也”者，以其在《玉人》，故知以玉饰案也。云“记时诸侯僭称王”者，春秋之世，吴、楚及越僭号称王，而吴、楚夫人不称后，是夫人之号不别也。云“是以同王后于夫人也”者，周王与吴、楚同号王，故周王后号亦下同吴、楚之夫人也。云“案十有二以为列”者，微破贾、马以此十二列比《聘礼》“醯醢夹碑百瓮，十以为列”。云“王后劳朝诸侯皆九列，聘大夫皆五列，则十二列，劳二王之後也”者，以其经“夫人以劳诸侯”，文在下，总结上文三者，故以此义推量之也。云“枣�实于器，乃加於案”者，此约《聘礼》，故即引《聘礼》为证也。《聘礼》“五介入境张旃”，是侯伯之卿大夫聘者也。而主国夫人使下大夫劳宾以二竹簋方者，簋法圆今，此竹簋方为之者，此或枣宾与黍稷簋异也。“玄被”者，以玄缯为表。彼《聘礼》，诸侯夫人使下大夫劳，无案，直有枣栗。此后劳有枣栗，又亦有案。引之者，证此枣栗亦盛於竹簋者也。<br/>　　璋邸射，素功，以祀山川，以致稍饩。（邸射，剡而出也。致稍饩，造宾客纳禀食也。郑司农云：“素功，无�彖饰也。”饩或作气，杜子春云：“当为饩。”○造，七报反。）<br/>　　【疏】注“邸射”至“为饩”○释曰：云“以祀山川”者，谓四望之外，所有山川皆是。云“邸射，剡而出也”者，向上谓之出。半圭曰璋，璋首邪却之。今於邪却之处，从下向上总邪却之，名为剡而出。云“致稍饩，造宾客纳禀食也”者，谓宾客在馆，主君使人造宾客纳禀食，禀食则米者也。以其经云稍饩，稍稍致之，是食米曰禀者也。<br/>　　ω人。（阙。○ω，庄密反，本或作栉。）<br/>　　雕人。（阙。○雕，音�，本亦作�。）<br/>　　磬氏为磬，倨句一矩有半。（必先度一矩为句，一矩为股，而求其弦。既而以一矩有半触其弦，则磬之倨句也。磬之制有大小，此假矩以定倨句，非用其度耳。○倨，音据。句，沈音钩，注同，刘如字。先度，待洛反。）<br/>　　【疏】注“必先”至“度耳”○释曰：郑云“必先度一矩为句”者，据上曲者，一矩为股。据下直者，而求其弦者，弦谓两头相望者。云“既而以一矩有半触其弦”者，假令句股各一尺，今以一尺五寸触两弦，其句股之形即磬之倨句折杀也。云“磬之制有大小”者，按《乐》云：“磬前长三律，二尺七寸。後长二律，尺八寸。”是磬有大小之制也。云“此假矩以定倨句，非用其度耳”者，谓此经倨句各一矩，并一矩有半，皆假设言之，以定倨句。及其作磬，非用此度，自依律长短为之也。<br/>　　其博为一（博谓股博也。博，广也。）<br/>　　【疏】注“博谓”至“广也”○释曰：郑知此博是股广在上者，以其下文因此博而云“股为二”，明此博即股广也。此上下云一、二、三者，此亦假一、二、三而为长短广狭，故不言尺寸也。<br/>　　股为二，鼓为三。参分其股博，去一以为鼓博；参分其鼓博，以其一为之厚。（郑司农云：“股，磬之上大者。鼓，其下小者，所当击者也。”玄谓股外面，鼓内面也。假令磬股广四寸半者，股长九寸也，鼓广三寸，长尺三寸半，厚一寸。○去，起吕反。令，力呈反，後皆同。）<br/>　　【疏】注“郑司”至“一寸”○释曰：先郑云“股，磬之上大者。鼓，其下小者”，以其股面广，鼓面狭，故以大小而言也。“玄谓股外面也”者，以其在上，故以为外。“鼓内面也”者，以其在下，故以为内。言“假令”者，经直言一、二、三，不定尺寸，是假设之言也。若定尺寸，自当依律为短长也。以四寸半为法者，直取从此已下为易计，非实法也。<br/>　　已上则摩其旁，（郑司农云：“磬声大上，则摩钅虑其旁。”玄谓大上，声清也。薄而广则浊。○已上，时掌反，注同。大，音泰，刘它贺反，下同。钅虑，音虑。）<br/>　　【疏】注“郑司”至“则浊”○释曰：先郑直云“摩钅虑其旁”，不言处所，故後郑增成之。凡乐器，厚则声清，薄则声浊，今大上，是声清，故摩使薄，薄而广则浊也。<br/>　　已下则摩其&#59392;。（大下，声浊也。短而厚则清。○&#59392;，音端，刘又音穿，本或作端。）<br/>　　【疏】注“大下”至“则清”○释曰：此声浊由薄，薄不可使厚，故摩使短，短则形小，形小则厚，厚则声清也。<br/>　　矢人为矢，钅侯矢参分，�矢参分，一在前，二在後。（参订之而平者，前有铁重也。《司弓矢职》�当为杀。郑司农云：“一在前，谓箭�中铁茎居参分杀一以前。”○钅侯矢，音侯，刘音侯。�，音杀，色黠反，刘色例反，李音拂。订，音亭，刘当定反。�，古老反，下同。）<br/>　　【疏】注“参订”至“以前”○释曰：云“参订之而平”者，以其言参分，一在前，二在後，明据称量得订而言之，云“前有铁重也”者，若不前铁重，何以参分得订也。引《司弓矢职》者，彼钅侯矢与杀矢相对，�矢自与�矢相对。此上既言钅侯矢，明下宜有杀矢对之，故破此�为杀也。先郑云“一在前，谓箭�中铁茎居参分杀一以前”者，後郑意，直据近镞铁多，先郑据长短，又以参分杀一，近镞宜细，以其镞长，近镞虽杀犹重，与後郑义合，故引之在下也。<br/>　　兵矢、田矢五分，二在前，三在後。（铁差短小也。兵矢，谓枉矢、�矢也。此一矢亦可以田。田矢，谓�矢。○�，苦结反，又音结。�，音增。）<br/>　　【疏】注“铁差”至“�矢”○释曰：云“铁差短小也”者，前参分一在前得订，此五分二在前得订，故知铁差短小也。云“兵矢谓枉矢、�矢也”者，以《司弓矢职》参之，下有七分，当�矢�矢，此五分，当枉矢�矢也。云“田矢，谓�矢”者，依《郑志》。此云田矢谓�矢，非谓经中田矢，正是下文七分者。若然，既非经之田矢，郑言之者，欲见�矢正田矢。此经二矢亦可以田，若然，经枉矢、�矢非直为兵矢，亦将田猎，故云此二矢亦可以田也。按《郑志》，赵商问：“《司弓矢》注云：‘凡矢之制，�矢之属七分，三在前，四在後。’按《矢人职》曰：‘田矢五分，二在前，三在後。’注云：‘田矢谓�矢。’数不当应，不知所裁。”答曰：“‘田矢谓�矢’，此先定，後云‘此二矢亦可以田’。顷若少疾，此疏初在箧笥之间，属录事得之，谨答。”若然，郑君本意，以�矢为田矢，非经田矢，自是寻常田矢。“此二矢亦可以田”，解经田矢是枉矢、�矢，非直为兵矢，此二者亦可以田也。此郑云“田矢谓�矢”，按《司弓矢职》，枉矢、�矢言利诸田猎，�矢、�矢直言弋射，不言田猎而云田矢者，弋射即是田猎也。按《司弓矢职》，枉矢、�矢在前，後乃云钅侯矢、杀矢，此《矢人》先言钅侯矢、杀矢者，彼据事之重者为先，以其枉矢、�矢用诸战伐是重，故在前，此据铁轻重，重者在前，故不同也。<br/>　　杀矢七分，三在前，四在後。（铁又差短小也。《司弓矢职》“杀”当为“�”。○杀，依注为�，刘符弗反，李音拂。）<br/>　　【疏】注“铁又”至“为�”○释曰：上经已破“�”当为杀，此杀固宜为�，与�矢同七分，故亦引《司弓矢》证之也。此经直言�矢，不言�矢者，以其与�矢同制，故略而不言也。言“铁又差短小也”者，以其前五分二在前，此七分三在前，是差短小也。<br/>　　参分其长而杀其一，（矢�长三尺，杀其前一尺，令趣镞也。○杀，本又作&lt;杀闪&gt;，色界反，注下皆同。趣，七喻反，一音促。镞，子木反，或七木反。）<br/>　　【疏】注“矢�”至“镞也”○释曰：按《�人》注：“矢服长短之制，未闻。”今此注云“矢�长二尺”，彼以无正文，故云未闻。此云三尺者，约羽六寸，逆差之，故知三尺也。<br/>　　五分其长而羽其一，（羽者六寸。○羽，于付反，注及下同。）以其�厚为之羽深，（�读为�，谓矢�，古文假借字。厚之数，未闻。○�，古老反，下相�同。）水之以辨其阴阳，（辨犹正也。阴沈而阳浮。○辨，皮勉反，刘方免反。）<br/>　　【疏】注“辨犹”至“阳浮”○释曰：就其浮沈刻记之。<br/>　　夹其阴阳以设其比，夹其比以设其羽，（夹其阴阳者，弓矢比在�两旁，弩矢比在上下。设羽於四角。郑司农云：“比谓括也。”○夹，古洽反，刘古协反。比，毗志反，下及注同。）<br/>　　【疏】注“夹其”至“括也”○释曰：云“弓矢比在�两旁”者，以其弓竖用之，故比在�之两畔。云“弩矢比在上下”者，以其弩弓横用之，故比在�上下。云“设羽於四角”者，无问弓之矢，弩之矢，比在两旁上下，皆设羽於四角，同也。<br/>　　参分其羽以设其刃，（刃二寸。）<br/>　　【疏】注“刃二寸”○释曰：知“刃二寸”者，以其言“参分其羽以设其刃”，不可参分取二分，作四寸刃，明知参分取一，得二寸为刃，故知刃二寸。<br/>　　则虽有疾风，亦弗之能惮矣。（故书“惮”或作“怛”。郑司农云：“读当为‘惮之以威’之惮，谓风不能惊惮箭也。”○惮，音怛，都达反，李直旦反，注同，李又直丹反。）刃长寸，围寸，铤十之，重三垸。（刃长寸，脱“二”字。铤一尺。○铤，直顶反。垸，音丸。）<br/>　　【疏】注“刃长”至“一尺”○释曰：知脱“二”字者，据上参分其羽，以设其刃，若刃一寸，则羽三寸，知一尺五寸，便大短，明知脱“二”字也。<br/>　　前弱则亻免，後弱则翔，中弱则纡，中强则扬，羽丰则迟，羽杀则&lt;走�&gt;。（言�羽之病，使矢行不正。亻免，低也。翔，回顾也。纡，曲也。扬，飞也。丰，大也。&lt;走�&gt;，旁掉也。○&lt;走�&gt;，音躁，子到反，旁掉也，沈又色到反。掉，徒吊反。）是故夹而摇之，以视其丰杀之节也；（今人以指夹矢扌舞卫是也。○摇，本又作Ｇ８，羊招反。）<br/>　　【疏】“是故”至“节也”○释曰：上经陈�羽失所，今此经说知矢之羽病状，故云“夹而摇之，以视其丰杀之节也”。<br/>　　桡之，以视其鸿杀之称也。（桡搦其�。○桡，乃孝反。称，尺证反。搦，女角反。）<br/>　　【疏】“桡之”至“称也”○释曰：此经说知矢�之病状。此言“鸿”，即上文“强”是也。此言“杀”，即上文“弱”是也。<br/>　　凡相�，欲生而抟，同抟欲重，同重节欲疏，同疏欲�。（相犹择也。生谓无瑕蠹也。抟读如“抟黍”之抟，谓圜也。郑司农云：“欲�，欲其色如�也。”○相，息亮反，注同。抟，徒丸反。蠹，丁故反。）<br/>　　【疏】注“相犹”至“�也”○释曰：云“生谓无瑕蠹也”者，直言“欲生”，於义无所取，故以无瑕蠹解之。无瑕，谓无异色。无蠹，谓无蠹孔也。云“抟读如抟黍之抟”者，读如《尔雅·释鸟》，黄鸟，抟黍也。此取其抟圜之义。先郑云“欲�，欲其色如�也”者，观经�，义取坚实。先郑云色如�，即是坚实者。<br/>　　陶人为�，实二�，厚半寸，唇寸。盆，实二�，厚半寸，唇寸。甑，实二�，厚半寸，唇寸，七穿。（量六斗四升曰�。郑司农云：“�，无底甑。”○�，鱼辇反，又音唁，刘鱼建反，沈鱼偃反，一音彦，甑也。�，音辅。）<br/>　　【疏】注“量六”至“底甑”○释曰：六斗四升曰�，昭三年《左氏传》齐晏子辞。云“�无底甑”者，对甑七穿，是有底甑。<br/>　　鬲，实五觳，厚半寸，唇寸庾，实二觳，厚半寸，唇寸。（郑司农云：“觳读为斛。觳受三斗，《聘礼记》有斛。”玄谓豆实三而成觳，则觳受斗二升。庾读如“请益与之庾”之庾。○鬲实，音历。觳，音斛。）<br/>　　【疏】注“郑司”至“之庾”○释曰：先郑云“觳读为斛，觳受三斗”，又引“《聘礼记》有斛”者，按下《&lt;方瓦&gt;人》“豆实三而成觳”，受斗二升，有成文。而先郑读“觳”为“斛”，斛受十斗。又云“觳受三斗”，复引《聘礼记》有斛，其言自相乱，後郑皆不从之也。“玄谓豆实三而成觳”，出於下文，引之破先郑觳受三斗或十斗也。读“庾”为“请益与之庾”之庾者，读从《论语》孔子、冉有辞。《小尔雅》“&#59313;二升，二&#59313;为豆，豆四升，四豆曰区，四区曰釜，二釜有半谓之庾”者，庾本有二法，故《聘礼记》云“十六斗曰{&#59320;数}”，注云：“今文{&#59320;数}为逾。”逾即庾也。按昭二十六年，申丰云“粟五千庾”，杜注云：“庾，十六斗。”以此知庾有二法也。<br/>　　&lt;方瓦&gt;人为簋，实一觳，崇尺，厚半寸，唇寸，豆实三而成觳，崇尺。（崇，高也。豆实四升。○&lt;方瓦&gt;，方往反。）<br/>　　【疏】“&lt;方瓦&gt;人”至“崇尺”○释曰：祭宗庙皆用木簋，今此用瓦簋，据祭天地及外神尚质，器用陶匏之类也。注云“豆实四升”者，晏子辞。按《易·损卦·彖》云：“二簋可用享。”四，以簋进黍稷於神也。初与二直，其四与五承上，故用二簋。四，《巽》爻也，《巽》为木。五，《离》爻也，《离》为日。日体圜，木器而圜，簋象也。是以知以木为之，宗庙用之。若祭天地外神等，则用瓦簋，故《郊特牲》云“扫地而祭，於其质也，器用陶匏，以象天地之性”是其义也。若然，簋法圆。《舍人》注云：“方曰�，圆曰簋。”注与此合。《孝经》云：“陈其�簋。”注云“内圆外方”者，彼发�而言之。<br/>　　凡陶&lt;方瓦&gt;之事，髻垦薜Ｇ９不入市。（为其不任用也。郑司农云：“髻读为刮。薜读为药黄檗之檗。Ｇ９读为剥。”玄谓髻读为�月。垦，顿伤也。薜，破裂也。Ｇ９，坟起不坚致也。○髻，音刮。垦，苦狠反。薜，卜革反，刘薄�反，注同。Ｇ９，音剥，又音雹，或蒲到反。为，于伪反。任，音壬。�月，刘音月，或五刮反，一音兀，又五活反。坟，扶粉反。致，直吏反。）<br/>　　【疏】注“为其”至“致也”○释曰：先郑云“髻”读为“刮”，刮是乱刮摩之义，故“不任用”理无所取，故後郑不从。“薜”，读为“药黄檗”之檗，取音同。又以“Ｇ９”为“剥”者，凡为器，无剥破之义，故後郑亦不从也。玄谓“髻”读为“�月”，�月，谓器不正，欹邪者也。<br/>　　器中�专，豆中县。（�专读如“车辁”之辁。既拊泥而转其均，Ｇ５�专其侧，以拟度端其器也。县，县绳正豆之柄。○中，丁仲反，下同。�专，市专反，注辁同。县，音玄，後皆放此。拊，音附，又方附反。Ｇ５，音树，本又作树。亻疑，疑纪反。度，待洛反。）<br/>　　【疏】注“�专读”至“之柄”○释曰：云“�专读如车辁之辁”者，读从《杂记》“载以辁车”之辁，取音同也。云“Ｇ５�专其侧”者，按下文“�专崇四尺”，上下高四尺，无邪曲。转其均之时，当拟度此�专，宜与�专相应，其器则正也。“豆中县”者，豆柄，中央把之者，长一尺，宜上下直与县绳相应，其豆则直。<br/>　　�专崇四尺，方四寸。（凡器高於此，则�孚不能相胜。厚於此，则火气不交，因取式焉。○�孚，芳符反，又普回反。胜，音升。）<br/>　　【疏】注“凡器”至“式焉”○释曰：“高於此”，谓崇四尺有馀也。“厚於此”，谓厚於此四寸，谓�孚拊四畔各一寸也。埒厚，火气不交，埒不孰则易破者也。<br/>　　梓人为┺ね。（乐器所县，横曰笋，植曰ね。郑司农云：“笋读为竹笋之笋。”○{┺六}，息允反，本又作笋。ね，音巨。植，直吏反，又时力反。）<br/>　　【疏】“梓人为┺ね”○释曰：此文与下文为总目耳，故下文重说为┺ね之法也。○注“乐器”至“之{┺六}”○释曰：乐器所县於┺ね者，谓锺、磬、&#59303;者也。先郑“┺”读为“竹┺”之“┺”，┺，谓竹初生，则醢人┺菹者也。亦取音同也。<br/>　　天下之大兽五：脂者，膏者，&#59355;者，羽者，鳞者。（脂，牛羊属。膏，豕属。&#59355;者，谓虎豹貔螭为兽浅毛者之属。羽，鸟属。鳞，龙蛇之属。○&#59355;，力果反，下同。貔，音毗。螭，来知反。）<br/>　　【疏】“天下”至“鳞者”○释曰：此文亦与下为目，故下亦别列五者，所用不同也。○注“脂牛”至“之属”○释曰：知“脂是牛羊属，膏，豕属”者，下云二者祭宗庙以为牲，故知也。郑注《内则》云：“凝者曰脂，释者曰膏。”&#59355;属者，谓虎豹貔&lt;豸离&gt;浅毛者之属。按《月令·季夏》亦云：“其虫&#59355;”，注云：“虎豹浅毛者。”“鳞，龙蛇之属”者，《月令·春》云“其虫鳞”，注云：“龙蛇之属也。”<br/>　　宗庙之事，脂者、膏者以为牲；（致美味也。）<br/>　　【疏】“宗庙”至“为牲”○释曰：上总言，於此已下别言之者，欲分别可为┺ね者也。<br/>　　&#59355;者、羽者、鳞者以为┺ね；（贵野声也。）<br/>　　【疏】“&#59355;者”至“┺ね”○释曰：此三者以为┺ね，仍是总言可以为┺ね，以别於上云“为牲”者耳。至下文，仍更简别可为笋，可为ね，二者不同者也。<br/>　　外骨、内骨，�行、仄行、连行、纡行，以{匈月}鸣者，以注鸣者，以旁鸣者，以翼鸣者，以股鸣者。以{匈月}鸣者，谓之小虫之属，以为雕琢。（刻画祭器，博庶物也。外骨，龟属。内骨，{敝虫}属。�行，�寅衍之属。仄行，蟹属。连行，鱼属。纡行，蛇属。ㄕ鸣，蛙黾属。注鸣，精列属。旁鸣，蜩�属。翼鸣，发皇属。翼鸣，蚣�胥动股属。{匈月}，荣原属。○�，羌略反，刘去逆反。仄，音侧。纡，乙俱反，李又香于反。ㄕ，音豆，颈也。注，陟又反，刘都豆反，一音之树反。{匈月}鸣，本亦作骨，又作Ｈ１，于本作骨，云敝屁属也，贾、马作胃，贾云：“灵，��也。”郑云：“荣原属也。”不知荣原之属以何鸣，作骨者，恐非也，沈云作{匈月}，为得亦所未详，聂音胃，刘本作{匈月}，音卤。琢，丁角反。{敝虫}，必灭反，本又作鳖。�寅衍，上羊忍反，下如字，《尔雅》云：“�寅衍入耳。”郭璞云：“蚰蜓也。”按此虫能两头行，是�行，刘云或作衍蚓，衍，音延，今曲�也。蛙，户娲反。黾，莫幸反。蜩，音条，蝉也。�，五兮反，又五历反，又五结反。蚣，息容反。�胥，思馀反，又思吕反。荣原，如字，原亦作螈，音同，又五丸反。）<br/>　　【疏】注“刻画”至“原属”○释曰：上云大鸟兽，或为宗庙牲，或为┺ね设。今此更别言“小虫之属”，以饰祭器者也。自“纡行”以上，不能鸣者，据行而言。自“ㄕ鸣”已下，能鸣者，据鸣而言。云“以为雕琢”者，以雕画及刻为琢饰者也。此注龟为外骨，{敝虫}为内骨，按《易·说卦》云“离为鳖，为蟹，为龟”，注皆云“骨在外”。与此注违者，龟鳖皆外骨，但此经外骨内骨相对，以鳖外有肉缘，故为内骨也。云“�行，�寅衍之属”者，按《尔雅·释虫》“�寅衍，入耳。”按《方言》云“�寅衍”，注云：“延两音，自关而东谓之�寅衍。”音引。云“仄行，蟹属”者，今人谓之旁蟹，以其侧行故也。云“连行，鱼属”者，以其鱼唯行相随，故谓之连行也。云“纡行，蛇属”者，纡，曲也。以其蛇行屈曲，故谓之纡行也。云“ㄕ鸣，蛙黾属”者，蛙黾，即虾蟆也。ㄕ，项也，以其项中鸣也。云“注鸣，精列属”者，按《释虫》云：“蟋蟀，蛩。”注云：“今促织也，亦名青{列虫}。”《方言》：“楚谓之蟋蟀，或谓之蛩，南楚之间或谓之王孙。”云“旁鸣，蜩�属”者，此即蝉也，蝉鸣在胁。云“翼鸣，发皇属”者，按《尔雅》：“��，蟥�并。”郭云：“甲虫也，大如虎豆，绿色，今江东呼为黄�并。”即此发皇也。云“股鸣，蚣�胥动股属”者，《七月》诗云：“五月斯螽动股。”陆机云：“幽人州人谓之春箕，长而青角，长股，股鸣者。”云“{匈月}鸣，荣原属”者，此记本不同，马融以为胃鸣，于宝本以为骨鸣。胃在六府之内，其鸣又未可以骨，为状亦难信，皆不如作{匈月}鸣也。扬雄以为蛇医，或谓之荣原。<br/>　　厚唇�口，出目短耳，大胸�後，大体短ㄕ，若是者谓之&#59355;属，恒有力而不能走，其声大而宏。有力而不能走，则於任重宜；大声而宏，则於锺宜。若是者以为锺ね，是故击其所县，而由其ね鸣。（�读为哨，颀小也。郑司农云：“宏读为�纟延之�，谓声音大也。由，若也。”○�，於检反。�，所教反，刘、李羊肖反。哨，音稍，刘、李音与耀同，沈苏尧反。颀小，音倾，李一音恳。）<br/>　　【疏】注“�读”至“若也”○释曰：云“�读为哨，颀小也”者，哨与颀，皆是少小之义，故云哨颀小也。凡猛兽有力者，皆前粗後细，故云“大胸�後”。先郑读“宏”为“�纟延”之�，读从桓二年臧哀伯云“衡ヨ�纟延”，取其音同耳。<br/>　　锐喙决吻，数目&lt;肩页&gt;ㄕ，小体骞腹，若是者谓之羽属，恒无力而轻，其声清阳而远闻。无力而轻，则於任轻宜；其声清阳而远闻，於磬宜。若是者以为磬ね，故击其所县，而由其ね鸣。（吻，口�卷也。&lt;肩页&gt;，长ㄕ貌。故书“&lt;肩页&gt;”或作“��”。郑司农云：“��读为‘[<br/>　　ODL]头无发’之[<br/>　　ODL]。”○锐喙，况废反，一音昌锐反。决，如字，又乌穴反。吻，刘无愤反，戚亡粉反。数，刘音促，李粗角反。&lt;肩页&gt;，苦颜反，又楷田反，李又古悭反，又户吊反。闻，音问，下同。�卷，音权。��，刘苦颜反，又客田反，一音工定反，按《左传》有华��，音苦耕反。[<br/>　　ODL]，刘苦颜反，吕、沈同云：“鬓秃也。”或若瞎反，一音枯曷反。）<br/>　　【疏】“锐喙”至“ね鸣”○释曰：上既言锺ね，此说磬ね，磬轻於锺，故画鸟为饰。○注“吻口”至“之[<br/>　　ODL]”○释曰：云“吻，口�卷”者，鸟乃喙长决物，食之时，则以近喙本决，故云决吻。郑云吻，口�卷也。云“&lt;肩页&gt;，长ㄕ貌”者，ㄕ，项也。谓长项貌。先郑云“读为[<br/>　　ODL]头无发之[<br/>　　ODL]”者，时俗有以无发为[<br/>　　ODL]，故读从之，亦取音同也。此是锺磬之ね，不言钅薄ね，钅薄ね与锺同，以其钅薄如锺而大，独在一ね为异耳。<br/>　　小首而长，抟身而鸿，若是者谓之鳞属，以为┺。（抟，圜也。鸿，佣也。○抟，徒丸反。佣，敕龙反。）<br/>　　【疏】“小首”至“为┺”○释曰：上论锺磬之ね用鸟兽不同，此论二者之笋同用龙蛇鳞物为之也，故直云“为┺”，不别言锺之与磬，欲见二者同也。<br/>　　凡攫&lt;杀闪&gt;援{�口}�之类，必深其爪，出其目，作其鳞之而。（谓┺ね之兽也。深犹藏也。作犹起也。之而，颊&lt;乞页&gt;也。○攫，俱缚反，旧居碧反，李又九夫反。&lt;杀闪&gt;，色界反，刘色例反。援，音袁。{�口}，音筮。颊&lt;乞页&gt;，许慎口忽反，云秃也，刘九本反，李又其恳反，一音苦纥反，又音混。）<br/>　　【疏】“凡攫”至“之而”○释曰：此及下经覆释上文锺ね之兽。云“攫&lt;杀闪&gt;”者，攫著则杀之。援揽则噬之。如此之类，“必藏其爪，出其目，又作其鳞之而”。鳞之而，谓动颊&lt;乞页&gt;，此皆可畏之貌。○注“┺ね”至“&lt;乞页&gt;也”○释曰：此说锺ね云之兽，不言┺。郑言┺者，┺ね相将之物，故连言之耳。云“鳞之而颊&lt;乞页&gt;也”者，旧读“&lt;乞页&gt;”字以沽罪反，谓起其颊&lt;乞页&gt;。刘炫以为於义无所取，当为颊&lt;乞页&gt;（音壶。）读之，於义为允也。<br/>　　深其爪，出其目，作其麟之而，则於视必拨尔而怒。苟拨尔而怒，则於任重宜。且其匪色，必似鸣矣。（匪，采貌也。故书“拨”作“废”，“匪”作“飞”。郑司农云：“废读为拨，飞读为匪。以似为发。”○拨，必末反，沈蒲末反。匪，芳鬼反，注下同。）<br/>　　【疏】“深其”至“鸣矣”○释曰：此经重解上文之义。郑云“匪，采貌”者，以其以色配，匪明匪是采貌也。先郑云“以似为发”者，以似非真实，故为发，发，谓鸣声发谓者也。<br/>　　爪不深，目不出，鳞之而不作，则必�尔如委矣。苟�尔如委，则加任焉，则必如将废措，其匪色必似不鸣矣。（措犹顿也。故书“措”作“厝”，杜子春云：“当为措。”○�尔，如字，李汤过反。废措，七故反，注同。厝，刘音错，七洛反，又七故反。）<br/>　　【疏】“爪不”至“鸣矣”○释曰：此经说脂者、膏者，止可为牲，不可以为ね之义也。子春从措，不从厝者，厝置之义，非措顿，故从措也。<br/>　　梓人为饮器，勺一升，爵一升，觚三升。献以爵而酬以觚，一献而三酬，则一豆矣。（勺，尊升也。觚、豆，字声之误，觚当为觯，豆当为斗。○勺，上灼反，注同。觚，依注作觯，之豉反，下同。豆，依注作斗，旧音主亦多口反，下一“豆酒”同。觚豆，音孤。）<br/>　　【疏】注“勺尊”至“为斗”○释曰：爵制，今《韩诗说》：“一升曰爵，二升曰觚，三升曰觯，四升曰角，五升曰散。”古《周礼说》亦与之同。谨按：《周礼》“一献三酬，当一豆，即觚二升，不满豆矣”。郑玄�之云：“觯字，角旁友，汝颍之间师读所作。今礼角旁单，古书或作角旁氏。角旁氏则与觚字相近。学者多闻觚，寡闻觚，写此书乱之而作觚耳。又南郡太守马季长说，一献而三酬则一豆，豆当为斗，一爵三觯相近。”《礼器制度》云：“觚大二升，觯大三升。”是故郑从二升觚，三升觯也。郑云“觚、豆，字声之误”者，觯字为觚，是字之误；斗字为豆，是声之误。<br/>　　食一豆肉，饮一豆酒，中人之食也。（一豆酒，又声之误，当为“斗”。）凡试梓，饮器乡衡而实不尽，梓师罪之。（郑司农云：“梓师罪也。衡谓麋衡也。《曲礼》‘执君器齐衡’。”玄谓衡，平也。平爵乡口酒不尽，则梓人之长罪於梓人焉。○乡，许亮反，注同。长，丁丈反。）<br/>　　【疏】注“郑司”至“人焉”○释曰：先郑云“梓师罪也”者，谓梓师身自得罪。後郑不从者，梓师是梓官之长，不可自受罪，故为梓师罪梓人也。先郑云“衡谓麋衡也”者，麋即眉也。但器有大小，不可据上畔与眉平，故後郑不从。据下畔，无问大小，皆得平也。引《曲礼》者，彼衡谓与心平，与此义异，引之者，虽於处不同，平义相似，故引之也。<br/>　　梓人为侯，广与崇方，参分其广而鹄居一焉。（崇，高也。方犹等也。高广等者，谓侯中也。天子射礼，以九为节，侯道九十弓，弓二寸以为侯中，高广等，则天子侯中丈八尺。诸侯於其国亦然。鹄，所射也。以皮为之，各如其侯也。居侯中参分之一，则此鹄方六尺。唯大射以皮饰侯。大射者，将祭之射也。其馀有宾射、燕射。○参分，方云反，注“参分下身居一分”同。鹄，古笃反，注下同。射，食亦反，下“射三侯”，下文“射女”同。）<br/>　　【疏】“梓人”至“一焉”○释曰：礼射有三，有燕射、宾射、大射。大射，射鹄。宾射、燕射、射侯。法亦与此同。○注“崇高”至“燕射”○释曰：云“高广等者，谓侯中也”者，《乡射记》云：“弓二寸以为侯中，中则身也。”云“天子射礼，以九为节”者，按《射人》及《乐师》皆云“天子以《驺虞》九节”是也。云“侯道九十弓”者，此约《大射礼》“大侯九十弓”，天子九节，亦九十弓可知。云“弓二寸以为侯中”者，《乡射记》文。乡侯五十弓，弓二寸以侯中，侯中一丈，则九十弓者，侯中丈八尺。云“诸侯於其国亦然”者，《大射礼》云“大侯九十，糁侯七十，&lt;豸干&gt;侯五十”是也。但天子九十弓无文，约取畿外诸侯有九十、七十、五十弓，今此以天子至尊为主，以诸侯亦如之。云“鹄，所射也”者，《射义》云：“为人君者，以为君鹄。为人臣者，以为臣鹄。”又云：“循声而发，发而不失正鹄者，其唯贤者乎，是所射者也。”云“以皮为之，各如其侯也”者，侯，谓以皮饰两畔，其鹄之皮亦与饰侯用皮同也。谓若虎侯以虎皮饰侯侧，其鹄亦用虎皮。其馀熊豹麋等亦然。云“居侯中参分之一”者，释经“参分其广而鹄居一焉”。云“则此鹄方六尺”者，以侯方丈八尺，三六十八，故知方六尺也。云“唯大射以皮饰侯”者，对宾射射正者，以五色饰侯之侧为云气也。燕射射兽侯者，亦画云气，饰侯之侧也。云“大射者，将祭之射也”者，《射义》说大射之事，云：“其容体比於礼，其节比於乐。而中多者，得与於祭。”是将祭而射，谓之大射也。其馀有宾射、燕射者，礼射者有此三也。宾射，《射人》所掌是也。燕射，《燕礼》所云是也。又《乡射记》亦云燕射之事也。其馀更有乡射，不言者，乡射射采侯，则亦宾射也，故不别言也。<br/>　　上两个，与其身三，下两个半之。（郑司农云：“两个，谓布可以维持侯者也。上方两枚，与身三，设身广一丈，两个各一丈，凡为三丈。下两个半之，傅地，故短也。”玄谓个读若“齐人Ｈ３�”之�。上个、下个，皆谓舌也。身，躬也。《乡射礼记》曰：“倍中以为躬，倍躬以为左右舌，下舌半上舌。”然则九节之侯，身三丈六尺，上个七丈二尺，下个五丈四尺。其制，身夹中，个夹身，在上下各一幅。此侯凡用布三十六丈。言上个与其身三者，明身居一分，上个倍之耳，亦为下个半上个出也。个或谓之舌者，取其出而左右也。侯制上广下狭，盖取象於人也。张臂八尺，张足六尺，是取象率焉。○两个，读为�，古旦反，下及注同，李云大，郑依字。傅，音附。Ｈ３，乃答反。亦为，于伪反。率，音类，本又作类，又音律。）<br/>　　【疏】“上两”至“半之”○释曰：此经云“身”，即中上布一幅者是也。上两个居二分，身居一分，故云“上两个与其身三”，谓三分如等也。云“下两个半之”者，谓半其出者也。一侯、二侯、三侯皆然，故不定侯名也。○注“郑司”至“率焉”○释曰：先郑意，身即与中为一，谓方丈者，其上又加布一幅，长三丈，为两个。後郑不从者，侯有中，有躬，有个三者，今先郑唯有身，不见中，故不从之也。“玄谓个Ｈ３若齐人Ｈ３�之�”者，读从《公羊传》“桓公朝齐，齐侯使公子彭生Ｈ３�而杀之”。是�为胁骨，故云胁�之�。此个亦与侯为�，故读从之也。引《乡射记》者，欲见有中、有躬、有舌三者。云“下个五丈四尺”者，其上两个各出丈八尺，令此下个上出九尺，两畔共减十八尺，故有五丈四尺。云“此侯凡用布三十六丈”者，古者布幅广二尺二寸，二寸为缝，皆以二尺计之。此侯是九十弓侯，侯中丈八尺，则九幅布，布长丈八尺。九幅九丈，幅有八尺，为七丈二尺，添前为十六丈二尺。上下躬各三丈六尺，即上下共为七丈二尺。其上个七丈二尺，下个有五丈四尺，添前总用布三十六丈也。其七十弓侯，侯中一丈四尺。其五十弓侯，侯中一丈。皆倍中以为躬，倍躬以为左右个，计之皆可知也。<br/>　　上纲与下纲出舌寻，纟员寸焉。（纲所以系侯於植者也。上下皆出舌一寻者，亦人张手之节也。郑司农云：“纲，连侯绳也。纟员，笼纲者。纟员读为竹中皮之纟员。舌，维持侯者。”○纟员，於贫反，或尤粉反，刘侯犬反，一音古犬反。植，直吏反。笼，鹿工反。）<br/>　　【疏】“上纲”至“寸焉”○释曰：纲以系侯於植者也。植则在两傍邪竖之也。必知邪竖之者，下个半上个，皆出舌寻，明知两相皆邪向外竖之也。<br/>　　张皮侯而栖鹄，则春以功；（皮侯，以皮所饰之侯。《司裘职》曰：“王大射，则共虎侯、熊侯、豹侯，设其鹄。”谓此侯也。春读为蠢。蠢，作也，出也。天子将祭，必与诸侯群臣射，以作其容体，出其合於礼乐者，与之事鬼神焉。○栖，音西。春，出允反。）<br/>　　【疏】“张皮”至“以功”○释曰：云“张皮侯”者，天子三侯，用虎、熊、豹皮饰侯之侧，号曰皮侯。而栖鹄者，各以其皮为鹄，名此为鹄者，缀於中央，似鸟之栖，故云“而栖鹄”也。○注“皮侯”至“神焉”○释曰：“天子将祭”已下，皆取《射义》之意以解此也。<br/>　　张五采之侯，则远国属；（五采之侯，谓以五采画正之侯也。《射人职》曰：“以射法治射仪，王以六耦射三侯，三获三容，乐以《驺虞》，九节五正。”下曰：“若王大射，则以�步张三侯。”明此五正之侯，非大射之侯明矣。其职又曰：“诸侯在朝，则皆北面。”远国属者，若诸侯朝会，王张此侯与之射，所谓宾射也。正之方外如鹄，内二尺。五采者，内朱，白次之，苍次之，黄次之，黑次之。其侯之饰，又以五采画云气焉。○画正，音征，下皆同。获，如字，下皆同，或音胡化反。）<br/>　　【疏】“张五”至“国属”○释曰：此据宾射之侯言。“五采”是九十弓之侯。若七十弓者则三正，五十弓者则二正也。言“远国属”者，对畿内诸侯为远国。若以要服以内对夷狄诸侯，则夷狄为远国也。○注“五采”至“气焉”○释曰：郑引《射人职》宾射及大射二者，阴破贾马、以此五采与上春以功为一物，故云“非大射之侯明矣”。云“正之方外如鹄”者，惟云“参分其侯鹄居一焉”，不见宾射之侯，故云“如鹄”，亦当参分其侯，正居一焉。云“内二尺”者，中央画朱方二尺，故《司裘》注引诸家方二尺曰正。以此二尺为本，其外以白苍等充其尺寸，使大如鹄也。凡画正，皆先以朱，次白，次青，次黄，次玄。以射是相克伐之事，故还以向南为本，其次皆以相克为次。其三正者，去玄黄，二正者，又去白青，直以朱绿也。云“其侯之饰，又以五采画云气焉”者，皮侯以皮为饰其侧，此正即画，明其侧亦以云气为饰也。<br/>　　张兽侯，则王以息燕。（兽侯，画兽之侯也。《乡射记》曰：“凡侯，天子熊侯，白质；诸侯麋侯，亦质；大夫布侯，画以虎豹；士布侯，画以鹿豕。凡画者丹质。”是兽侯之差也。息者，休农息老物也。燕谓劳使臣，若与群臣饮酒而射。○劳，力报反。使，色吏反。）<br/>　　【疏】“兽侯”至“而射”○释曰：此燕射之侯也。引《乡射记》白质、赤质者，皆以白土、赤土涂之。大夫士言“布”，谓白布不涂。君画一，臣画二，取阳奇阴耦之义。画虎熊豹，取君臣相犯。画麋鹿豕者，取其君臣相养。“凡画者丹质”，以周尚赤，故以赤为质地也。云“息者，休农息老物也”者，谓十月农功毕，君臣饮酒，以休农止息之，老万物也。云“燕谓劳使臣，若与群臣饮酒而射”者，劳使臣，谓若《四牡》劳使臣之来。若与群臣饮酒者，君臣间暇无事而饮酒。云“而射”者，息老物及劳使臣，并无事饮酒，三者燕皆有射法。此燕射，以其事亵，天子已下，唯有五十步侯而已，无尊卑之别也。<br/>　　祭侯之礼，以酒脯醢。（谓司马实爵而献获者于侯，荐脯醢折俎，获者执以祭侯。○折，之设反。）<br/>　　【疏】“祭侯”至“脯醢”○释曰：郑云“谓司马实爵献获者于侯”已下，皆依大射而言。彼虽诸侯礼，天子射亦然。又此不辨大射、宾射、燕射，则三等射皆同。按《大射》，司马正洗散，遂实爵，献服不，服不侯西北三步，北面拜受爵，乃祭侯左右个及中。<br/>　　其辞曰：“惟若宁侯，（若犹女也。宁，安也。谓先有功德，其鬼有神。○女，音汝，下文并注同。）<br/>　　【疏】注“若犹”至“有神”○释曰：祭侯者，祭先有功德之侯。若射侯，则射不宁侯，有罪者也，下文“毋或”一经是也。举有功以劝示，又举有罪以惩之，故两言之也。<br/>　　毋或若女不宁侯不属于王所，故抗而射女。（或，有也。若，如也。属犹朝会也。抗，举也，张也。○毋，音无。）强饮强食，诒女曾孙诸侯百福。”（诒，遗也。曾孙诸侯，谓女後世为诸侯者。○强，其丈反，下同。诒，羊之反，又羊志反。遗，唯季反。）<br/>　　庐人为庐器，戈�必六尺有六寸，殳长寻有四尺，车戟常，酋矛常有四尺，夷矛三寻。（�必犹柄也。八尺曰寻，倍寻曰常。酋、夷，长短名。酋之言遒也。酋近夷长矣。○庐，力吴反，下同。�必，音秘。殳，音殊。酋，在由反。遒，在由反，或子由反，沈慈有反。）<br/>　　【疏】注“�必犹”至“长矣”○释曰：凡此经所云柄之长短，皆通刃为尺数而言。八尺曰寻，倍寻曰常，皆约上文车有六等之数，皆以四尺为差而知之也。云“酋、夷，长短名，酋近夷长矣”，按上注以酋夷为发声，则无义例。至此而言长短名，为义解之者，郑意虽是发声，夷为长，故开口引声而言之；酋为短，故合口促声而言之也。<br/>　　凡兵无过三其身，过三其身，弗能用也，而无已，又以害人。（人长八尺，与寻齐，进退之度三寻，用兵力之极也。而无已，不徒止耳。）<br/>　　【疏】注“人长”至“止耳”○释曰：此据极长者夷矛三寻而言。云“而无已，又以害人”者，已，止也。谓不徒止，又以害人。人，自己身也。<br/>　　故攻国之兵欲短，守国之兵欲长。攻国之人众，行地远，食饮饥，且涉山林之阻，是故兵欲短；守国之人寡，食饮饱，行地不远，且不涉山林之阻，是故兵欲长。（言罢羸宜短兵，壮健宜长兵。○罢，音皮。羸，劣皮反。）<br/>　　【疏】注“言罢”至“长兵”○释曰：按《司马法》云：“弓矢围，殳矛守，戈戟助。”此言攻国之兵欲短，则弓矢是也。守国之兵欲长，则殳矛是也。言“戈戟助”者，攻国守国，皆有戈戟以助弓矢殳矛，以其戈戟长短处中故也。<br/>　　凡兵，句兵欲无弹，刺兵欲无�&#59317;，是故句兵�卑，刺兵抟。（句兵，戈戟属。刺兵，矛属。故书“弹”或作“但”，“�&#59317;”或作“绢”。郑司农云：“但读为弹丸之弹，弹谓掉也。绢读为ぉ邑之ぉ，ぉ谓桡也。�卑读为鼓鼙之鼙。”玄谓�&#59317;亦掉也。谓若井中虫�&#59317;之�&#59317;。齐人谓柯斧柄为�卑，则�卑，隋圜也，抟，圜也。○句，刘俱具反，沈音钩，下注同。弹，徒旦反，注同。刺，七赐反，注同。�&#59317;，於全反，又於兖反，李又乌犬、乌玄二反，或巨兖反。�卑，薄兮反，注鼙同。抟，徒丸反。掉，徒吊反。ぉ，乌玄反。桡，乃教反，下同。虫�&#59317;，巨兖反。隋，他果反。圜，音圆。）<br/>　　【疏】注“句兵”至“圜也”○释曰：以戈有胡孑，其戟有援向外，为磬折人，胡刃向下，故皆得为句兵也。先郑云“绢读为ぉ邑之ぉ”者，犹如《诗》云“中心ぉぉ”，是ぉ邑之意，故以义读之也。“�卑读为鼓鼙之鼙”者，读从《乐记》云“鼓鼙之声”之鼙也。“玄谓�&#59317;亦掉也”者，同是欲坚劲，不欲柔软者也。“谓若井中虫�&#59317;之�&#59317;”者，俗读之。井中有虫，�&#59317;�&#59317;扰扰然也。云“�卑，隋圜”者，谓侧方而去楞是也。<br/>　　�兵同强，举围欲细，细则校；刺兵同强，举围欲重，重欲傅人，傅人则密，是故侵之。（改句言�，容殳无刃。同强，上下同也。举谓手所操。郑司农云：“校读为‘绞而婉’之绞。重欲傅人，谓矛柄之大者在人手中者。侵之，能敌也。”玄谓校，疾也。傅，近也。密，审也，正也。人手操细以�则疾，操重以刺则正。然则为矜，句兵坚者在後，刺兵坚者在前。○校，古饱反，李又侯巧反。傅，音附，下及注同。操，七曹反。绞，古饱反。矜，巨巾反，下同。）<br/>　　【疏】注“改句”至“在前”○释曰：云“改句言�”者，上云句兵谓戈戟，此经云�，是改句云�，以殳长丈二而无刃，可以�打人，故云�兵也。云“同强，上下同也”者，谓本末及中央皆同坚劲，故云同强也。先郑云“校读为绞而婉之绞，绞，疾也”者，按昭元年，虢之会，叔孙穆子见楚公子圉，曰：“美矣，君哉。”及退会，子羽谓子皮曰：“叔孙绞而婉。”注云：“绞，切也。”故读从之，取切疾之义也。云“然则为矜，句兵坚者在後”者，以句兵向後牵之，故云坚者在後也。云“刺兵坚者在前”者，以向前推之，故云坚者在前也。言此者，欲见句兵手执处欲得细，细则手执之牢也。刺兵执处欲得粗而劲，则手稳也。<br/>　　凡为殳，五分其长，以其一为之被而围之。参分其围，去一以为晋围；五分其晋围，去一以为首围。凡为酋矛，参分其长，二在前、一在後而围之。五分其围，去一以为晋围；参分其晋围，去一以为刺围。（被，把中也。围之，圜之也。大小未闻。凡矜八觚。郑司农云：“晋谓矛戟下铜�也。刺谓矛刃胸也。”玄谓晋读如“王�大圭”之�，矜所捷也。首，殳上�也。为戈戟之矜，所围如殳，夷矛如酋矛。○被，皮义反，注同。去，起吕反，下同。晋，如字，又音箭。把，音霸。�，存闷反，刘子闷反。捷，初洽反。）<br/>　　【疏】注“被把”至“酋矛”○释曰：“凡为殳，五分其长，以其一为之被而围之”者，殳长丈二尺，五分取一，则得二尺四寸，为把处而圜之也。“参分其围，去一以为晋围”者，後郑云晋谓矜所捷也，则殳於手把处亦有铜�，拟捷地竖之。言“参分其围，去一以为晋围，又五分其晋围，去一以为首围”者，郑云围之大小未闻，则二者皆未知粗细也。云首围，谓在上头，上头宜稍细之也。矛去刺围者，谓柄入刃处也。云“凡矜八觚”者，以经二者，近手皆云“围之”，明不圜者为八觚也。先郑云“刺谓矛刃胸也”者，人胸当前，故以前为胸，以其矛刃直前，故名矛刃胸也。玄谓“晋读如王�大圭之�”者，读从《典瑞》。云“王�大圭，执镇圭”，彼�为插，此晋亦插，故从之，是以云“矜所捷也”。云“首，殳上�也”者，殳下有铜�，取其入地。此殳首无，亦以上头为首而稍细之，以其似�，故郑云首殳上�也。云“为戈戟之矜，所围如殳”者，以其上文云句兵，次云�兵，注云改句言�，容殳无刃。此文即云殳，以此互见言之，足明戈戟之体与殳同也。知夷矛与酋矛同者，以其同是矛，但长短为异，故知体亦同也。<br/>　　凡试庐事，置而摇之，以视其�&#59317;也；灸诸墙，以视其桡之均也；横而摇之，以视其劲也。（置犹树也。灸犹柱也。以柱两墙之间，�免而内之，本末胜负可知也。正於墙，墙Ｂ９。○置，如字，李直吏反。灸，音救。Ｇ５也，音树。柱，知主反，下同。�免，音挽。Ｂ９，所立反，本又作Ｆ８，又作{刃止}，同。）<br/>　　【疏】注“置犹”至“墙Ｂ９”○释曰：此经有三事，“置而摇之”，谓竖之於地上，以手摇之，以视其�&#59317;�&#59317;然均否。“灸诸墙”，谓柱之两墙，观其体之强弱均否。“横而摇之”，谓横置於膝上，以一手执一头摇之，以视其坚劲以否也。<br/>　　六建既备，车不反覆，谓之国工。（六建，五兵与人也。反覆，犹轩�周。○覆，芳服反，注同。�周，音周。）<br/>　　【疏】注“六建”至“人也”○释曰：知“六建，五兵与人”者，以其从上而下，庐人所造有柄者，戈戟殳与酋矛夷矛五兵而已。按上车有六等，除轸与人四兵，此云六建，建在车上，明无轸，自取人与五兵为六建可知也。<br/>　　匠人建国，（立王国若邦国者。）<br/>　　【疏】注“立王”至“国者”○释曰：《周礼》单言国者，据王国；邦国连言，据诸侯。经既单言国，郑兼言邦国者，以其下文有王及诸侯城制，明此以王国为主，其中兼诸侯邦国可知。下文又有都城制，则此亦兼都城也。<br/>　　水地以县，（於四角立植，而县以水，望其高下。高下既定，乃为位而平地。）<br/>　　【疏】注“於四”至“平地”○释曰：此经说欲置国城，先当以水平地，欲高下四方皆平，乃始营造城郭也。云“於四角立植，而县”者，植即柱也。於造城之处，四角立四柱而县，谓於柱四畔县绳以正柱。柱正，然後去柱，远以水平之法遥望，柱高下定，即知地之高下。然後平高就下，地乃平也，乃後行下以景正四方之事。<br/>　　置{执木}以县，视以景。（故书“{执木}”或作“弋”，杜子春云：“{执木}当为弋，读为�弋。”玄谓{执木}，古文“臬”假借字。於所平之地中央，树八尺之臬，以县正之，视之以其景，将以正四方也。《尔雅》曰：“在墙者谓之�弋，在地者谓之臬。”○{执木}，鱼列反，注臬同。弋，以职反，下�弋同，刘�弋音予则反。）<br/>　　【疏】“置{执木}”至“以景”○释曰：此经说既得平地，乃於中营治也。云“置{执木}”者，{执木}亦谓柱也。云“以县”者，欲取柱之景，先须柱正。欲须柱正，当以绳县而垂之於柱之四角四中，以入绳县之，其绳皆附柱，则其柱正矣。然後视柱之景，故云“视以景”也。○注“故书”至“之臬”○释曰：“玄谓{执木}，古文臬假借字”者，今之{执木}，从木、执声之省者也。古之{执木}，为臬法字，故《尚书·康诰》云“女陈时臬”，臬法字，亦得为{执木}柱之字，故云假借字也。云“於其所平之地中央，树八尺之臬，以县正之”者，《天文志》云“夏日至，立八尺之表”，《通卦验》亦云“立八神，树八尺之表”，故知树八尺之臬，臬即表也。必八尺者，按《考灵曜》曰：“从上向下八万里，故以八尺为法也。”彼云八神，此县，一也。以於四角四中，故云须八神，神即引也，向下引而县之，故云神也。云“视之以其景，将以正四方也”者，即下云“为规，识日出、日入之景”是也。引《尔雅》“在墙者谓之�弋，在地者谓之臬”者，证此臬是在地树之者也。<br/>　　为规，识日出之景与日入之景。（日出日入之景，其端则东西正也。又为规以识之者，为其难审也。自日出而画其景端，以至日入，既则为规测景两端之内，规之规交，乃审也。度两交之间，中屈之以指臬，则南北正。○为其，于伪反。度，侍洛反。）<br/>　　【疏】注“日出”至“北正”○释曰：云“日出日入之景，其端则东西正也”者，谓於前平地之中央立表讫，乃於日出之时画记景之端，於日入之时又画记景，以绳测景之两端，则东西正矣。云“又为规以识之者，为其难审也”者，谓此经为规识日出与日入之景者，为景两端长短难审，故为规规景也。云“自日出而画其景端，以至日入”者，还是景之两端耳。云“既则为规测景两端之内，规之规交，乃审也”者，谓於中臬以绳取景之两端，一匝，则景之远近定，远近定则东西乃审。云“度两交之间，中屈之以指臬，则南北正”者，两交间，正谓两景端之半，度景两间，中屈之以指臬，则南北正。必中屈之者，於夏日至中漏半，於臬南向北所度之处，於东西景端亦相当，故须中屈之也。<br/>　　昼参诸日中之景，夜考之极星，以正朝夕。（日中之景，最短者也。极星，谓北辰。○朝，如字。）<br/>　　【疏】“昼参”至“朝夕”○释曰：前经已正东西南北，恐其不审，犹更以此二者以正南北。言“朝夕”，即东西也。南北正，则东西亦正，故兼言东西也。○注“日中”至“北辰”○释曰：云“日中之景，最短者也”者，《大司徒》云：“日至之景，尺有五寸。”以其在上临下，故最短也。云“极星，谓北辰”者，当夜半考之。《尔雅》云：“北极谓之北辰。”辰，时也，天下取正焉，故谓之北辰。极，中也。以居天之中，故谓之北极也。<br/>　　匠人营国，方九里，旁三门。（营谓丈尺其大小。天子十二门，通十二子。）<br/>　　【疏】“匠人”至“三门”○释曰：按《典命》云：“上公九命，国家、宫室、车旗、衣服、礼仪以九为节。”侯伯子男已下，皆依命数。郑云“国家谓城方，公之城盖方九里，侯伯七里，子男五里”。并《文王有声》诗笺差之，天子当十二里。此云九里者，按下文有夏殷，则此九里通异代也。郑《异义驳》“或云周亦九里城”，则公七里，侯伯五里，子男三里，不取《典命》等注。由郑两解，故义有异也。疏备在《典命》也。○注“营谓”至“二子”○释曰：云丈尺，据高下而言。云天小，据远近而说也。云“天子十二门，以通十二子”者，按《孝经援神契》云：“天子即政，置三公、九卿、二十七大夫、八十一元士，慎文命，下各十二子。”如是，甲乙丙丁之属，十日为母，子丑寅卯等十二辰为子，故王城面各三门，以通十二子也。<br/>　　国中九经九纬，经涂九轨。（国中，城内也。经纬谓涂也。经纬之涂，皆容方九轨。轨谓辙广，乘车六尺六寸，旁如七寸，凡八尺，是谓辙广。九轨积七十二尺，则此涂十一步也。旁如七寸者，辐内二寸半，辐广三寸半，绠三分寸之二，金辖之间三分寸之一。○涂，音{涂土}。绠，方颖反。辖，胡瞎反。）<br/>　　【疏】注“国中”至“之一”○释曰：言“九经九纬”者，南北之道为经，东西之道为纬。王城面有三门，门有三涂，男子由右，女子由左，车从中央。郑云“旁加七寸者，辐内二寸半”者，计毂在辐内九寸有馀，今言辐内有二寸半者，不加舆下覆毂者也。<br/>　　左祖右社，面朝後市，（王宫所居也。祖，宗庙。面犹乡也。王宫当中经之涂也。○乡，许亮反。）<br/>　　【疏】注“王宫”至“涂也”○释曰：言“王宫所居也”者，谓经左右前後者，据王宫所居处中而言之，故云王宫所居也。云“王宫当中经之涂也”者，按祭义注云：“周尚左。”桓二年，取郜大鼎，纳於大庙。何休云：“质家右宗庙，尚亲亲。文家左宗庙，尚尊尊。”义与此合。按刘向《别录》云：“路寝在北堂之西，社稷宗庙在路寝之西。”又云：“左明堂辟雍，右宗庙社稷。”皆不与礼合，郑皆不从之矣。<br/>　　市朝一夫。（方各百步。）<br/>　　【疏】注“方各百步”○释曰：按《司市》，市有三期，总於一市之上为之。若市总一夫之地，则为大狭。盖市曹、司次、介次所居之处，与天子二朝皆居一夫之地，各方百步也。<br/>　　夏后氏世室，堂�二七，广四�一，（世室者，宗庙也。鲁庙有世室，牲有白牡，此用先王之礼。�，南北之深也。夏度以步，令堂�十四步，其广益以四分�之一，则堂广十七步半。）<br/>　　【疏】注“世室”至“步半”○释曰：郑云“此用先王之礼”者，世室用此经夏法，白牡用殷法，皆是用先王之礼也。云“夏度以步”者，下文云“三四步”，明此“二七”是十四步也。云“令堂�十四步”者，言假令，以此堂云二七，约之，知用步，无正文，故郑以假令言之也。知“堂广十七步半”者，以南北为�十四步，四分之，取十二步，益三步为十五步。馀二步，益半步，为二步半，添前十五步，是十七步半也。<br/>　　五室，三四步，四三尺，（堂上为五室，象五行也。三四步，室方也。四三尺，以益广也。木室於东北，火室於东南，金室於西南，水室於西北，其方皆三步，其广益之以三尺。土室於中央，方四步，其广益之以四尺。此五室居堂，南北六丈，东西七丈。）<br/>　　【疏】注“堂上”至“七丈”○释曰：云“五室象五行”者，以其宗庙制如明堂，明堂之中有五天帝，五人帝、五人神之坐，皆法五行，故知五室象五行也。东北之室言木，东南之室言火，西南之室言金，西北之室言水。五行先起东方，故东北方之室言木。其实东北之室兼水矣，东南之室兼木矣，西南之室兼火矣，西北之室兼金矣。以其中央大室有四堂，四角之室皆有堂，故知义然也。中央之室大一尺者，以其在中，号为大室，故多一尺也。云“此五室居堂，南北六丈，东西七丈”者，以其大室居中，四角之室皆於大室外，接四角为之。大室四步，四角室各三步，则南北三室十步，故六丈。东西三室六丈，外加四三尺，又一丈，故七丈也。<br/>　　九阶，（南面三，三面各二。）<br/>　　【疏】注“南面三三面各二”○释曰：按贾、马诸家皆以为九等阶。郑不从者，以周殷差之，夏后氏宫室，故一尺之堂为九等阶，於义不可，故为旁九阶也。郑知南面三阶者，见《明堂位》云：“三公中阶之前，北面东上。诸侯之位，阼阶之东，西面北上。诸伯之国，西阶之西，东面北上。”故知南面三阶也。知馀三面各二者，《大射礼》云：“工人士与梓人升自北阶。”又《杂记》云：“夫人至，入自闱门，升自侧阶。”《奔丧》云：“妇人奔丧，升自东阶。”以此而言，四面有阶可知。<br/>　　四旁两夹，窗，（窗助户为明，每室四户八窗。○夹，古洽反，刘古协反。窗，初江反，一音�。）<br/>　　【疏】注“窗助”至“八窗”○释曰：言“四旁”者，五室，室有四户，四户之旁皆有两夹窗，则五室二十户、四十窗也。<br/>　　白盛，（蜃炭也。盛之言成也，以蜃灰垩墙，所以饰成宫室。○蜃，常轸反。垩，乌路反，又乌洛反。）<br/>　　【疏】注“蜃炭”至“宫室”○释曰：《地官·掌蜃》“堂供白盛之蜃”，则此蜃灰出自掌蜃也。云“以蜃灰垩墙”者，《尔雅》云：“地谓之黝，墙谓之垩。”垩即白蜃。垩之，使壁白也。<br/>　　门堂，三之二，（门堂，门侧之堂，取数於正堂。今堂如上制，则门堂南北九步二尺，东西十一步四尺。《尔雅》曰：“门侧之堂谓之塾。”○塾，音孰，刘又音育。）<br/>　　【疏】注“门堂”至“之塾”○释曰：郑云“今堂如上制”者，以上堂不言步，故此注亦云令。假令如上制，南北十四步，东西十七步半。今云“三之二”，谓三分取二分，以十四步取十二步，三分之，得八步。二步为丈二尺，三分之，得八尺。以六尺为一步，添前为九步，馀二尺，故云“南北九步二尺”也。云“东西十一步四尺”者，十七步半，以十五步得十步，馀二步半为丈五尺，三分之，得一丈。以六尺为一步，馀四尺，添前为十一步四尺也。引《尔雅》“门侧之堂谓之塾”者，证此经门堂为塾之义也。《尚书·顾命》“左塾右塾”，亦此类也。<br/>　　室，三之一。（两室与门，各居一分。）<br/>　　【疏】注“两室”至“一分”○释曰：此室即在门堂之上作之也。言“各居一分”者，谓两室与门，各居一分。郑不言尺数，义可知，故略而不言也。<br/>　　殷人重屋，堂�七寻，堂崇三尺，四阿，重屋。（重屋者，王宫正堂若大寝也。其�七寻五丈六尺，放夏周，则其广九寻七丈二尺也。五室各二寻。崇，高也。四阿若今四柱屋。重屋，复笮也。○重，直龙反，下及注同。放，方往反。复，音福。笮，侧白反。）<br/>　　【疏】注“重屋”至“笮也”○释曰：云“王宫正堂若大寝也”者，谓对燕寝侧室非正，故以此为正堂大寝也。言“放夏周”者，夏在殷前，可得言放，其周在殷後，亦言放者，此非谓殷人放周而为之。郑直据上文夏法，下文周法。言放，犹言约夏周者也。虽言放夏周，经云“堂�七寻”，则其广九寻。若周言南北七筵，则东西九筵。是偏放周法，而言放夏者，七九偏据周，夏后氏南北狭，东西长，亦是放之，故得兼言放夏也。云“四阿，若今四柱屋”者，《燕礼》云：“设洗当东ニ。”则此四阿，四ニ者也。云“重复，复笮也”者，若《明堂位》云：“复庙重檐屋。”郑注云：“重檐，重承壁材也。”则此复笮亦重承壁材，故谓之重屋。<br/>　　周人明堂，度九尺之筵，东西九筵，南北七筵，堂崇一筵，五室，凡室二筵。（明堂者，明政教之堂。周度以筵，亦王者相改。周堂高九尺，殷三尺，则夏一尺矣，相参之数。禹卑宫室，谓此一尺之堂与？此三者或举宗庙，或举王寝，或举明堂，互言之，以明其同制。○度九，刘直路反，戚待洛反，下及注同。禹卑，如字，刘音婢。与，音馀。）<br/>　　【疏】注“明堂”至“同制”○释曰：此记人据周作说，故其文备於周，而略於夏殷，是以下文皆据周而说也。以夏之世室，其室皆东西广於南北也。周亦五室，直言“凡室二筵”，不言东西广，郑亦不言东西益广，或五室皆方二筵，与夏异制也。若然，殷人重屋，亦直云堂�七寻，不言室，如郑意，以夏周皆有五室十二堂，明殷亦五室十二堂。云“明堂者，明政教之堂”者，以其於中听朔，故以政教言之。明堂者，明诸侯之尊卑。《孝经纬·授神契》云：“得阳气明朗，谓之明堂，以明堂义大，故所合理广也。”云“周度以筵，亦王者相改”者，对夏度以步，殷度以寻，是王者相改也。云“周堂高九尺，殷三尺，则夏一尺矣”者，夏无文，以後代文而渐高，则夏当一尺，故云“相参之数”。“禹卑宫室，谓此一尺之堂与”，言“与”者，以无正文，故言“与”以疑之也。云“此三者或举宗庙，或举王寝，或举明堂，互言之，以明其同制”者，互言之者，夏举宗庙，则王寝、明堂亦与宗庙同制也。殷举王寝，则宗庙、明堂亦与王寝同制也。周举明堂，则宗庙、王寝亦与明堂制同也。云“其同制”者，谓当代三者其制同，非谓三代制同也。若然，周人殡於西阶之上，王寝与明堂同，则南北七筵，惟有六十三尺。三室居六筵，南北共有一筵，一面惟有四尺半，何得容殡者。按《书传》云：“周人路寝，南北七雉，东西九雉，室居二雉。”则三室之外，南北各有半雉，雉长三丈，则各有一丈五尺，足容殡矣。若然，云同制者，直制法同，无妨大矣。据周而言，则夏殷王寝亦制同，而大可知也。<br/>　　室中度以几，堂上度以筵，宫中度以寻，野度以步，涂度以轨。（周文者，冬因物宜为之数。室中，举谓四壁之内。）<br/>　　【疏】注“周文”至“之内”○释曰：云“周文者，各因物宜为之数”者，对殷已上质，夏度以步，殷度以寻，无异称也。因物宜者，谓室中坐时冯几。堂上行礼用筵。宫中合院之内无几无筵，故用手之寻也。在野论里数皆以步，故用步。涂有三道，车从中央，故用车之轨。是因物所宜也。云“室中，举谓四壁之内”者，对宫中是合院之内。依《尔雅》，宫犹室，室犹宫者，是散文宫室通也。<br/>　　庙门容大扃七个，（大扃，牛鼎之扃，长三尺。每扃为一个，七个二丈一尺。○扃，古荧反。个，古贺反，注及下同。）<br/>　　【疏】注“大扃”至“一尺”○释曰：知“大扃，牛鼎之扃，长三尺”者，此约《汉礼器制度》。<br/>　　闱门容小扃参个，（庙中之门曰闱门。小扃，�乡鼎之扃，长二尺。参个，六尺。○闱，音韦，刘音晖。�乡，音香。）<br/>　　【疏】注“庙中”至“六尺”○释曰：云“庙中之门曰闱门”者，《尔雅》文。此即《杂记》云“夫人至，入自闱门”是也。云“小扃，�乡鼎之扃，长二尺”者，亦《汉礼器制度》知之。�乡鼎亦牛鼎，但上牛鼎扃长三尺，据正鼎而言。此言�乡鼎，据陪鼎三，�乡、�熏、�尧而说也。<br/>　　路门不容乘车之五个，（路门者，大寝之门。乘车广六尺六寸，五个三丈三尺，言不容者，是两门乃容之。两门乃容之，则此门半之，丈六尺五寸。）<br/>　　【疏】注“路门”至“五寸”○释曰：下云“应门”，则此路门以近路寝，故特小为之。经言“乘车”，据舆广六尺六寸者，按《舆人》云“轮崇、车广、衡长参如一”，郑注云：“车，舆也。”故知此云车亦据舆也。云“言不容者，是两门乃容之”者，若容两个、三个、四个，正应云容乘车之两个、三个、四个。若四个上复有馀分，应云四个，然後见其分数多少，今直云不容乘车之五个，明两门乃容之，犹如上文云中地食者，其民可任者二家五人之类也。<br/>　　应门二彻参个。（正门谓之应门，谓朝门也。二彻之内八尺，三个二丈四尺。）<br/>　　【疏】注“正门”至“四尺”○释曰：云“正门谓之应门”者，《尔雅》文。以其应门内路门外有正朝，臣入应门至朝处，君臣正治之所，故谓此门为应门，是以郑云“谓朝门也”。<br/>　　内有九室，九嫔居之。外有九室，九卿朝焉。（内，路寝之里也。外，路门之表也。九室，如今朝堂诸曹治事处。九嫔掌妇学之法以教九御。六卿三孤为九卿。）<br/>　　【疏】注“内路”至“九卿”○释曰：内外，据路寝之表里言之，则九卿之九室在门外正朝之左右为之，故郑据汉法朝堂诸曹治事处，谓正朝之左右为庐舍者也。云“九嫔掌妇学之法以教九御”者，《九嫔职》文。按《内宰》，王有六宫，九嫔已下分居之。若然，不得复分居九室矣。此九嫔之九室与九卿九室相对而言之，九卿九室是治事之处，则九嫔九室亦是治事之处，故与六宫不同。是以郑引《九嫔职》掌妇学之法，则九室是教九御之所也。云“六卿三孤为九卿”，孤同卿数者，以命数同故也。按《昏义》以夏之九卿，谓三孤与六卿为九，此云九卿，亦谓周之三孤六卿为九卿。<br/>　　九分其国以为九分，九卿治之。（九分其国，分国之职也。三孤佐三公论道，六卿治六官之属。）<br/>　　【疏】注“九分”至“之属”○释曰：云“九分其国，分国之职也”者，郑恐九分其国分其地域，故云分国之职也。云“三孤佐三公论道，六卿治六官之属”者，欲见分职为九分之意。以其三公三孤无正职，天地四时正职，六卿治之，其馀非正职者，分为三分，三公治之，三孤则佐三公者也。但三公中参六官之事，外与六乡之教，《书传》又云司徒公、司马公、司空公，则三公六卿亦有职。此亦据夏而言，周则未见分为九分也。<br/>　　王宫门阿之制五雉，宫隅之制七雉，城隅之制九雉。（阿，栋也。宫隅、城隅，谓角浮思也。雉长三丈，高一丈。度高以高，度广以广。○浮思，并如字，本或作罘ぜ，同。高一，古报反，後放此。度，待洛反，下同。）<br/>　　【疏】注“阿栋”至“以广”○释曰：云“王宫门阿之制五雉”者，五雉，谓高五丈。云“宫隅之制七雉”者，七雉，亦谓高七丈。不言宫墙，宫墙亦高五丈也。云“城隅之制九雉”者，九雉，亦谓高九丈。不言城身，城身宜七丈。云“阿，栋也”者，谓门之屋，两下为之，其脊高五丈。郑以“浮思”解“隅”者，按汉时云“东阙浮思灾”，言灾，则浮思者，小楼也。按《明堂位》云“疏屏”，注亦云：“今浮思也。刻之为云气虫兽，如今阙上为之矣。”则门屏有屋覆之，与城隅及阙皆有浮思，刻画为云气并虫兽者也。云“雉长三丈，高一丈。度高以高，度广以广”者，凡版广二尺。《公羊》云：“五版为堵，高一丈，五堵为雉。”《书传》云：“雉长三丈，度高以高，度长以长，广则长也。言高一雉则一丈，言长一雉则三丈。”引之者，证经五雉、七雉、九雉，雉皆为丈之义。<br/>　　经涂九轨，环涂七轨，野涂五轨。（广狭之差也。故书“环”或作“に”，杜子春云：“当为环。环涂，谓环城之道。”○环，如字，刘户串反。に，户关反。）<br/>　　【疏】注“广狭”至“之道”○释曰：“环涂”，谓绕城道如环然，故谓之环也。“野涂”，国外谓之野，通至二百里内。以其下有都之涂三轨，言都，则三百里大夫家，涂亦三轨也，故知此野通二百里内也。不言纬者，以与经同也。<br/>　　门阿之制以为都城之制。（都，四百里外距五百里，王子弟所封。其城隅高五丈，宫隅门阿皆三丈。）<br/>　　【疏】注“都四”至“三丈”○释曰：郑云“都，四百里外距五百里，王子弟所封”者，则唯据大都而言，不通小都卿之采地。以《司裘》“诸侯共熊侯、豹侯，卿大夫共麋侯”，则卿不入诸侯中。此云都，按诸侯而言，故不及小都也。大都，诸侯兼三公，直云“王子”，其言略，兼有三公可知。云“城隅高五丈”者，以上文王门阿五雉，今云“门阿之制为都城制”，城制五雉。若据城身，则与下诸侯同，故知此城制据城隅也。云“宫隅门阿皆三丈”者，以下文畿外诸侯尊得申，为台门高五丈，此畿内屈，故宫隅隅门阿皆三丈也。<br/>　　宫隅之制以为诸侯之城制。（诸侯，畿以外也。其城隅制高七丈，宫隅门阿皆五丈。《礼器》曰：“天子诸侯台门。”）<br/>　　【疏】注“诸侯”至“台门”○释曰：郑知“诸侯，畿以外”者，上文都据畿内诸侯，故知此诸侯据畿以外也。引《礼器》者，欲见诸侯门阿得与天子同之意也。按《异义》，古《周礼》说云：“天子城高七雉，隅高九雉。公之城高五雉，隅高七雉。侯伯之城高二雉，隅高五雉。都城之高，皆如子男之城高。”隐元年服注云：“与古《周礼》说同。”其天子及公故与以《匠人》同，其侯伯以下与此《匠人》说异者，此《匠人》云“门阿之制以为都城之制”，高五雉亦谓城隅也。其城高三雉，与侯伯等，如是，子男岂不如都乎？明子男城亦与伯等，是以《周礼》说不云子男及都城之高，直云“都城之高，皆如子男之城高”。有此《匠人》相参，以知子男皆为本耳，亦互相晓，明子男之城不止高一丈隅二丈而已。如是，王宫隅之制以为诸侯城制者，惟谓上公耳。以此计之，王城隅高九雉，城高七雉。上公之城，隅高七雉，城高五雉。侯伯已下城，隅高五雉，城高三雉。天子门阿五雉，则宫亦五雉，其隅七雉。上公之制，郑云“宫隅门阿皆五雉”，则其宫亦五雉。都之制，郑云“宫隅门阿皆三雉”，则其宫高亦三雉。何者？天子门阿与宫等，明知其馀皆等。惟伯子男宫与都等，其门阿盖高於宫，当如天子五雉。何者？《礼器》云：“天子诸侯台门，大夫不台门。”以此观之，天子及五等诸侯，门阿皆五雉可知。都城据大都而言，其小都及家之城，都当约中五之一，家当小九之一，为差降之数未闻也。<br/>　　环涂以为诸侯经涂，野涂以为都经涂。（经，亦谓城中道。诸侯环涂五轨，其野涂及都环涂、野涂皆三轨。）<br/>　　【疏】注“经亦”至“三轨”○释曰：诸侯直云“经涂”，不言纬涂，纬涂亦与天子环涂同可知。诸侯及都皆不言环涂、野涂，文略，有可知，故郑增成之也。知“诸侯环涂五轨，野涂三轨”者，以经涂七轨以下差降为之，故知义然也。又知“都环涂、野涂皆三轨”者，此涂皆男子由右，女由左，车从中央，三者各一轨，则都之野涂不得降为一轨，是以《遂人》注云“路容三轨”，遥释此也。云都之野涂与环涂同，以其野涂不得上於田间川上之路故也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-265-4503.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-265-4505.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-265.html" action-type="chapterComment" class="comment"><i></i>周礼注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

