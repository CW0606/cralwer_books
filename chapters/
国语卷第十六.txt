<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《国语注》正文_国语卷第十六_韦昭作品 - 维普阅读网</title>
<meta name="keywords" content="国语注,国语注原文,国语注阅读,国语卷第十六全文,韦昭作品" />
<meta name="description" content="国语注原文阅读,国语卷第十六全文在线阅读,韦昭作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-353-5290.html";
var nextpage="novel-read-353-5292.html";
var indexpage = "novel-chapter-353.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-353.html">国语注</a></strong>
<strong><a href="novel-chapter-353.html">国语注目录</a></strong>
<span>国语卷第十六</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-353-5290.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>国语卷第十六</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=韦昭&amp;searchsubmit=yes"  target="_blank">韦昭</a><span class="divide">|</span>发布时间：2014-09-05 23:10:35<span class="divide">|</span></p>
<div class="page-body">
<div class="page-content">
<p>郑语<br/><br/>　　１　桓公为司徒〔一〕，甚得周众与东土之人〔二〕，问于史伯曰：「王室多故〔三〕，余惧及焉，其何所可以逃死？」史伯对曰：「<br/><br/>　　王室将卑，戎、狄必昌，不可偪也〔四〕。当成周者〔五〕，南有荆蛮、申、吕、应、邓、陈、蔡、随、唐〔六〕；北有卫、燕、狄、鲜虞、潞、洛、泉、徐、蒲〔七〕；西有虞、虢、晋、愧、霍、杨、魏、芮〔八〕；东有齐、鲁、曹、宋、滕、薛、邹、莒〔九〕；是非王之支子母弟甥舅也，则皆蛮、荆〔一０〕、戎、狄之人也〔一一〕。非亲则顽，不可入也〔一二〕。其济、洛、河、颍之间乎〔一三〕！是其子男之国，虢、郐为大〔一四〕，虢叔恃势，郐仲恃险〔一五〕，是皆有骄侈怠慢之心，而加之以贪冒。君若以周难之故，寄孥与贿焉，不敢不许〔一六〕。周乱而弊，是骄而贪，必将背君，君若以成周之众，奉辞伐罪，无不克矣〔一七〕。若克二邑〔一八〕，邬、弊、补、舟、依、〈黑柔〉〔一九〕、历、华，君之土也〔二０〕。若前华〔二一〕后河，右洛左济〔二二〕，主不、騩而食溱、有〔二三〕，修典刑以守之，是可以少固〔二四〕。」<br/><br/>　　〔一〕　桓公，郑始封之君、周厉王之少子、宣王之弟桓公友也。宣王封之于郑。幽王八年为司徒。<br/><br/>　　〔二〕　周众，西周之民。东土，陕以东也。<br/><br/>　　〔三〕　史伯，周太史。故，犹难也。<br/><br/>　　〔四〕　昌，盛也。偪，迫也。<br/><br/>　　〔五〕　成周，雒邑。<br/><br/>　　〔六〕　荆蛮，芈姓之蛮，鬻熊之后。申、吕，姜姓也。应、蔡、随、唐，皆姬姓也。应，武王子所封。邓，曼姓也。陈，妫姓也。<br/><br/>　　〔七〕　卫，康叔之封；燕，邵公之封：皆姬姓也。狄，北狄也。鲜虞，姬姓在狄者也。潞、洛、泉、徐、蒲，皆赤狄，愧姓也。<br/><br/>　　〔八〕　八国，姬姓也。虞，虞仲之后。虢，虢叔之后，西虢也。<br/><br/>　　〔九〕　齐，姜姓。鲁、曹、滕，皆姬姓。宋，子姓。薛，任姓。邹，曹姓。莒，己姓，东夷之国也。<br/><br/>　　〔一０〕案：「蛮、荆」，攷异卷四：「太平御览州郡部五引国语，『蛮、荆』作『蛮、夷』，是也。蛮、夷、戎、狄皆统举之词，不应独称荆国，下注云『顽，谓蛮、夷、戎、狄』，即其证。」<br/><br/>　　〔一一〕王支子母弟，姬姓是也。甥舅，异姓是也。蛮、荆，楚也。戎、狄，北狄、潞、洛、泉、徐、蒲是也。戎，或为夷。<br/><br/>　　〔一二〕亲，谓支子甥舅也。顽，谓蛮、夷、戎、狄也。<br/><br/>　　〔一三〕言此四水之间可逃，谓左济右洛前颍后河。<br/><br/>　　〔一四〕是，是四水也。虢，东虢也，虢仲之后，姬姓也。郐，妘姓也。当幽王时，于子男，此二国为大。<br/><br/>　　〔一五〕此虢叔，虢仲之后。叔、仲皆当时二国君之字。势，阻国也；险，阨也：皆恃之而不修德。案：「阻国也」，公序本作「地势阻固也」。<br/><br/>　　〔一六〕妻子曰孥。贿，财也。<br/><br/>　　〔一七〕桓公甚得周众，奉直辞，伐有罪，故必胜也。<br/><br/>　　〔一八〕二邑，虢、郐。<br/><br/>　　〔一九〕案：「邬」、「弊」、「舟」、「〈黑柔〉」，公序本作「鄢」、「蔽」、「丹」、「�」。「〈黑柔〉」，董增龄《正义》以为即「畴」，古国名，任姓，在今何地不详。<br/><br/>　　〔二０〕言克虢、郐，此八邑皆可得也。<br/><br/>　　〔二一〕案：「华」。据上文注疑为「颍」字之误。下注亦同误。<br/><br/>　　〔二二〕华，华国也。<br/><br/>　　〔二三〕不、騩，山名。主，为之神主。孔子曰：「夫颛臾为东蒙主。」食，谓居其土，食其水。<br/><br/>　　〔二四〕其后卒如史伯之言。<br/><br/>　　公曰：「南方不可乎〔一〕？」对曰：「夫荆子熊严生子四人：伯霜、仲雪、叔熊、季驯〔二〕。叔熊逃难于濮而蛮，季驯是立，薳氏将起之，祸又不克〔三〕。是天启之心也〔四〕，又甚聪明和协，盖其先王〔五〕。臣闻之，天之所启，十世不替〔六〕。夫其子孙必光启土，不可偪也〔七〕。且重、黎之后也〔八〕，夫黎为高辛氏火正〔九〕，以淳燿敦大，天明地德，光照四海，故命之曰『祝融』，其功大矣〔一０〕。<br/><br/>　　〔一〕　南方，当成周之南，申、邓之閒。<br/><br/>　　〔二〕　荆，楚也。熊严，楚子鬻熊之后十世也。伯霜，楚子熊霜。季驯，楚子熊驯也。仲不立，叔在濮。<br/><br/>　　〔三〕　濮，蛮邑。薳氏，楚大夫。先熊霜之世，叔熊逃难奔濮，而从蛮俗。熊霜死，国人立季驯。薳氏将起叔熊而立之，又有祸难，而熊不立。<br/><br/>　　〔四〕　启，开也。天开季驯，故叔熊不得立。有「心」字误。<br/><br/>　　〔五〕　言季驯又聪明，能和协其民臣之心，功德盖其先王也。<br/><br/>　　〔六〕　替，废也。<br/><br/>　　〔七〕　光，大也。<br/><br/>　　〔八〕　重、黎，官名。楚语曰：「颛顼乃命南正重司天，北正黎司地。」言楚之先为此二官。<br/><br/>　　〔九〕　高辛，帝喾。黎，颛顼之后也。颛顼生老童，老童产重、黎及吴回，吴回产陆终，陆终生六子，其季曰连，为芈姓，楚之先祖也。季连之后曰鬻熊，事周文王，其曾孙熊绎，当成王时，封为楚子。黎当高辛氏为火正。<br/><br/>　　〔一０〕淳，大也。耀，明也。敦，厚也。言黎为火正，能理其职，以大明厚大天明地德，故命之为「祝融」。祝，始也。融，明也。大明天明，若历象三辰也。厚大地德，若敬授民时也。光照四海，使上下有章也。<br/><br/>　　「夫成天地之大功者，其子孙未尝不章〔一〕，虞、夏、商、周是也〔二〕。虞幕能听协风，以成乐物生者也〔三〕。夏禹能单平水土，以品处庶类者也〔四〕。商契能和合五教，以保于百姓者也〔五〕。周弃能播殖百穀蔬，以衣食民人者也〔六〕。其后皆为王公侯伯〔七〕。祝融亦能昭显天地之光明，以生柔嘉材者也〔八〕，其后八姓于周未有侯伯〔九〕。佐制物于前代者〔一０〕，昆吾为夏伯矣，〔一一〕大彭、豕韦为商伯矣〔一二〕。当周未有〔一三〕。己姓昆吾、苏、顾、温、董〔一四〕，董姓鬷夷、豢龙，则夏灭之矣〔一五〕。彭姓彭祖、豕韦、诸稽，则商灭之矣〔一六〕，秃姓舟人，则周灭之矣〔一七〕。妘姓邬〔一八〕、郐、路、偪阳〔一九〕，曹姓邹、莒〔二０〕，皆为采卫〔二一〕，或在王室，或在夷、狄，莫之数也〔二二〕。而又无令闻，必不兴矣。斟姓无后〔二三〕。融之兴者，其在芈姓乎？芈姓夔越不足命也〔二四〕。蛮芈蛮矣〔二五〕，唯荆实有昭德，若周衰，其必兴矣〔二六〕。姜、嬴、荆、芈，实与诸姬代相干也〔二七〕。姜，伯夷之后也〔二八〕，嬴，伯翳之后也。〔二九〕伯夷能礼于神以佐尧者也〔三０〕，伯翳能议百物以佐舜者也〔三一〕。其后皆不失祀而未有兴者〔三二〕，周衰其将至矣〔三三〕。」<br/><br/>　　〔一〕　章，显也。<br/><br/>　　〔二〕　是成天地之功者。<br/><br/>　　〔三〕　虞幕，舜后虞思也。协，和也。言能听知和风，因时顺气，以成育万物，使之乐生。周语曰「瞽告有协风至」，乃耕籍之类是也。　案发正卷一六：「虞幕为虞舜之上祖，韦解以为舜后虞思，误与鲁语同。」<br/><br/>　　〔四〕　单，尽也。庶，众也。品，高下之品也。禹除水灾，使万物高下各得其所。<br/><br/>　　〔五〕　保，养也。五教：父义、母慈、兄友、弟恭、子孝。鲁语曰：「契为司徒而民辑。」<br/><br/>　　〔六〕　弃，后稷也。播，布也。殖，长也。百穀，黍稷稻粱麻麦荏菽雕胡之属。蔬，草菜之可食者。<br/><br/>　　〔七〕　禹身王。稷弃在子孙。公侯伯，谓其后杞、宋及幕后陈侯也。　案：「稷弃在子孙」，攷异卷四：「『弃』，公序本作『契』，疑『稷』乃『契』之讹，『契』、『弃』承上传文而言也。」<br/><br/>　　〔八〕　柔，润也。嘉，善也。善材，五穀材木。<br/><br/>　　〔九〕　八姓，祝融之后。八姓：己、董、彭、秃、妘、曹、斟、芈也。侯伯，诸侯之伯。<br/><br/>　　〔一０〕佐，助也。物，事也。前代，夏、殷也。<br/><br/>　　〔一一〕昆吾，祝融之孙、陆终第一子，名樊，为己姓，封于昆吾，昆吾卫是也。其后夏衰，昆吾为夏伯，迁于旧许。传曰：「楚之皇祖伯父昆吾，旧许是宅。」<br/><br/>　　〔一二〕大彭，陆终第三子，曰籛，为彭姓，封于大彭，请之彭祖，彭城是也。豕韦，彭姓之别封于豕韦者也。殷衰，二国相继为商伯。<br/><br/>　　〔一三〕未有侯伯。<br/><br/>　　〔一四〕五国皆昆吾之后别封者，莒其后。<br/><br/>　　〔一五〕董姓，己姓之别受氏为国者也。有飂叔安之｛商衣｝子曰董父，以扰龙服事帝舜，赐姓曰董，氏曰豢龙，封之鬷川，当夏之兴，别封鬷夷，于孔甲前而灭矣。传曰：「孔甲不能食龙而未获豢龙氏，刘累学扰龙于豢龙氏以事孔甲。」<br/><br/>　　〔一六〕彭祖，大彭也。豕韦、诸稽，其后别封也。大彭、豕韦为商伯，其后世失道，殷复兴而灭之。<br/><br/>　　〔一七〕秃姓，彭祖之别。舟人，国名。<br/><br/>　　〔一八〕案：「邬」，攷异卷四据左传襄公十年疏及诗桧谱疏引国语并作「鄢」；札记卷一六据惠栋云潜夫论亦作「鄢」。注同。<br/><br/>　　〔一九〕陆终第四子曰求言，为妘姓，封于郐。郐，今新郑也。邬、路、偪阳，其后别封也。<br/><br/>　　〔二０〕陆终第五子曰安，为曹姓，封于邹。<br/><br/>　　〔二一〕皆，妘、曹也。采，采服，去王城二千五百里。卫，卫服，去王城三千里。<br/><br/>　　〔二二〕或，六姓之后。在王室，苏子、温子也。在夷狄，莒、偪阳也。<br/><br/>　　〔二三〕斟姓，曹姓之别。或云夏少康灭之，非也。传有斟灌、斟鄩，浇所灭，非少康，又皆夏同姓，非此也。<br/><br/>　　〔二四〕夔越，芈姓之别国，楚熊绎六世孙曰熊挚，有恶疾，楚人废之，立其弟熊延。挚自弃于夔，其子孙有功，王命为夔子。<br/><br/>　　〔二五〕蛮芈，谓叔熊在濮从蛮俗。<br/><br/>　　〔二六〕昭，明也。<br/><br/>　　〔二七〕姜，齐姓。嬴，秦姓。芈，楚姓。代，更也。干，犯也。言其代疆更相犯间。<br/><br/>　　〔二八〕伯夷，尧秩宗，炎帝之后，四岳之族。<br/><br/>　　〔二九〕伯翳，舜虞官，少皞之后伯益也。<br/><br/>　　〔三０〕秩宗之官，于周为宗伯，汉为太常，掌国祭祀。书曰：「典朕三礼。」谓天神、人鬼、地祇之礼。<br/><br/>　　〔三一〕百物，草木鸟兽。议，使各得其宜。<br/><br/>　　〔三二〕兴，谓为侯伯也。<br/><br/>　　〔三三〕至于伯也。<br/><br/>　　公曰：「谢西之九州，何如〔一〕？」对曰：「其民踏贪而忍，不可因也〔二〕。唯谢、郏之间〔三〕，其冢君侈骄〔四〕，其民怠踏其君，而未及周德〔五〕；若更君而周训之，是易取也〔六〕，且可长用也〔七〕。」<br/><br/>　　〔一〕　谢，宣王之舅申伯之国，今在南阳。谢西有九州，二千五百家曰州。何如，问可居否。<br/><br/>　　〔二〕　踏，黩也。忍，忍行不义。因，就也。<br/><br/>　　〔三〕　閒，谓郏南谢北，虢、郐在焉。郏，后属郑，郑衰，楚取之。鲁昭元年传曰「葬王于郏，谓之郏敖」是也。<br/><br/>　　〔四〕　冢，大也。<br/><br/>　　〔五〕　怠，慢也。忠信为周。言民慢黩其君，而未及于忠信。<br/><br/>　　〔六〕　更，更以君道导之则易取。<br/><br/>　　〔七〕　长用，久处之。<br/><br/>　　公曰：「周其弊乎〔一〕？」对曰：「殆于必弊者也〔二〕。泰誓曰：『民之所欲，天必从之〔三〕。』今王弃高明昭显，而好谗慝暗昧〔四〕；恶角犀丰盈，而近顽童穷固〔五〕。去和而取同〔六〕。夫和实生物，同则不继〔七〕。以他平他谓之和〔八〕，故能丰长而物归之〔九〕；若以同脾同，尽乃弃矣〔一０〕。故先王以土与金木水火杂，以成百物〔一一〕。是以和五味以调口，刚四支以卫体，〔一二〕和六律以聪耳〔一三〕，正七体以役心〔一四〕，平八索以成人〔一五〕，建九纪以立纯德〔一六〕，合十数以训百体〔一七〕。出千品，具万方〔一八〕，计亿事，材兆物，收经入，行该极〔一九〕。故王者居九畡之田，收经入以食兆民〔二０〕，周训而能用之，和乐如一〔二一〕。夫如是，和之至也〔二二〕。于是乎先王聘后于异姓〔二三〕，求财于有方〔二四〕，择臣取谏工而讲以多物，务和同也〔二五〕。声一无听〔二六〕，物一无文〔二七〕，味一无果〔二八〕，物一不讲〔二九〕。王将弃是类也而与剸同〔三０〕。天夺之明，欲无弊，得乎？<br/><br/>　　〔一〕　弊，败也。<br/><br/>　　〔二〕　殆，近也。<br/><br/>　　〔三〕　泰誓，周书。言民恶幽王犹恶纣，欲令之亡，天必从之。<br/><br/>　　〔四〕　王，幽王。高明昭显，谓明德之臣。暗昧，幽冥不见光明之德也。<br/><br/>　　〔五〕　角犀，谓颜角有伏犀；丰盈，谓颊辅丰满：皆贤明之相。顽童，童昏。固，陋也。谓皆昧暗穷陋，不识德义。<br/><br/>　　〔六〕　和，谓可否相济。同，谓同欲。君子和而不同。<br/><br/>　　〔七〕　阴阳和而万物生。同，同气。<br/><br/>　　〔八〕　谓阴阳相生，异味相和。<br/><br/>　　〔九〕　土气和而物生之，国家和而民附之。<br/><br/>　　〔一０〕脾，益也。同者，谓若以水益水，水尽乃弃之，无所成也。<br/><br/>　　〔一一〕杂，合也。成百物，谓若铸冶煎烹之属。<br/><br/>　　〔一二〕刚，疆也。<br/><br/>　　〔一三〕听和则聪。<br/><br/>　　〔一四〕役，营也。七体，七窍也。谓目为心视，耳为心听，口为心谈，鼻为心芳。<br/><br/>　　〔一五〕平，正也。八索，八体，以应八卦，谓乾为首，坤为腹，震为足，巽为股，离为目，兑为口，坎为耳，根为手。<br/><br/>　　〔一六〕建，立也。纯，纯一不驳也。九纪，九藏也：正藏五，又有胃、膀胱、肠、胆也。纪，所以经纪性命，立纯德也。周礼曰：「九藏之动。」贾、唐云：「九纪，九功也。」<br/><br/>　　〔一七〕此所谓近取诸身，远取诸物。贾、唐云：「十数，自王以下位有十等：王臣公，公臣大夫，大夫臣士，士臣早，早臣舆，舆臣隶，隶臣僚，僚臣僕，僕臣台。百体，百官各有体属也，合此十数之位，以训导百官之体。」<br/><br/>　　〔一八〕百官，官有彻品，十于王位，谓之千品。五物之官，陪属万位，谓之万方。方，道也。<br/><br/>　　〔一九〕计，算也。材，裁也。贾、虞说，皆以万万为亿。郑后司农云：「十万曰亿，万亿曰兆，从古数也。」经，常也。该，备也。数极于该也，万万兆曰该。自十等至千品万方，转相生，故有亿事兆物，王收其常入，举九该之数。　案：「虞」，公序本作「唐」。「万亿曰兆」，公序本作「十亿曰兆」。<br/><br/>　　〔二０〕九畡，九州之极数。楚语曰：「天子之田九畡，以食兆民，王取经入焉，以食万官。」<br/><br/>　　〔二一〕忠信为周。训，教也。言以忠信教导之，其民和乐如一室。<br/><br/>　　〔二二〕至，极也。<br/><br/>　　〔二三〕同则不继。<br/><br/>　　〔二四〕使各以其方贿来，方之所无，则不贡。<br/><br/>　　〔二五〕工，官也。讲，犹校也。多，众也。物，事也。<br/><br/>　　〔二六〕五声杂，然后可听。<br/><br/>　　〔二七〕五色杂，然后成文。<br/><br/>　　〔二八〕五味合，然后可食。果，美。<br/><br/>　　〔二九〕讲，论校也。<br/><br/>　　〔三０〕类，谓和也。<br/><br/>　　「夫虢石父谗谄巧从之人也，而立以为卿士，与剸同也〔一〕；弃聘后而立内妾，好穷固也〔二〕；侏儒戚施，实御在侧，近顽童也〔三〕；周法不昭，而妇言是行，用谗慝也；不建立卿士，而妖试幸措，行暗昧也〔四〕。是物也，不可以久。且宣王之时有童谣〔五〕曰：『檿弧箕服，实亡周国〔六〕。』于是宣王闻之，有夫妇鬻是器者〔七〕，王使执而戮之〔八〕。府之小妾生女而非王子也，惧而弃之〔九〕。此人也，收以奔褒〔一０〕。天之命此久矣〔一一〕，其又何可为乎〔一二〕？训语有之〔一三〕曰：『夏之衰也，褒人之神化为二龙，以同于王庭〔一四〕，而言曰：「余，褒之二君也〔一五〕。」夏后卜杀之与去之与止之，莫吉〔一六〕。卜请其漦而藏之，吉〔一七〕。乃布币焉而策告之〔一八〕，龙亡而漦在，椟而藏之，〔一九〕传郊之〔二０〕。』及殷、周，莫之发也。及厉王之末，发而观之〔二一〕，漦流于庭，不可除也〔二二〕。王使妇人不帏而譟之〔二三〕，化为玄鼋，以入于王府〔二四〕。府之童妾未既齓而遭之〔二五〕，既笄而孕〔二六〕，当宣王时而生〔二七〕。不夫而育〔二八〕，故惧而弃之。为弧服者方戮在路，夫妇哀其夜号也，而取之以逸，逃于褒〔二九〕。褒人褒姁有狱，而以为入于王〔三０〕，王遂置之〔三一〕，而嬖是女也，使至于为后而生伯服〔三二〕。天之生此久矣，其为毒也大矣，将使候淫德而加之焉〔三三〕。毒之酋腊者，其杀也滋速〔三四〕。申、缯、西戎方疆〔三五〕，王室方骚〔三六〕，将以纵欲，不亦难乎？王欲杀太子以成伯服，必求之申，〔三七〕申人弗畀，必伐之〔三八〕。若伐申，而缯与西戎会以伐周，周不守矣〔三九〕！缯与西戎方将德申〔四０〕，申、吕方疆〔四一〕，其隩爱太子亦必可知也〔四二〕，王师若在〔四三〕，其救之亦必然矣。王心怒矣，虢公从矣〔四四〕，凡周存亡，不三稔矣〔四五〕！君若欲避其难，其速规所矣，时至而求用，恐无及也〔四六〕！」<br/><br/>　　〔一〕　石父，虢君之名。巧从，巧于媚从。<br/><br/>　　〔二〕　聘后，申后。内妾，褒似。<br/><br/>　　〔三〕　侏儒、戚施，皆优笑之人。御，侍也。<br/><br/>　　〔四〕　试，用也。措，置也。不建立有德以为卿士，而妖嬖之臣用之于位，徼倖之人置之于侧。案：「徼倖之人」，公序本作「佞幸之人」。<br/><br/>　　〔五〕　宣王，幽王之父。<br/><br/>　　〔六〕　山桑曰檿。弧，弓也。箕，木名。服，矢房。<br/><br/>　　〔七〕　鬻，卖也。<br/><br/>　　〔八〕　戮之于路。<br/><br/>　　〔九〕　府，王内之府藏。<br/><br/>　　〔一０〕此人，卖弧服者。收，取也。<br/><br/>　　〔一一〕案：此句上，公序本有「褒人有狱而以为入」八字，并有注文：「褒人，褒君姁也。狱，罪也。入，进之于王。」<br/><br/>　　〔一二〕为，治也。<br/><br/>　　〔一三〕训语，周书。<br/><br/>　　〔一四〕褒人，褒君。共处曰同。<br/><br/>　　〔一五〕二先君。<br/><br/>　　〔一六〕止，留也。<br/><br/>　　〔一七〕漦，龙所吐沫，龙之精气也。<br/><br/>　　〔一八〕布，陈也。币，玉帛也。陈其玉帛，以简策之书告龙，而请其漦。<br/><br/>　　〔一九〕椟，柜也。<br/><br/>　　〔二０〕传祭之郊。<br/><br/>　　〔二一〕末，末年，流彘之岁。<br/><br/>　　〔二二〕言流于庭前，谓取而发之也。<br/><br/>　　〔二三〕裳正幅曰帏。譟，讙呼。<br/><br/>　　〔二四〕鼋，或为「蚖」。蚖，蜇蝪，象龙。<br/><br/>　　〔二五〕既，尽也。遭，遇也。毁齿曰齓。未尽齓，毁未毕也。女七岁而毁齿。<br/><br/>　　〔二六〕孕，任身也。女十五而笄。<br/><br/>　　〔二七〕厉王流彘，共和十四年死。十五年，宣王立，立四十六年，幽王在位，十一年而灭。<br/><br/>　　〔二八〕育，生也。<br/><br/>　　〔二九〕逃，亡也。<br/><br/>　　〔三０〕褒姁，褒君。<br/><br/>　　〔三一〕置，赦褒姁。<br/><br/>　　〔三二〕以邪辟取爱曰嬖。使至，有渐之言也。<br/><br/>　　〔三三〕加，遗也，遗以褒女。<br/><br/>　　〔三四〕精熟为酋。腊，极也。滋，益也。<br/><br/>　　〔三五〕申，姜姓，幽王前后太子宜臼之舅也。缯，似姓，申之与国也。西戎亦党于申。周衰，故戎、狄疆。<br/><br/>　　〔三六〕骚，扰也。<br/><br/>　　〔三七〕太子将奔申。　案攷异卷四：「诗王风谱疏引注，『将』作『时』，『将』字误。」<br/><br/>　　〔三八〕畀，予也。<br/><br/>　　〔三九〕言幽王无道，无与共守者。<br/><br/>　　〔四０〕申修德于二国，二国亦欲助正，徼其后福。<br/><br/>　　〔四一〕吕，申同姓。<br/><br/>　　〔四二〕隩，隐也。<br/><br/>　　〔四三〕在于申。<br/><br/>　　〔四四〕言石父亦从王而怒。<br/><br/>　　〔四五〕稔，年也。<br/><br/>　　〔四六〕时，难也。用，备也。<br/><br/>　　公曰：「若周衰，诸姬其孰兴？」对曰：「臣闻之，武实昭文之功〔一〕，文之祚尽，武其嗣乎〔二〕！武王之子，应、韩不在〔三〕，其在晋乎！距险而邻于小〔四〕，若加之以德，可以大启〔五〕。」公曰：「姜、嬴其孰兴？」对曰：「夫国大而有德者近兴，秦仲、齐侯，姜、嬴之隽也，且大，其将兴乎〔六〕？」公说，乃东寄帑与贿，虢、郐受之，十邑皆有寄地〔七〕。<br/><br/>　　〔一〕　武，武王。文，文王。<br/><br/>　　〔二〕　文王子孙，鲁、卫是也。祚尽，谓衰也。嗣，继也。武王子孙当继之而兴。<br/><br/>　　〔三〕　三君云：「不在，时已亡也。」昭谓：若已亡，无宜说也。近宣王时，命韩侯为侯伯，其后为晋所灭，以为邑，以赐桓叔之子万，是为韩万，则其亡非平王时也。应则在焉，上史伯云「南有应、邓」是也。不在，言不在应、韩，当在晋。　案：「则其亡非平王时也」，攷异卷四：「『非』字误，诗韩奕疏引注作『在』字，是也。」<br/><br/>　　〔四〕　距，距守之地险也。小，小国，谓虞、虢、霍、杨、韩、魏、芮之属。<br/><br/>　　〔五〕　国已险固，若增之以德，可以大开土宇。后鲁闵元年，晋灭魏、霍；僖五年，灭虞、虢也。<br/><br/>　　〔六〕　秦仲，嬴姓，附庸秦公伯之子，为宣王大夫。诗序云：「秦仲始大。」齐侯，齐庄公，姜姓之有德者也。此二人为姜、嬴之隽，且国大，故近兴。<br/><br/>　　〔七〕　十邑，谓虢、郐、邬、蔽、补、舟、依、柔、历、华也。后桓公之子武公，竟取十邑之地而居之，今河南新郑是也。贾侍中云：「寄地，寄止。」　案：「邬」、「舟」、「柔」，公序本作「鄢」、「丹」、「�」。<br/><br/>　　２　幽王八年而桓公为司徒〔一〕，九年而王室始骚〔二〕，十一年而毙〔三〕。及平王之末，而秦、晋、齐、楚代兴〔四〕，秦景、襄于是乎取周土〔五〕，晋文侯于是乎定天子〔六〕，齐庄、僖于是乎小伯〔七〕，楚蚡冒于是乎始启濮〔八〕。<br/><br/>　　〔一〕　即位八年。<br/><br/>　　〔二〕　骚，谓适庶交争，乱虐滋甚。<br/><br/>　　〔三〕　幽王伐申，申、缯召西戎以伐周，杀幽王于骊山戏下，桓公死之。　案：「骊山戏下」，公序本作「丽山戏水」，攷异卷四：「<br/><br/>　　案『水』字疑误。鲁语注云：『戏，戏山』」。<br/><br/>　　〔四〕　代，更也。平王即位五十一年。<br/><br/>　　〔五〕　「景」，当为「庄」。庄公，秦仲之子、襄公之父。取周土，谓庄公有功于周，周赐之土。及平王东迁，襄公佐之，故得西周酆、镐之地，始命为诸侯。三君皆云：「秦景公，宣王季年伐西戎，破之，遂有其地。」昭谓：幽王为西戎所杀，故史伯云「申、缯、西戎方疆」。至平王时，秦襄公征伐之，故诗叙云襄公「备其兵甲，以讨西戎。西戎方疆，而征伐不休」是也。又景公乃襄公十世之孙，而云宣王时破之，遂取其地，误矣。<br/><br/>　　〔六〕　文侯，仇也。定，谓迎平王，定之于洛邑。<br/><br/>　　〔七〕　庄，齐太公后十二世庄公购。僖公，庄公之子禄父。小伯，小主诸侯盟会。<br/><br/>　　〔八〕　蚡冒，楚季驯之孙、若敖之子熊率。濮，南蛮之国，叔熊避难处也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-353-5290.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-353-5292.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-353.html" action-type="chapterComment" class="comment"><i></i>国语注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

