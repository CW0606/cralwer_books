<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《新元史》正文_卷七十九·志第四十六_柯劭忞作品 - 维普阅读网</title>
<meta name="keywords" content="新元史,新元史原文,新元史阅读,卷七十九·志第四十六全文,柯劭忞作品" />
<meta name="description" content="新元史原文阅读,卷七十九·志第四十六全文在线阅读,柯劭忞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1440-28832.html";
var nextpage="novel-read-1440-28834.html";
var indexpage = "novel-chapter-1440.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1440.html">新元史</a></strong>
<strong><a href="novel-chapter-1440.html">新元史目录</a></strong>
<span>卷七十九·志第四十六</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1440-28832.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷七十九·志第四十六</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=柯劭忞&amp;searchsubmit=yes"  target="_blank">柯劭忞</a><span class="divide">|</span>发布时间：2017-06-20 21:59:46<span class="divide">|</span></p>
<div class="page-body">
<div class="page-content">
<p>○食货十二 <br/><br/>　　△赈恤上 <br/><br/>　　赈恤之法有二：曰蠲免，曰赈贷。以恩免者：朝廷有大庆则免之；有盗喊之乱、军旅供给之费，则免之；逃亡复业者，则免之；军民站户困弊，则免之。以恩赈者：曰鳏寡孤独，曰诸王部众之贫乏。其余则恩免所及者，赈亦及之。至于灾免、灾赈，则以水旱疫疠，救生恤死，尤荒政之最亟者。今类共事，分著于后。 <br/><br/>　　恩免： <br/><br/>　　世祖中统元年，量减丝料、包银分数。 <br/><br/>　　二年，诏：减免民间差发，免平阳、太原军站户重租税科。诏：十路宜抚使。量免民间课程，弛诸路山泽之禁。 <br/><br/>　　三年，以军兴，人民劳苦，敕停公私逋负毋征，以米千石、牛三百给西京蒙古户。北东等路。以兵兴供给繁重，免本岁丝料、包银。蠲滨、棣今岁田租之半，东平蠲十分之二。复蒙古军站户。差户、农民包银，征其半。俘户止令输丝。民户输赋之月，毋征私债。敕济南官吏，凡军民公私逋负，权住毋征。三叉沾灶户，经宋兵焚掠，免今年租赋。以济南路遭李璮之乱，军民皆饥，尽免差发。 <br/><br/>　　四年，以西凉民户值浑都海之乱，人民流散，免差税三年。 <br/><br/>　　至元元年。诏：减明年包银十分之三，无业者试十分之七，逃户复业者免差税三年。 <br/><br/>　　三年，减中都包银四分之一。 <br/><br/>　　七年，诸路课程，减十分之一，以纾民力。 <br/><br/>　　八年，诏：四川民力困弊，免茶盐课税。 <br/><br/>　　十二年，蠲免包银丝绵钞，免河南路包银三分之二，其余路分亦免十分之五。 <br/><br/>　　十三年，敕减今岁丝赋之半，免大都医户十二年丝银。 <br/><br/>　　十七年，敕和州等处为叛兵所掠者，赐钞给之。仍免民差役三年。 <br/><br/>　　十八年，免福州路今年税二分。十八年，以前租税并免征。 <br/><br/>　　十九年，免诸路民户明年包银、俸钞及逃移户差税。 <br/><br/>　　二十年，免大都、平滦民户丝绵俸钞。二十年，免福建归附后未征苗税，免京畿所括田旧税三分之二，新税三之一。 <br/><br/>　　二十一年，蠲江南今年田租十分之二，其十八年以前逋欠悉免之。 <br/><br/>　　二十二年，除民间包银，三年不使带纳俸钞，尽免大都地税。 <br/><br/>　　二十四年，免唐兀卫河西地元籍徭役，免东京等处军民徭赋。 <br/><br/>　　二十五年，免辽阳、武平等差发，以武冈、宝庆二路荐经寇乱，免今年酒税课及前岁逋租。以南安、瑞、赣三路，连岁盗起，民多失业，免逋岁万二千六百石。湖头贼张治国掠泉州，免泉州今岁田。 <br/><br/>　　二十六年，蠲汀、漳二州田租。宜章县为广东寇所掠，免今岁田租。 <br/><br/>　　二十七年，常宁州过寇乱，免其田租。广州、韶州以遭寇乱，并免其田租。减河间、保定、平滦三路丝绵银。 <br/><br/>　　二十八年，免江淮贫民至元十二年至二十五年所逋田租二百九十七万六千余石，及二十六年未输田租十三万石、钞一千一百五十锭、丝五千四百斤、绵千四百三十余斤。二十八年，免腹里诸路包银俸钞，其大都、上都、隆兴、平滦、大同、太原、河间、保定、武平、辽阳十路钞锒并除之。 <br/><br/>　　二十九年，以上都、隆兴、平滦、河间、保定五路供给，视他路为甚，宜免今岁公赋。免宝庆路田租万三千九百七十三石。置会同、安定二县隶琼州，免其田租。 <br/><br/>　　至元三十一年，成宗即位，除大都、上都两路差税一年，其余减丁地税十分之三，系官逋欠一切蠲免，民户逃亡者差税皆除之。以上世祖皇后裕宗尊号，免所在本年包银俸钞，及内郡地税、江淮以南商税。 <br/><br/>　　元贞元年，除大都民户丝料、包银、税粮。 <br/><br/>　　大德元年，免上都、大都、隆兴差税三年。 <br/><br/>　　大德二年，免今年上都、隆兴丝银，大都差税、地租。 <br/><br/>　　四年，诏颁宽令，免上都、大都、隆兴大德五年丝银税粮，附近秣养马驼之郡免税粮十分之三，其余免十分之一，江北荒田许人耕种者并展税限一年。著为令。 <br/><br/>　　七年，以转输军饷劳，免思、播二州及潭、衡、辰、沅等路税粮一年，常、澧三分之一，淘金站户无种佃者免杂役。 <br/><br/>　　九年，又下宽免之令，以恤大都、上都、隆兴、腹里、江淮之民。 <br/><br/>　　十年，免大都今年租，逃移复业者免差税三年。 <br/><br/>　　十一年，免上都、大都、隆兴差税三年，其余路分量轻重优免。免云南八番等地面差发一年，其积年逋欠蠲之，逃移复业者免三年。 <br/><br/>　　至大二年，上尊号，诏：毋令见户包纳差税，被灾百姓内郡免差税一年，江淮免夏税三年，免大部、上都、中都秋税，其余今岁被灾人户，依上蠲免，至大二年以前民间欠差税课程。并行豁免。 <br/><br/>　　四年，免腹里包银及江南夏税十分之二。又免大都、上都、中都差税三年。 <br/><br/>　　延祐元年，以改元，免上都十大都差税二年，其余经赈者免一年，流民复业者免差税三年。 <br/><br/>　　二年，免各差税、丝料，延祐元年泸阳、麻阳二县以土贼作乱，蠲其田徂。 <br/><br/>　　七年，减天下租贼二分，包银二分。免上都、大都、兴和三路差税三年，又免税粮、包银、丝料、合有差发。 <br/><br/>　　至治二年，免大都、兴和差税三年，八番、思、播、两广洞寨差税二年，江淮创科包银三年，四川、云南、甘肃秋粮三分，河南、陕西、辽阳丝银三分，赈恤云南、广海等处。 <br/><br/>　　泰定元年，免天下和买杂役三年，蛋户差税一年。 <br/><br/>　　二年，除江淮创科包银，流民复业者免差役三年。 <br/><br/>　　二年，免各路差丝科。 <br/><br/>　　天历元年，免诸路差税、丝料有差及海北盐课二年，免民间逋赋无可追征者，免奉元路商税一年，免永平总管府田租二年，免达达军站之贫乏者及各路差租有差，免人民逋欠官钱。 <br/><br/>　　至顺元年，以改元，免诸路税差有差，诏：河南、怀庆、卫辉、普宁四路今岁差发全行蠲免；其余路分，腹里差发、江淮复税，亦免三分，免海北盐课三年，免云南行省田租。 <br/><br/>　　三年，免大都、上都、兴和三路差税三年，腹里差发免，其余诸郡不纳差去处免税粮十分之二，江淮以南夏税亦免二分。 <br/><br/>　　至正元年，免天下税粮五分。 <br/><br/>　　六年，免天下差税三分，水早之地全免。 <br/><br/>　　灾免： <br/><br/>　　中统元年，以各处被灾。验实免科差。四年，以秋旱霜灾，减大名等路税稂。 <br/><br/>　　至元三年，开元等路饥，减户赋布二匹，秋税减其半，水达达户，减青鼠二，其租税，被灾者免征。真定等路旱蝗，其代输筑城役人户，悉免之。 <br/><br/>　　五年，东胜旱，免其租赋。 <br/><br/>　　八年，以去岁东平及西京旱蝗水潦，免其租赋。 <br/><br/>　　七年，益都登莱早蝗，诏减其今年包银之半。东京路饥兼造船劳役，免今年丝银十之三。 <br/><br/>　　南京、河南等路蝗，减今年丝银十之三。以南京、河南旱蝗，减今年差赋十之三。 <br/><br/>　　十八年，保定路清苑县旱，高店、夏津、武城等县蟊害稼，免今年程计六千四百四十八石。 <br/><br/>　　十九年，免巩昌等处积年所欠田租课。 <br/><br/>　　二十四年，大都饥，免今岁俸钞，诸路半征之。沈州饥，又经乃颜兵蹂躏，免其今年丝锒、租赋。浙西诸路水，免今年田租十之二。 <br/><br/>　　二十五年，益州旱，蠲其租四千七百石。平江水，免所负酒课。睢阳霖雨害稼，免其租千六百石有奇。以考城、陈留、通许、杞、太康五县大水，及河溢没民田，免其租万五千二百石。保定霖雨害稼，免今岁田租。漷州等处霖雨吉稼，免今年田租。安西省大饥，免田租二万一千五百石有奇，仍贷粟赈之；嘉样、鱼台、金乡三县霖雨害稼，免其租五千石。巩昌路荐饥，免田租之半，仍以钞三千锭点其贫者。 <br/><br/>　　二十六年，绍兴大水·免未输田租。泰发寺屯明大水，免今岁租。济宁、东平、汴粱、济南、棣州、顺德、平滦、真定霖雨害稼·免田租十万五千七百四十九石。两淮屯田雨雹害稼，免今岁田租。大都路霖雨害稼。免今岁田租，仍减价粜诸路仓粮。台、婺二州饥，免今年田租。武平路饥，免今年田租。无为州大水，免今年田租。 <br/><br/>　　二十七年，晋陵、无锡二县霖雨害稼，并免其田租。芍陂霖雨害稼，免其租。以荐饥，免今岁银、俸钞，其在上都、大都、保定、河间、平滦者万一百八十锭，在辽阳省者千三百四十八锭有奇。平山、真定、枣强三县早，灵寿、元氏二县大雨雹，并免其租。江阴大水，免田租万七百九十石。河溢太康，没民田三十一万九千八百余亩，免其租八千九百二十八石。棣州厌次、河阳大风雹害稼，免其租。免河间、保定、平滦岁赋丝之半。怀孟路武陟县、汴梁路祥符县皆大水，免田租八千八百二十八石。终南等屯霖雨害稼万九千六百余亩，免其租。广济署洪济屯大水，免其租万三干二百四十一石。兴、松二州陨霖杀禾，免其租。隆兴路陨霜杀稼，免其田租五千七百二十三石。免大都、平滦、保定、河间自至元二十四年至二十六年逋租十三万五百六十二石。大同路民多流移，免其田租二万一千五百四石。 <br/><br/>　　二十八年，上都、太原饥，免至元十二年至二十六年所逋田租三万八千五百余石。武平路饥，免其去年租田。凡州郡田尝被灾者，悉免其诅，不被灾者免十之五。太原、杭州饥，免今岁田租。抚州路饥，免去岁田租四千五百石，大名之清河、南乐诸县霖雨害稼，免田租万六千六百六十九石，婺州水，免田租四万一千六百五十石。景州、河间等州霖雨害稼，免田租五万六千五百九十五石。以岁荒，免平滦屯田，免大都今年田租。保定、河间、平滦三路大水，被灾都全免，收成者半之。武平饥，免今年田租。广济署大昌等屯水，免田租万九千五百石。以武平地震，全免去年税四千五百三十六锭，今年量输之，止征二千五百六十九锭。 <br/><br/>　　二十九年，京畿荐饥，免今岁田租。龙兴路南昌、新建、进贤三县水，免田租四千四百六十八石。平江、湖州、常州、镇江、嘉兴、松江、绍兴等路水，免至元二十八年田租十八万四千九百二十八石。大宁路惠州连年水旱，诏给钞二千锭及粮一月赈之。太平、宁国等六路饥，发粟赈之。高丽饥，赐米十万石。广济署屯田既蝗复水，免今年田租九千三百十八石。平滦路大水且霜，免田租二万四千四十一石。 <br/><br/>　　三十年，营田提举司屯田为水所没，免其租四千七百七十二石。湖州、平江、嘉兴、镇江、扬州、宁国、太平等路大水，免田租百二十五万七千八百八十三石。岳州华容县水，免田租四万九百六十二石。辽阳、沈州、广宁、开元等路雹害稼，免田租七万七千九百八十八石。岳州华容县水，免田租四万九百六十二石。 <br/><br/>　　三十一年，常德、岳、鄂、汉阳四州水，免其田租。 <br/><br/>　　元贞二年，象食屯水，免其田租。 <br/><br/>　　大德元年，归德、徐、邳、汴梁诸县水，免其田租二年。以水旱，减州郡田租十分之三，甚者尽免之，老病单弱者差税并免三年。顺德旱，大风损麦，免田租一年。 <br/><br/>　　三年，扬州、淮安，免其田租。以江陵、沔阳、庐、随、黄等州旱，汴梁、归德、永、陇、陕蝗，并免其出租。 <br/><br/>　　五年，平滦路水，免今年田租，仍赈粟三万石。遣官分道赈恤各路，被灾重者，免其差一年，贫乏之家计口赈之。顺德路水，免其田租。江陵、常德、皆旱，并免其门摊、酒课。 <br/><br/>　　七年，尽除内郡饥荒所在差税，仍令河南省赈恤流民。各道宜抚使言：“去岁被灾人户未经赈济者，宜免其差役。”从之。浙西淫雨，民饥者十四万，赈粮一月，仍免今年夏税，并各户酒醋课。免大德七年民间逋税。 <br/><br/>　　八年，免平阳、太原差其差税三年，及隆兴、上都、大同等路被灾人户二年。大都、保定、河间路免一年。江南佃户私租太重，以十分为率，减二分，永为定例。柳林屯田被水，其逋租及民贷食者皆勿征。陈州霖雨，免其田租。以顺德、恩州去岁霖雨，免其民租四千余石。大名、高唐去岁霖雨，免其田租二万四千余石。冀、孟、辉、云内诸州，去岁霖雨，免其田租二万二千一百石。 <br/><br/>　　九年，以陕西渭南、栎阳诸县旱，免其田租。免晋宁、冀宁三年商税之半。扬州之泰兴、江都，淮安之山阳水，免其田租九千余石。 <br/><br/>　　十一年，陕西行省吉：“开成路前者地震，民力重困，已免赋二年，请再免今年。”从之。 <br/><br/>　　至大元年，江淮大饥。免今年作赋及夏税。益都饥，免今年差徭，仍以本路课税及发米汪利诗两仓粟赈之。江南北水旱饥荒，免至大元年差发、官税。免绍兴、广元、台州、建康、广德诸路田徂，又免酒课十分之三。绍兴灾甚，凡田户止输田租十分之四。 <br/><br/>　　至大二年，以徐、邳连年大水，百姓流离，悉免今年差税。东平、济宁荐饥，免其民差税之半，下户悉免之。 <br/><br/>　　三年，济南、东平符处饥，免曾经赈恤诸户今岁差税，其未经赈恤者量减其半。 <br/><br/>　　四年，浙西水灾，免漕江浙粮四分之一。 <br/><br/>　　皇庆元年，益都饥，免所贷官粮二十四万石。 <br/><br/>　　皇庆二年，免大宁路金税、盐课。 <br/><br/>　　延祐元年，免上都、大都差税二年，其余被灾曾经赈济人户免其税一年。免蒙古地差税二年。 <br/><br/>　　三年，甘肃等州饥，免田租。 <br/><br/>　　至治元年，滁州霖雨伤稼，免其田租。临江路旱，免其田租。高邮兴化县水，免其田租。雷州路海康、遂溪二县海溢，坏民田，免其税二年。河间、陕西十二县民饥，免其徂之半。泾州雨雹，免被灾者租。南阳西穰等屯风雹，洪泽芍陂屯田去年旱蝗，并免田租。免德安府被灾民租。睢、许二州，去年水早，免其租。淮安路去岁大水，辽阳路陨霜杀禾，南康路旱，并免其租。安丰县霖雨害稼，免其租。扬州旱，免其租。新安、上蔡二县水，免其租。淮安路水，免其租。 <br/><br/>　　泰定三年，大都、河间、保定、永平、济甫、常德诸路饥，免其田租之半，庐州、郁林州及洪泽旱，免其租。光州水，中山安喜县雨雹伤稼，大昌屯河决，大宁、庐州、德安、梧州、中庆诸路属县水旱，并免其租。沔阳府阜，免其租。永平路大水，免其租，仍赈稂一月。亳州河溢，免其田租。 <br/><br/>　　四年，永平路饥，免其租，仍赈粮两月。汴梁属县饥，免其租。延安府县旱，免其租。龙兴属县旱，免其租。大都、保定、真定、东平、济南、怀庆诸路旱、免其田租之半。 <br/><br/>　　致和元年，免河南自实田租一年，被灾州郡税粮一年，流民复业者差税三年。 <br/><br/>　　天历二年，免陕西延安诸屯逋粮千九百七十石。永平屯田昌同、济民、丰赡诸署以蝗及水灾，免今年租。以淮安海宁州、盐城、山阳诸处去年水，免今年租。黄州及思州旱，免其田租。 <br/><br/>　　至顺元年，以河南、怀庆旱，其门摊课程及逋欠差税皆免征。 <br/><br/>　　至顺二年，安庆之望江，淮安之山阳县皆水，免其田租。常德府枕源州水，免其田租。以扬州泰兴、江都二县雨害稼，免其田租。德安府水，免其田租。辰州、兴国二路虫，归德府雨伤稼，并免其田租。高邮府水，免今年租。 <br/><br/>　　元统二年，免天下民租之半。 <br/><br/>　　恩赈： <br/><br/>　　中统元年，诏天下鳏寡孤独者废疾不能自存之人，命所在官司以粮赠之。 <br/><br/>　　至元元年，诏病者给药，贫者给粮。 <br/><br/>　　八年，令各路设济众院以居贫民。敕诸路鳏寡孤独疾病不能自存者，官给庐舍薪米。 <br/><br/>　　十年，以官吏破除人己，凡粮薪并敕于公厅给散。 <br/><br/>　　十七年，赐四川贫民及兀刺带等牛马羊价钞。赐秃浑贫民粮及八剌合赤等羊马钞。十八年，上都南四站人畜困乏，赐钞给之。 <br/><br/>　　十九年，各路立养济院一所，仍委宪司点治。 <br/><br/>　　二十年，给京师南城孤老衣粮房食。给水达达鳏寡孤独者绢千匹、钞三百锭。 <br/><br/>　　二十一年，赐贫乏者阿鲁浑、玉龙帖木儿等部众，共钞七千四百八十锭。赐贫乏者押失、忻都察等钞一万四千三锭。赐蒙古贫乏者也里古、怯列海、察儿等钞十二万四千七百二十三锭，又赐蒙古贫乏者兀马儿等钞二千八百五锭。 <br/><br/>　　二十二年，以伯敕八等贫乏，给钞七万六千五百二锭。赐合达里贫民及合剌和合丹民牛种，给钞万六千三百锭。 <br/><br/>　　二十四年，给诸王巴八所部贫乏者钞万一千锭。 <br/><br/>　　二十五年，济宁投下蔡古军乏食，诏辽阳省给米万石赈之。以咸平荐经兵乱，发沈州仓赈之。兀良台饥民多殍，给三月粮。西安王阿难荅来告饥，诏给米六千石及橐驼百。 <br/><br/>　　二十六年，拔都不伦部民千一百四十八户贫乏，赐银十万五千一百五十两。检视请王按灰部贫民，给以粮。乞儿乞思户，验其贫者赈之。辽阳自乃颜叛，民疲敝，发钞五千八百锭赐之，赐也速带儿所部万人钞万锭。 <br/><br/>　　二十七年，命验大都路贫病之民在籍者二千八百三十七人，发粟三百石赈之。 <br/><br/>　　二十八年，给寡妇冬夏衣，赐薛彻温都儿等九驿贫民三月粮。 <br/><br/>　　二十九年，给贫民柴薪，日五斤。 <br/><br/>　　三十年，周贫乏，钞三万七千五百二十锭。 <br/><br/>　　三十一年，赐京师贫民米绢。以东胜等处牛递户贫乏，赐钞三千余锭。卜阿思民，为海都所掠，喝钞三万九千九百余锭。 <br/><br/>　　元贞元年，以蛮子台所部贫乏，赐钞十八万锭。以诸王亦怜真部驿人贫乏，赐钞千锭。赐章河至苦盐驿分乏户钞一万二千九百余锭。给塞下贫民钞二万四千锭。以博尔赤、荅剌赤贫乏，赐钞二万九千余锭。赐诸王巴撒尔等三部钞四万八千五百余锭。 <br/><br/>　　二年，诏各处孤老人布帛各一匹赈之。赐辽阳行省粮三万石。安西王部贫乏，给粮万石赈之。 <br/><br/>　　大德元年，给也只所部六千户粮。 <br/><br/>　　二年，以粮十万石赈北边内附贫民。给西平王奥鲁赤所部民粮。 <br/><br/>　　三年，诏：遇天寿节，人给中统钞一贯，著为令。驸马蛮子台所部匮乏，以粮十三万石赈之。辽东开元、咸平蒙古、女真等人乏食，以粮二万五千石赈之。 <br/><br/>　　四年，赐诸王也只里部钞二万锭，八怜脱思所隶户六万五千余锭。赐出伯所部钞万五千四百余锭，赈之。 <br/><br/>　　五年，给和林贫军钞二十万锭，诸王药忽木所部钞万五千九百余锭。绐札忽而真妃子所部钞二万锭，又给札忽而真及诸王出伯军钞四十万锭。赐定远王所部钞十四万三千锭。减直粜米赈京师贫民，其老幼廪给之。 <br/><br/>　　五年，始行红贴粮法于大都、上都，令有司籍贫户，置半印号簿文贴，各书姓名口数，逐月对贴，以给大口三斗，小口半之，视赈粜之直三分减一，每年拨米二十万四千九百余百。 <br/><br/>　　六年以云南站户贫乏，以银钞优恤之。京师民乏食，计口赈之。发通州仓米赈贫民，给死者棺木钱。赈那海贫乏户米八千石。赐诸王合荅孙等部钞四万五千八百余锭。 <br/><br/>　　七年，赈凤翔、秦、巩、甘州、合迷里贫乏户。七年，赐诸王脱铁木儿之子也先博怯所部等钞六千九百余锭。赐诸王阿只吉所部钞二万余锭、粮万石。 <br/><br/>　　八年，赐西平王奥鲁赤、合带等部民钞万锭，朵耳思等站户钞二千二百锭、银三百九十两有奇。 <br/><br/>　　九年，赐诸王完浑、撒都失里、别不花等所部钞。五万六千九百锭，币帛有差。免大都、上都、隆兴差税，内郡包银、俸钞一年。江淮以南租税及佃种官田者，均免十分之二。九年，绐脱脱所部乞而吉思民粮五月。九年，赐西宁王出伯所部钞三万锭。 <br/><br/>　　十年，以沙都而所部贫乏，给粮两月。以京畿雷家站户贫乏，赐钞五百锭。 <br/><br/>　　十一年，赐晋王部贫民钞五万锭。 <br/><br/>　　至大元年，以大都难食，粜米十万石减其价以赈之。诏开宁路及宣德、云州工役浩繁，除赋税已免二年外，更免一年。 <br/><br/>　　三年，楚王牙忽都所隶户贫乏，以米万石、钞六千锭赈之。赐晋王也孙铁木儿所部贫民钞三千锭。 <br/><br/>　　四年，赐大都路民九十者二千三百三十一人。帛二匹；八十者八千三百三十一人，帛一匹。赐湘宁王所部钞三万二千锭。 <br/><br/>　　皇庆二年，以米五千石赈阿只吉都之贫乏者。 <br/><br/>　　延祐元年，西番诸王贫乏。给钞万锭。曲鲁部畜牧耗，赐钞八百七十三锭。营王也先铁木儿支属贫乏，赈粮两月。荅即乃所部匮乏，给粮二万石。 <br/><br/>　　二年，诸王脱列铁木儿所部缺食。以钞七千五百锭赈之。发粟三百石，赈诸王按铁木儿等部贫民。奉元、龙兴、吉安、察罕脑儿诸驿乏食。给粮赈之。 <br/><br/>　　三年，诸王按灰部乏食，给米三千二百八十六石赈之。 <br/><br/>　　四年，给天下鳏募孤寡独钞，减免各处田租有差。以诸王部经脱火赤之乱，百姓贫乏，给钞十六万六千锭、米万石赈之。赐诸王秃满铁木儿等部金一千三百两、银七千七百两、钞一万七千七百、币帛二千匹。 <br/><br/>　　五年，赐晋王等部贫乏者二月粮。五年，赈辽东贫民。诸王雍吉部众乏食。赈米三千石。诸王按塔木儿等部众乏食，赈粮两月。敕枢密院核实蒙古贫乏者，存恤之。 <br/><br/>　　六年，赈晋王部贫民，给钞四十万锭。赈合剌赤部贫民三十万锭。赈诸位怯怜口。赐左右鹰房及合剌赤等贫乏钞十四万锭。东平、济宁水陆驿乏食，户绐麦千石。敕上都、大都冬夏设食于路，以食饥者。 <br/><br/>　　七年，市羊五十万、马十万，赈北方贫乏者。市马三万、羊四万给进军贫乏者。以昌平、滦汨十三驿供亿繁重，给钞三十万贯赈之。 <br/><br/>　　至治二年，岭北戍卒贫乏，赐钞三千二百五十万贯、帛五十万匹。给蒙古子女贫乏者钞七百五十贯，又赐百五十贯。 <br/><br/>　　三年，赈北边军钞二十五万锭、粮二万石。 <br/><br/>　　泰锭元年，彻彻火儿火思之地五千户贫乏，赈之，给钞三千锭散与贫者。 <br/><br/>　　三年，赈昌王八剌失所部钞四万锭。赈潜邸贫民钞二十万锭。 <br/><br/>　　天历二年，赈保锭路被兵之民百四十五户粮一月。真定民三千七百四十八户及开平县民被兵者，并赈之。以米五万石赈粜京师贫民。 <br/><br/>　　至顺元年，发米十万石赈粜京师贫民。命以赈粮十万石济京师贫民。赈上都怯怜口万五千七百户，粮二万石。赈襄邓畏兀民被兵者六十三户，户给钞十五锭、米二石；被兵掠者五百七十七户，户给钞五锭、米二石。 <br/><br/>　　三年，赈粜米五万石济京师贫民。给诸王也先铁木儿所部二千石。赈暗伯拔都军屯东边者粮两月。赈金兰站户不能自存者粮两月。赈辽阳千户小薛干所部贫乏者粮。安西王阿难荅、西平王奥鲁赤所部皆乏食。给米有差。速哥察儿等十三站乏食，给锒。 <br/><br/>　　至正元年，临贺县被徭寇掠，发义仓赈之。 <br/><br/>　　至正六年，发米二十万石赈粜上都贫民。 <br/><br/>　　八年，遗使赈湖南北被寇人民，死者钞五锭，伤者三锭，毁所居屋者一锭。 <br/><br/>　　十六年，诏沿海州县为贼所掠者，免田租三年。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1440-28832.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1440-28834.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1440.html" action-type="chapterComment" class="comment"><i></i>新元史章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

