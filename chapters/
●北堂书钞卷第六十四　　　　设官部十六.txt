<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第六十四　　　　设官部十六_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第六十四　　　　设官部十六全文,虞世南作品" />
<meta name="description" content="北堂书钞原文阅读,●北堂书钞卷第六十四　　　　设官部十六全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9670.html";
var nextpage="novel-read-999-9672.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第六十四　　　　设官部十六</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9670.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第六十四　　　　设官部十六</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:46:27<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註将军揔一百三　　　　　驃骑将军一百四车骑将军一百五　　　　中军将军一百六（并附卫尉将军　抚军将军）　　前后左右将军一百七护军将军一百八　　　　领军将军一百九左右将军一百十四征将军一百十一四镇将军一百十二　　　驍骑将军一百十三（并附殿中将军龙驤将军　辅国将军　冠军将军　征虏将军）<br/><br/>　　伏波将军一百十四　（奋威将军　贰师将军　杂号将军　镇远将军　横野将军　建威将军　建武将军　偏将军附）<br/><br/>　　○将军揔一百三<br/><br/>　　将军周官也「周礼司马职云天子六卿将军皆命卿郑注云凡军帅不特置选於六官六卿德任者使兼官也○今案陈本删郑注以下俞本德作能餘同阮刻本周礼夏官叙官将军作军将六卿德任者作六卿之吏自卿以下德任者餘同」<br/><br/>　　将军之号由来远矣「鶡冠子云人道何先曰先兵富则骄贵则盈兵者百岁不一用然不可一日忘也将军之号由来远矣○今案诸子奇赏本鶡冠子无将军二句盈作同陈本俞本亦作赢又陈本不可误可不」<br/><br/>　　十万之军无则必乱「尸子云十万之军无将军则必乱○今案陈本俞本十皆误于平津馆辑尸子佚文据御览两引及史记司马穰且列传索隐引皆作十又索隐之军作之师」<br/><br/>　　登车不軾遭丧不服振旅抚师以征不义「汉书李广将军者是国之爪牙也登车不軾遭丧不服振旅抚师以征不义率三军之心同战士之力故怒形则千里竦威振则万物伏是以名声暴於夷貉威稜慴於怜国○今案陈本俞本登上有司马法曰句义作服率作萃慴作憺与近本汉书五十四李广传同」<br/><br/>　　亲戎引枹而鼓「说苑田单為六上将军攻翟三月不能下明日亲戎结髮径立矢石之所乃引枹而鼓之翟人下之○今案俞本脱三月能三字考说苑十五指武篇无亲戎二字餘同陈本增入前后文百餘言非旧钞面目」<br/><br/>　　出征授鉞朝堂「汉魏故事云夫遣将军出征冠节鉞於朝圣○今案陈本俞本无冠字艺文类聚五十九引汉魏故事授上有符节郎三字授下无冠节二字」穰且将兵扞燕「史记穰且传齐景公召穰且与语兵事大说之以為将军将兵扞燕○今案陈本俞本燕下有晋之师三字与史记穰且列传同」田单兴师攻翟「说苑田单為上将军兴师十将以攻翟往见鲁仲连子仲连子曰将军之攻翟必不能下矣田将军曰单以五里之城十里之郭复齐之国何為攻翟不能下也去上车不与交言○今案说苑十五指武篇交言作言决餘同俞本将以作将兵亦作言决陈本附注上文引抱条下」<br/><br/>　　亚夫细柳备胡「史记文帝立后六年匈奴大入边乃以宗正刘礼為将军屯灞上周亚夫為将军屯细柳以备胡○今案陈本俞本屯作居大入边入作三万人入上郡三万人入云中系据近本史记文帝纪增改」<br/><br/>　　○驃骑将军一百四<br/><br/>　　位次丞相「汉官仪云汉置驃骑将军位次丞相是以汉百官志云驃骑将军秩与大将军同○今案陈本删是以二字俞本删是以三句平津馆辑汉官仪据御览引汉下有字餘同本钞」位在公上「汉杂事云董重為驃骑将军位在公上续汉书百官志曰制驃骑大将军与大司马相兼○今案陈本俞本制上有旧字餘同」获獯允之士「汉书霍去病為驃骑将军与大将军卫青各五万骑步兵数十万青败匈奴去病出代右北平功已多於青既还上曰驃骑将军霍去病率师躬将所获獯犺之士约轻齎绝大幕执讯获丑上為治第令视之对曰匈奴不灭无用家為薨上悼之发属国玄甲军阵自长安至茂陵為塚象祁连山焉○今案汉书五十五獯犺作荤允无用作何以餘同陈本俞本又据近本增入上下文非旧钞面目」<br/><br/>　　修水战之具「谢后汉书张意為驃骑将军讨东甌贼意画策各修水战之具浮海就攻一战大破所向无敌○严氏校补军字路改各今案陈本俞本脱各字餘同姚辑本谢承书无画策各三字脱一战句汪辑本有一战句餘与姚同」<br/><br/>　　修礼乐之制度「续汉书东平王传明帝詔曰东平王仓宽博有谋可以托六尺之孤其以仓為驃骑将军是时天下无虞仓以宜修礼乐乃议定南北郊衣冠车服制度及世祖庙乐仓以懿亲辅政尽心王室每有议事上未尝不见从名称日重○今案陈本俞本仓作苍天下作四方庙乐作庙登歌八悄舞数祖上无世字又姚辑续汉书脱此条汪辑懿作至餘同陈本严辑全后汉文明帝詔据书钞引东平四句仍作仓盖苍古作仓」<br/><br/>　　虚己礼士「续汉书东平王传仓為驃骑将军置长史员三十人位在三公上辟当世名士虚己礼之○今案陈本俞本员三作掾史四仓作苍餘同又俞本脱续字姚辑续汉书脱此条汪辑本与陈本同」<br/><br/>　　高选佐吏「王晋书梁王传彤為驃骑将军置左右长史司马高选佐史○今案陈本俞本同近本晋书三十八梁王彤传為诸将军者五独脱驃骑无高选句餘同」赵儼叉手上輦「魏略旧故事四征有官厨财籍迁转之际无不因缘赵儼自征西微為驃骑叉手上车到霸上忘持其常所服药雍州闻之追送儼笑曰人言语殊不易我偶问所服药耳何用是為○今案陈本俞本旧作云征西作西征到上有发字送下有杂药材数箱句俞本箱作厢餘同魏志二十三赵儼传注引魏略故下脱事字脱自征七字本钞三十八廉洁篇引魏略有自征句」<br/><br/>　　纪瞻止家為府「晋中兴书丹阳纪录云纪瞻字士达為驃骑将军服将军物制度一案旧典遣使就拜止家為府○王石华校正改止今案俞本同陈本改注今晋书删字士三字考今晋书六十八纪瞻传士达作思远餘同本钞领军将军篇引王隐书亦作字士达」<br/><br/>　　东平王宽博有谋「东观汉记东平王传明帝詔曰东平王仓宽博有谋可以托六尺之孤其以仓為驃骑将军○今案俞本删陈本以其文同遂改注续汉书非也聚珍本记卷七姚辑本卷二聚珍四十八引与本钞正同仓作苍乃古今字之异耳」<br/><br/>　　晋宣王戎昭果毅「曹植辅臣论魁杰雄特秉心平直威严允惮风行草靡在朝廷匡赞时俗百僚仪一临事则戎昭果毅折衝厌难者司马驃骑也谨案司马驃骑晋宣王也○今案俞本删陈本脱草靡以上僚下衍侍字餘同张溥百三家本植集允作足戎作我又脱在朝至事则十五字惟严辑全三国文据旧钞引脱廷字餘同」<br/><br/>　　○车骑将军一百五<br/><br/>　　金印紫綬位次司空「汉官仪云和帝以竇宪為车骑将军赐金印紫綬位次司空典置车骑皆金印紫綬位次二千石○今案陈本删汉典以下俞本删司空以上典作下有将军二字餘同续汉志补注引汉官仪有司空以上引汉官典职脱印綬二字二千石作上卿然则本钞汉典二字乃六仪之一也俞本改典為兴谬矣「银印青綬位在卿上」<br/><br/>　　汉官仪云章帝以元舅马防為车骑将军服银印青綬位次卿上○今案陈本次作在俞本改注通典平津馆辑汉官仪据续汉志汪及御览引位次句作位在卿上绝席」<br/><br/>　　位列九卿班同三府「华嶠汉书马防行车骑将军位列九卿班同三府○今案陈本俞本军下有事字与姚辑汪辑本华嶠书同」马防在卿上绝坐「汉杂事云章帝以城校尉马防為车骑将军位在九卿上绝坐也○今案俞本删陈本同」邓鸿在九卿上绝席「东观汉记永平六年邓鸿行车骑将军位在九卿上绝坐○今案陈本坐作席俞本标目删绝席二字注仍作坐聚珍本东观记卷八姚辑本卷五作绝席」拜日磾於卧床下「书金日磾字翁叔為车骑将军拜於卧内床下受詔辅少主○今案陈俞本删字翁叔三字餘同考汉书金日殫传但有字翁叔三字餘见霍光传」引张温於崇德殿下「张璠汉记张温以司空加拜车骑将军征韩遂丙辰引温於崇德殿前温以军礼长揖不拜○今案陈本俞本加拜作拜加与姚辑汪辑本张璠汉纪合又姚本前作下」破单于登山纪功「张璠汉纪竇宪字伯度拜车骑将军与北单于战於稽落山大破之宪遂登燕然山去塞三千餘里刻石以纪汉功纪威德也○今案陈本俞本改注范书非也姚辑汪辑本张璠汉纪脱竇宪传」<br/><br/>　　殄羌贼献捷振旅「谢后汉书皇甫嵩拜车骑将军讨平凉羌胡公卿百寮皆祖送于平乐又临虏庭扫殄羌贼靡有孑遗卒整二州献捷振旅○今案陈本平作弁乐下有观字俞本删公卿二句卒作率姚辑本虏作卤羌下脱胡字卒亦作率汪辑本乐下有观字贼作胡卒亦作率餘同原钞」<br/><br/>　　讨武陵平定荆州「谢汉书冯緄字鸿卿為车骑将军将兵南征武陵五溪蛮贼军攘緄下长沙贼悉诣营乞降荆州平定詔赐钱一亿不受也○今案陈本俞本脱将兵二字及扰攘緄三字下作至赐上无詔字初学记二十引谢承书贼军扰攘易為作难姚辑汪辑本脱五溪二字餘与陈俞同」<br/><br/>　　破黄巾威震天下「华汉书皇甫嵩字义真拜车骑将军领冀州牧嵩温卹士卒甚得眾情每军行顿止须营幔修立然后就舍帐军士皆食尔乃尝饭嵩既破黄巾威震天下○今案陈本俞本及姚辑汪辑本皆同惟陈俞又附百姓歌一段非旧钞面目」<br/><br/>　　孝孙征羌帝亲幸府「华汉书马防字孝孙行车骑将军与长水校尉耿恭师征虏水羌还帝亲驾幸其府○今案陈本俞本军下有事字师作同姚辑汪辑本皆作同」<br/><br/>　　义真讨胡百僚祖送「谢后汉书皇甫嵩字义真為车骑将军讨平凉羌胡选将士骑万队戎车三于公卿百僚皆祖送于平乐观大会既御天下命又临虏庭扫殄羌贼靡有孑遗○王石华校标目直改真今案俞本删既御四句标目僚误官陈本亦作官注云见前案上振旅条下陈本仍脱选将十一字脱既御句姚辑汪辑本谢承书亦脱既御句」<br/><br/>　　刘琰不预国政「蜀志刘琰字威石迁车骑将军然不预国政但领于餘卒随丞相亮讽议而已○今案陈俞本无卒字领下有兵字与蜀志卷十刘琰传同又陈本脱字威石三字近本蜀志石作硕」<br/><br/>　　王堪不能御难「晋诸公赞云王堪字世冑行车骑将军征讨诸军事為石勒所袭左右将劝堪上马叹曰我国家大将不能御难何面目复还朝廷终不动遂至被害官僚百人守尸不去皆死孝怀悼之○今案陈本俞本脱左右将劝上马六字脱终不动至皆死十七字又陈本石勒作敌餘同」<br/><br/>　　○中军将军一百六（卫尉将军附抚军将军附）<br/><br/>　　中军惣宿卫「晋起居注太始元年置中军将军惣宿卫羊祜為之也○今案陈本俞本同御览二百二十九引王隐晋书亦同」卫军掌兵卫「续汉书百官志卫将军掌京师兵卫四夷屯警○今案陈本俞本卫下增尉字脱四夷句考续汉百官志一无尉字刘昭注引蔡质汉仪有掌京以下九字由此知虞永兴乃引刘昭注文唐宋传钞志下脱去注字惜陈俞未悟耳」<br/><br/>　　宋昌领南北军「汉书文帝纪云既即位乃夜拜中尉宋昌為卫将军领北军○今案陈本俞本及近本史记汉书文帝纪同」宣王物惣西事「魏志云文帝以宣王為抚军大将军征吴召宣王曰吾委卿萧何之任不亦可乎车驾还詔曰吾东抚军当惣西事汝西抚军当惣东事○王石华校标目宋改宣是也今案魏志文帝纪只有抚军大将军一句又注引魏略有抚车留许昌一条与本钞意同辞异盖参用十八家晋书宣纪也陈本俞本吾委作朕委餘同」<br/><br/>　　虞泽屡统军旅「晋中兴书会稽虞录云泽字思勇為卫尉将军貌如不武内实坚明是以屡统军旅也○王石华校绕改统今案陈本改注今晋书非也俞本脱尉字实字旅下增尠有倾败句為卫上有七字又奐字据今晋书七十六作奥」<br/><br/>　　○前后左右将军一百七<br/><br/>　　為国虎臣「汉书辛庆忌字子其拜左将军為国虎臣遭世承平匈奴西域亲附敬其威信焉居处恭俭饮食被服尤节约○今案陈本俞本居处二句皆在左将军句下又陈本无字子其三字近本汉书六十九辛庆忌传其作真案古人其字与记已巹等字古义得通忌从已声当字子其知作真者误」<br/><br/>　　為国爪牙「汉书仪云故武帝征西夷有前后左右将军為国爪牙所以扬示威武折衝万里如虎如龙朝夕猛将折衝御侮○今案陈本俞本书作官征上有西字武作灵又陈本脱如虎三句俞本脱猛将折衝四字平津馆辑汉官仪与陈本同」<br/><br/>　　金印紫綬「汉官解故前后左右将军皆周末官秦因之位上卿金印紫綬皆掌兵及四夷有长史秩千石○案俞本改注通典陈本故作詁餘同平津馆辑汉官解詁亦同」位诸卿上「汉官解詁前后左右将军宣元以后虽不出征犹有其官位在诸卿上○今案陈本俞本同平津馆辑汉官解詁元作化恐误本钞宣元以后句盖指前汉宣帝元帝而言也」<br/><br/>　　常惠勤劳有功「汉书常惠明习外国事勤劳数有功為右将军○今案陈本俞本明上增入代苏武為典属国句与近本汉书七十常惠传同然非旧钞面目」师丹廉直守正「汉书师丹字子强以廉直守正為右将军○今案陈本俞本删字子强三字正作位右作左近本汉书八十六师丹传作廉正守道子强作仲公右亦作左」定策立宣帝「汉书充国字翁孙為后将军与大将军霍光定策尊立宣帝○今案陈本俞本策作册与近本书同又俞本翁孙作公卿」持节攻河东「续汉书邓禹字仲华拜前将军持节分精吏士三万人自箕关入攻河内都尉破之获輜重东千餘乘○今案姚辑汪辑本续汉书脱此范汉书四十六邓禹传分精句作分麾下精兵二万人内作东重下无东字□本俞本皆改引范汉书」<br/><br/>　　文则持军甚严整「魏志于禁字文财迁左右将军假节鉞持军甚严整得财物无所私也○今案陈本俞本无右字持上有禁字财上有贼字私下有入字与魏志十七于禁传同」<br/><br/>　　公明持军远斥候「魏志徐晃子公明為右将军晃性俭约畏慎持军常远斥候先為不可胜然后战追赴争利士不暇食常叹曰古人患不遭明君○今案陈本俞本走作奔又陈本持作将皆与近本魏志十七徐晃传同林明仲校云治作持唐钞改避者「愿至金城图上方略」<br/><br/>　　汉书赵克国為后将军西羌反上问谁可将者充国时年七十餘对曰无踰於老臣上遣焉问曰将军度羌虏何如当用几人充国曰百闻不如一见愿至金城图上方略然戎羌小夷逆天背叛灭亡不久愿陛下以属老臣勿以為忧也○今案陈本俞本焉字在问下近本汉书合然本钞焉在问上则上遣是遣充国非遣使问而问曰以下乃同时问答之言与陈俞本及近本迥殊足见隋以前古本之可贵也」<br/><br/>　　乐為边将不愿内辅「晋中兴书河东郭默為右军将军默既远人乐為边将不欲内辅谓刘胤曰我能御胡而不用且右军主禁兵禁兵不妄出有急方更给兵将无素○王石华校而改為今案陈本俞本改注今晋书非也御览八十八引晋中兴书辅作转胤作允作卫餘同宋钞改允避太祖讳也」<br/><br/>　　解綬赐仲都「东观汉记李忠字仲都為右将军封武固侯时无綬上自解所佩綬以赐之○今案陈本俞本脱固字考聚珍本东观记卷十姚辑本卷二皆与本钞同」兵民满宠「魏志满宠字伯寍拜前将军领预州刺史及督扬州诸军事汝南兵民恋慕大小相率奔随道路不可禁也○今案魏志二十六满宠传禁也作禁止餘同陈本俞本亦作禁止又及上俞本有代曹仁三字陈本则作代曹仁督无及字餘同」<br/><br/>　　李将军后期责之幕府「汉书李将军广為前后将军与大将军卫青出定襄失道后期大将军令长史急责广之幕府广曰广结髮与匈奴大小七十二战○今案汉书五十四前下无后字定襄作东道十二作十餘陈本与今汉书同又考汉书五十五载食其与广出定襄知本钞定襄二字非误也俞本亦作定襄」<br/><br/>　　赵食其失道赎為庶人「汉书赵食其传武帝以食其為右将军从大将军出定襄迷失道当斩赎為庶人○今案俞本同陈本附注李将军条下仍改去襄二字非也考汉书五十五赵食其传与原钞同」<br/><br/>　　○护军将军一百八<br/><br/>　　护军前官「汉书百官公卿表护军从秦官李期舍人為之○今案近本汉书从作都尉无李期句陈本俞本从上有将军二字李期作李斯又改置舍人下」武士管籥「皇甫謐集云护军武士军之管籥○今案陈本俞本同」典武选「晋起居注云秦始七年詔曰中护军与□军史涣惛掌禁兵典武选○今案陈本脱涣字俞本让军下有韩浩二字标目改為掌禁兵而典武选句又别為一条注出魏略颇易旧钞面目矣考御览二百四引晋起居注正有职典武选句则俞本删之非也」<br/><br/>　　尽护诸将「史记陈平降汉王拜為都尉絳灌等谗之王召问平平曰臣计画有可採愿大王用之使无可用者大王赐金具在请封输官汉王乃谢拜為护军中尉尽护诸将○王石华校标目书改画今史记陈丞相世家无大王赐三字餘同」<br/><br/>　　惣统诸将「魏略司马景王代夏侯玄為护军惣统诸将主武官选事○今案陈俞本护军下有将军二字注内将字作军又俞本删武官句考魏志九夏侯尚传注引魏略事作举餘同本钞」<br/><br/>　　随何说英布「史记高纪云汉王与楚大战彭城不利謁者随何将二十人使淮南英布背楚归汉乃拜何為护军中尉○今案陈俞本中尉作将军高下有祖字案亦见史记黥布列传」应詹灭王敦「王晋书应詹传云王敦将作逆明帝问如何应詹奋然慷慨答曰陛下宜奋赫赫斯之威臣等当负戈从戎心倾族灭之祸以顺讨逆即日以詹為护军将军因以灭敦○今案初学记十七引王隐书脱奋然五字必倾作不顾餘同陈俞本从戎作前驱无必倾十二字又陈本奋然作厉然宜奋误宜当」<br/><br/>　　太初拔用俊杰「世语云夏侯玄二十名知人為中护军拔用武官无非俊杰○今案陈本俞本二十作世官下有参戟牙门句考魏志卷九夏侯元传注引世语亦作世本钞因唐时传写避太宗讳芯多作廿故宋后讹為二十」<br/><br/>　　景王举不越功「王晋书景王為中护军作选用之法举不越功吏无私焉○今案陈本俞本中护军作护军将军陈本於将军下再衍一军字又脱吏无句考通典职官十六引王隐书与本钞同惟景王误景帝」<br/><br/>　　任役在平「晋中兴书瑯琊王录羲之字逸少為护军教曰令所任之职在於赋役公平○今案陈本俞本作护军将军脱瑯琊字脱字逸少三字又陈本脱曰合以下俞本脱教曰二字职作患」<br/><br/>　　与参谋议「华嶠汉书班固传大将军竇拜班固為中护军与参谋议○今案姚辑汪辑本华嶠书脱此条陈本俞本改注范汉书考范史七十下班固传参下无谋字而陈俞乃强增之亦非范书之旧矣」<br/><br/>　　问以时事「魏志夏侯玄字太初迁中护军宣王问以时事玄议以官材用人国之柄也故銓衡专於一则无私也○今案俞本材作才於一作於臺阁则无句作上之分也与近本魏志十四同陈本亦然惟官材误作官不」<br/><br/>　　子通上疏帝曰微君吾不闻善「魏志蒋济字子通為护军上疏諫明帝詔答曰微叵吾不闻善　言○今案魏志十四微君作微护军善作斯餘同陈本俞本皆据近本魏志改而陈本增百七十餘言非旧钞面目俞本仍作善言亦不尽依近本」<br/><br/>　　元嗣留镇太祖曰安可以无护军「魏志韩浩字元□為中护军从太祖讨张鲁鲁降议者□□智略足以□□欲留镇汉中太祖曰吾安可以无护□浩乃奭俱□□□重如此○今案魏志当作魏书考魏志九夏侯惇刚□无从太祖以下惟裴注引魏书有之独见重作见亲任耳陈俞作魏书作见亲任又陈本脱鲁降二字俞本作会降」<br/><br/>　　安国击匈奴充国击武都「汉书百官公卿表韩安国以护军将军击匈奴赵充国以大将军都尉击武都○今案陈本俞本以大作為大又俞本分為二条颇改旧钞面目」<br/><br/>　　召吏收朱右「东观汉记朱右為护军将军谓光武曰长安兵乱公有日角之相欲以观上旨上召刺奸吏收护军右○今案陈本俞本改注范书非也聚珍本东观记卷九右作右观上之下有风争二字旨作上曰召刺句脱上字吏字姚本脱此条其续汉书本传亦皆作右与本钞同」<br/><br/>　　闻谣问蒋济「魏略蒋济為护军时有谣曰欲求牙门当得千区一五百人得五百疋宣王与济善闻此声以问济济无以解之因戏曰洛下一钱不足则不可行也○今案陈本俞本有谣曰作谣言脱一五百人二句脱闻此声三字餘同文献通考职官十八引魏略作匹一五百人作五百人督脱因戏以下」<br/><br/>　　亲幸莫与為比「华嶠书朱右為护军舍止亲幸莫与為比○今案姚辑汪辑本华嶠书脱此条陈本俞本改注范书」病卒流涕累日「蜀志法正传正字孝直為护军将军及病卒先主為之流涕者累日○今案陈本俞本及作以考蜀志卷七正作及」陈平参乘灌谗之「史记陈平降汉王拜為都尉使参乘典护军絳灌等谗之○今案俞本删此条陈本注见上考史记五十六此系节引耳」周顗失仪有司所奏「晋中兴书汝南周顗字伯仁代戴渊為护军将军纪瞻将军纪瞻置酒请顗及王导二十人顗荒醉失仪為有司所奏○今案俞本删陈本改注今晋书非也御览四百九十七引晋中兴书无汝南字及字伯仁三字将军作尚书餘同」<br/><br/>　　今诚乏才岂可以赵泳居之「晋中兴书司徒王导将以赵泳為中护军孔愉谓导曰中兴以来处此官者周伯仁应思远今诚乏才岂可以赵泳居之○今案陈本俞本孔误宛餘同御览二百四引晋中兴书泳作冰餘同」<br/><br/>　　○领军将军一百九<br/><br/>　　惣六军之要秉选举之机「曹略叔述考诗序云余每迁中领军惣六军之要秉之机贵则情广富则骄奢无度则阶祸矣○今案陈本俞本曹皆作魏陈本略下仅有中军职云五字俞本同本钞」掌监五营「续汉书百官志北军中候一人秩六百石掌监五营魏略中领军延康中置故汉北军中候之官也○今案陈本俞本同近本续汉志亦同」<br/><br/>　　领禁兵「魏志武纪云太祖以史涣忠勇以為中领军与韩浩皆领禁兵焉○今案陈本俞本据近本魏志增改非本钞之旧惟武纪当作夏侯惇传」修车马戒不虞「汉官解故云中垒城门北军士校修尔车马以□□□应劭注汉掌兵官○今案陈本俞本及平津馆辑本皆同」辞不复入「王晋书羊祜字叔子迁中领军悉统宿卫人直殿中执兵之要事监内外祜以大事既定辞不复入○今案陈本俞本同近本晋书羊祜传监作兼无大事二句」<br/><br/>　　自表去官「王晋书纪瞻字士达朝廷称瞻弘亮雅正才兼文武俄转领军时人素服瞻严毅六军祇肃寻以风病自表去官遣黄门就询军事○今案陈本改引今晋书非也俞本弘作忠俄转句作可领军将军祇肃作敬惮询误謁餘同又今晋书六十八士达作思本钞驃骑将军篇引晋中兴书亦作纪瞻字士达」<br/><br/>　　与上殿参定谋策「晋中兴书纪瞻受领军会钱凤作逆詔上殿参定谋策事○今案陈本俞本受皆作拜餘同考今晋书六十八纪瞻传失载钱凤事」韩伯从容养病「晋起居注武帝太始四年詔曰尚书韩伯陈疾解职领军闲无上直之劳可得从容养病更以伯為领军进丹阳尹○今案陈本俞本脱丹阳句又更以句军下有将军二字餘同惟陈本职领误职汉近本晋书伯传韩伯為尹在疾病之前恐非」<br/><br/>　　纪瞻卧镇六军「晋中兴书纪瞻辞领军乞以常侍宿卫左右帝曰今日之事岂得如君所论但為朕卧镇六军○今案陈本改今晋书非也俞本宿作侍镇作护餘同」曹羲客盈坐「傅玄子云安乡亭侯曹羲為卧领将军慕周公之下士宾客盈坐○今案陈本俞本卧领作领军严铁桥辑傅子四卷据书钞未改本引亦作领军」吴隐之分禄亲友「晋阳秋吴隐之子处默為中领军每月初得禄裁留身粮其餘悉分亲友而家人纺缉以供朝夕○今案近本晋书九十亲友作亲族餘同陈本俞本改注今晋书增易颇多非旧钞面目」<br/><br/>　　○左右将军一百十<br/><br/>　　王济领兵未欲使转「山涛啟事云右卫将军王济字武子诚亮有美才侍中之最高者詔济领集兵不欲使转也○今案陈本俞本脱最高句餘同本钞五十八侍中篇引山公啟事无字武子三字无詔济二句餘同」<br/><br/>　　葛冲领兵未欲出之「山涛啟事游击将军诸葛冲精果有文武拟补兖州詔答曰领兵未欲出之也○今案陈本俞本及御览二百三十九引山公教事皆同」许褚為文帝亲近「魏志许褚字仲啟从太祖讨马超韩遂破之迁武卫中郎将武卫之号自此始也军中以褚力如虎而痴故号曰痴虎文帝践阼甚亲近焉○今案近本魏志十八啟作康虎作虎痴餘同俞本删此条陈本无字仲啟三字餘据近本魏志增入百餘言非旧钞面目」<br/><br/>　　虞胤為肃祖所昵「晋中兴书琅琊王录云南屯王宗字延祖拜左卫将军与右卫将军虞胤為肃祖所昵○今案陈本俞本改注今晋书非也御览二百三十七引晋中兴书右卫句餘同」文度共辅幼主「晋中兴书琅琊王□之字文度领左卫将军又□□□大中正太宗崩与谢安共辅幼主○今案陈本俞本改注今晋书文亦同御览二百三十六引晋中兴书有王坦之至左卫九字餘脱」<br/><br/>　　世踰亲侍至尊「晋中兴书刘超字世踰為右卫将军亲侍至尊苏峻作逆逼迁天子超不愿骑○今案陈本脱苏峻三句俞本亲侍句在天子下又删愿骑句今晋书七十踰作瑜至尊作成帝愿作肯本钞下数条引亦作肯」<br/><br/>　　曹据忧亡流涕「傅玄子云曹攄字□□曹羲弟岁侯為武卫将军纵酒作乐酒酣起為寿当溥子前忧亡流涕○严氏校注内攄误显将下脱军字子前误前子均改正今案俞本删陈本脱曹羲六字脱当傅四字又附注文士传曹攄字顏远一段据严铁桥辑傅子四卷称书钞未改本引与此本同又夹注云曹羲為爽弟而攄又為羲弟查汉书有曹羲字顏远与此无涉陈禹謨补顏远二字非也」<br/><br/>　　刘超樊轂悲哀「晋中兴书曰刘超為右卫将军苏峻逼迁天子超攀轂贼给马不肯骑悲哀慷慨○今案陈本脱贼给六字及慷慨二字右作左俞本亦作左又慨下多一句今晋书七十脱攀轂二字餘同」<br/><br/>　　葛冲精果拟兖州「山涛啟事游击将军诸葛冲精果有文武拟补兖州○今案详本篇第二条」卞兰才学加散骑「魏志卞兰少有才学為游击将军加散骑常侍○今案陈本俞本同魏志卷五卞旺后传附卞兰事同」<br/><br/>　　○四征将军一百十一<br/><br/>　　治军整齐「华嶠汉书岑彭字君然说降朱鮪迁征南将军治军整六秋毫无犯击蜀宿於彭亡之地為公孙述客所刺○今案陈本俞本脱字君然三字脱击蜀以下与姚辑汪辑本华嶠汉书同陈本又附范书二百餘言非是」<br/><br/>　　与士简易「华嶠汉书耿康為征西将军出西域康壮勇与士简易军行常自被甲○今案陈本俞本脱军行句姚辑汪辑本亦然但汪本康作秉」耿康為征西匈奴怀信「又云耿康字伯初為征西将军出西域康镇抚单于匈奴与国怀其恩信南留单于以安天下○今案陈俞本脱南留以下姚辑汪辑本亦然陈本又脱恩字汪本康作秉」<br/><br/>　　羊祜為征南江浦驰义「王晋书羊祜字叔子為征南大将军开府辟召仪同三司据险要开建五城收膏腴之地夺贼人之资於是江浦驰义者也○今案陈本俞本进上有乃字贼作吴餘同考今晋书三十四正作贼字知旧钞非误」<br/><br/>　　破赤眉於崤底「华嶠汉书冯异传三辅大乱异讨之与贼赤眉会大破於崤底追击之又大破之上书言状不敢自伐诸将或欲分其功詔云征西功若丘山也○今案陈本改注范书非也俞本又大破之作又大破行巡餘同淮姚辑汪辑本华嶠书与旧钞脗合」<br/><br/>　　习水军於三州「魏志王昶字文舒迁征西南将军佩节都督荆豫州诸军事徒治新野习水军於三州○今案陈本俞本删西字佩作假徒上有乃表二字与魏志二十七同」<br/><br/>　　收散卒奋翼澠池「华汉书冯异字公孙代邓禹讨三辅车驾送之赐七尺剑詔进征西大将军攻赤眉大為所败散步走归营收其散卒与贼约期○今案姚辑汪辑本华嶠书脱此条范书四十七约期句下有云追破於崤底璽书劳曰终能奋翼澠池三句陈本俞本皆改注范书」<br/><br/>　　将锐卒虎步江南「魏志曹休字文烈為征南将军假鉞击吕范於洞浦破之拜扬州牧表曰臣闻将锐卒虎步江南因献之○今案魏志卷九曹休传征南作征东无表曰以下餘同又魏志卷七张貌传注引英雄记有虎步淮南之语陈本俞本亦作东脱因献之三字餘亦有增改」<br/><br/>　　张辽持戟先登文帝谓之召虎「魏志张辽字文远為征东将军征孙权被甲持戟先登陷阵杀数千人斩二将文帝叹息曰古之召虎也○今案陈本俞本千作十与魏志十七同惟召作邵恐非」<br/><br/>　　曹仁被甲入贼三军皆曰天人「魏志曹仁字子孝為征南将军从魏武平荆州留屯江陵吴将周瑜来攻仁被甲上马斩入贼围及还皆曰将军真天人也○今案陈本俞本脱魏武句餘亦多增改」老疾求还「魏志赵儼字伯然迁征将军都督雍凉正始四年老疾求还○今案陈本俞本脱正始句督上脱都字又还上俞本有都尉二字考魏志二十三儼传与本钞同原钞此条与下文满宠一条标目与小注互易今移正」<br/><br/>　　年老徵还「魏志满宠字伯寍拜征东将军以年老徵还迁為太尉宠不治產业家餘财詔曰君典兵在外专心忧公○○今案陈本俞本脱詔曰以下魏志二十六满宠传本钞同」<br/><br/>　　○四镇将军一百十二<br/><br/>　　开边据险「魏志刘靖迁镇北将军假节督河北诸军事靖以為经常之犬法莫善於守防遂开拓边守屯据险要又修陵防边民利之○今案陈本俞本陵防作广房渠陵餘同考魏志十五刘馥附子靖传督上有都字陵防作广戾渠陵陈俞讹戾為房非也」<br/><br/>　　凿山通道「魏志邓艾字士载為镇西将军督陇右诸军事凿山通道造作桥阁进军到成都○今案近本魏志二十八邓艾传同陈本俞本增改颇多至俞本载作戴是古今通用字耳」<br/><br/>　　深入虏庭「魏志邓艾為镇西将军至成都刘禪请降詔曰艾曜威奋正深入虏庭斩将搴旗梟其鲸鯢使僭号之主款○今案陈本注见上俞本降款作稽首颈与近本魏志同」<br/><br/>　　拓平西夏「魏志钟会字士季為镇西将军假节都督关中诸军事詔曰会所向摧弊前无强敌监製眾城网罗逆豪拓平西夏○今案魏志二十八钟会傅监作缄逆豪作迸逸餘同陈本俞本脱假节九字逆豪亦作迸逸餘多增改」<br/><br/>　　陇西王秉心诚亮「晋起居注武帝詔曰关中内屏京畿外蕃河右北捍戎御狄南镇巴汉宜任懿亲以静西土陇西王素秉心诚亮思度弘置○今案陈本俞本无御字陈本脱思度句俞本亶作□」<br/><br/>　　鲁芝镇东恪勤在公「晋录镇西将军鲁芝恪勤在公不营私门素无华宅使军兵作屋五十间○今案陈本俞本使作餘同今晋书九十西作东本钞标目亦作东」<br/><br/>　　曹休為镇南车驾临送「魏志曹休為镇南将军督诸军事车驾临送下舆执手○今案陈本俞本脱督诣四字考魏志卷九与本钞同」邓艾為镇西刘禪奉璽「魏志邓艾為镇西将军至成都刘禪奉璽请降○今案魏志二十八邓艾传同陈本注见上俞本增皇帝綬為笺五字颇易旧钞面目」黄权道隔降「魏志黄权字公衡為镇北将军督江北军先主自在江南吴将陆议乘虚断围权以道隔绝降魏○今案陈本俞本虚作流魏志四十三亦作乘流又陈俞据近本增入前后文非是」<br/><br/>　　许元散物徒「魏氏春秋云许元字士宗為镇北将军假节都督河北诸军事未发以散放官物外收付廷尉徒乐浪道死○今案陈本俞本皆脱假节二字陈本又删字士宗三字餘同御览二百三十九引魏氏春秋无假节二字无未发以下」<br/><br/>　　○驍骑将军一百十三（殿中将军　龙驤将军　辅国将军　冠军将军　征虏将军　并附）<br/><br/>　　驍骑汉官建武始改「汉官仪云驍骑汉官也武帝以李广為之后世祖建武九年始改屯骑也○今案陈本俞本同平津馆辑本同」出雁门「汉书李广為驍骑将军后四出雁门击匈奴匈奴兵多破广军单于素闻广贤令曰得广必生致之广时伤置两?行十餘里广阳死睨其傍有胡马得脱○今案汉书五十四阳作佯餘同特有详略耳陈俞据近本增入数十字非旧钞面目」<br/><br/>　　出北塞「魏略任城王彰字子文行驍骑将军出北塞為虏寇所要彰独与麾下数百骑突虏太祖闻之曰我黄髮儿可用也○今案陈本俞本太祖作王字可用作竟大奇近本魏志卷十九无虏要句亦作竟大奇」<br/><br/>　　马成勤劳徵归「华汉书马成字君迁拜驍骑将军北屯常山积数年上以其勤劳徵归京师边民多上书请之复以成镇抚之○今案陈本俞本怕改范书非也御览二百八十八引华嶠书请之下有上字餘同汪辑本引御览亦然姚本脱马成传」<br/><br/>　　选名家以参顾问「晋起居注殿中将军武帝太元中募选名家以参顾问始用琅琊王茂之奏也○今案陈本俞本同」用才学以开视听「语林云庾公与郄公书殿中将军旧用才学之士以开视听而顷悉用面墙之人也○今案陈本俞本及平津馆辑本语林书皆误為惟御览二百三十九引语林作书与旧钞合」<br/><br/>　　何公為人勇士「玄中记汉桓帝时出游河上忽有一青牛从河中出直走盪桓帝边太何公时為殿中将军為人勇力走往逆之手揽其右足牛见公乃走还河谨案何公进○今案陈本俞本脱边字乃作反无谨字餘同玉函山房辑本牛见七字在逆之句下揽作拔乃下有反字」<br/><br/>　　祭遵忧国奉公「华汉书祭遵字弟孙建武三年為征虏将军南击弘农贼贼射遵洞肘出血流袖眾见遵伤稍退遵叱之士卒战皆百倍光武叹曰安得忧国奉公如祭征虏者乎○今案姚辑本华书三作二虏作卤贼射九字作贼弩中遵口洞出流血叱误出汪辑本同陈本脱字弟孙七字脱光武以下餘同姚辑俞本亦与姚辑同」<br/><br/>　　胡奋涉练戎事「晋起居注武帝詔曰议郎胡奋有文武才干歷位内外涉练戎事○今案陈本俞本脱内外句餘同惟御览二百三十九引晋起居注与旧钞脗合」叔源求戎行「续晋阳秋射混字叔源每难虑修之下也求领戎行及板拜征虏将军不闲事顿眾防而者也○今案陈本俞本射作谢删每难七字及板二字不闲九字餘同案此修旧钞多误今晋书谢混传仅有字叔源三字无可校正姑仍之其谢作射者如谢慈作射慈或作射兹谢射古通亦可借证也」<br/><br/>　　无忌乞解所任「晋起居注辅国将军何无忌表云名臣之莫资本无殊暨且臣之号出於权宜不谓宜才可求○王石华校在改任今案陈本删名臣以下别附今晋书百餘言非也俞本全删此条今晋书八十五何无忌传无此表」<br/><br/>　　谢琰距氐贼「晋中兴书陈郡谢琰字援琼父母以琰有军国才用以為辅国将军八千人距氐破贼有勋焉○今案俞本删陈本改注今晋书非也文选注五十九引晋中书琼作度无父母十字领八四字破贼五字餘同」<br/><br/>　　王濬谋伐吴「羊祜别传先时吴童谣歌曰阿童复阿童衔刀浮渡江不畏岸上虎但畏水中龙祜闻之曰此必水军有功即上表王濬為龙驤将军谋伐吴○今案陈本俞本皆改注今晋书非也御览二百三十九引羊祜别传无歌字即下无上字餘同」<br/><br/>　　○伏波将军一百十四（奋威将军　贰师将军　杂号将军　镇远将军　横野将军　建威将军　建武将军　偏将军并附）<br/><br/>　　马援朝次九卿「华汉书马援字文渊為伏波将军振旅京师厚加赐车一乘朝见次九卿○今案陈本俞本改注范书非也姚辑汪辑本华书均脱此条」吕布仪比三司「魏志吕布字奉先為奋威将军假节仪比三司与司徒王允共秉政事○今案陈本俞本脱字餘同近本魏志卷七政事作朝政」发骑击匈奴「汉书李广利传太初元年為贰师将军发属国六千骑及郡国恶少年数万人击匈奴○今案汉书六十一李广利传同陈本俞本脱利字」引兵击高峻「续汉书王常字顏卿拜横野大将军位次九卿诸将绝席引兵击高峻○王氏石华校繫改击今案俞羡长本及姚鲁斯辑本汪南臺辑本续汉书同陈謨本又脱字顏卿三字」<br/><br/>　　伯昭所向陷敌「华汉书耿弇字伯昭為建武将军北攻渔阳弇以父况据上谷又兄弟无在京师自疑求还詔报曰将军举宗為国所向陷敌○今案姚辑汪辑本脱耿弇传范书四十九武作威餘同陈俞改注范书又增入数十字非也」<br/><br/>　　公明长驱入敌「魏志徐晃字公明為横野将军太祖遣晃助曹仁讨关羽破之长驱入敌围○今案陈本俞本据近本魏志皆有增补非旧钞面目「徐晃整齐驻营不动」<br/><br/>　　魏志徐晃為横野将军讨关羽破之振旅还麾陂太祖迎晃且劳之曰全樊襄阳将军之功也太祖案行诸营晃军整齐驻营不动○今案魏志十七麾作摩驻营作驻阵陈俞从近本且有增改」<br/><br/>　　张辽溃围已出复入「魏各云张辽字文远為杂号将军守合肥為孙权所围独出麾下从之○今案陈俞改注魏志非也御览四百八十八引魏略脱字文远十一字独出以下作辽溃围出复入权眾破走」<br/><br/>　　霸可以独任「华汉书王霸字元伯為偏将军上以霸晓兵爱士可以独任者也○今案姚辑汪辑本脱此条陈俞本改注范书」魏延委以重任「蜀志魏延传先主拔延為督汉中镇远将军领汉中太守一军尽惊先主大会群臣问延云今委卿以重任居之欲云何○今案近本蜀志同陈俞再增延对曰数十言非是」元让不拘科制「魏志夏侯惇字元让為伏波将军领河内尹使得以便宜从事不拘科制太祖常与同载○今案陈本俞本河内尹作尹如故又脱太祖句近本魏土卷九与本钞同」休德垂意人物「会稽典录字休德迁建武将军虽在戎旅犹垂意人物○今案陈本俞本迁作為旅误掖垂误无考吴志十三陆逊传注引会稽典录与本钞合」<br/><br/>　　北堂书钞卷第六十四 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9670.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9672.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

