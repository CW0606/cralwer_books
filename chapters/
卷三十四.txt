<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《周礼注疏》正文_卷三十四_郑玄作品 - 维普阅读网</title>
<meta name="keywords" content="周礼注疏,周礼注疏原文,周礼注疏阅读,卷三十四全文,郑玄作品" />
<meta name="description" content="周礼注疏原文阅读,卷三十四全文在线阅读,郑玄作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-265-4496.html";
var nextpage="novel-read-265-4498.html";
var indexpage = "novel-chapter-265.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-265.html">周礼注疏</a></strong>
<strong><a href="novel-chapter-265.html">周礼注疏目录</a></strong>
<span>卷三十四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-265-4496.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷三十四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=郑玄&amp;searchsubmit=yes"  target="_blank">郑玄</a><span class="divide">|</span>发布时间：2014-08-28 22:29:46<span class="divide">|</span></p>
<div class="page-body">
<div class="page-content">
<p>◎秋官司寇第五<br/>　　【疏】郑目录云：“象秋所立之官。寇，害也。秋者，遒也，如秋义杀害收聚敛藏於万物也。天子立司寇，使掌邦刑，刑者所以驱耻恶，纳人於善道也。”<br/>　　惟王建国，辨方正位，体国经野，设官分职，以为民极。<br/>　　【疏】“惟王”至“民极”○释曰：义已具在《天官》。<br/>　　乃立秋官司寇，使帅其属而掌邦禁，以佐王刑邦国。（禁，所以防奸者也。刑，正人之法。《孝经说》曰：“刑者亻刑也，过出罪施。”○亻刑，音刑。）<br/>　　【疏】注“禁所”至“罪施”○释曰：云“禁所以防奸者也”者，案《士师》“五禁以左右刑罚”。王者恐民以奸入罪，故先设禁示之，防其奸恶。若有不忌为奸，然後以刑罪之。云“刑，正人之法”者，刑期於无刑，以杀止杀，故云“刑，正人之法”也。云“《孝经说》曰”者，《孝经援神契》“五刑”章曰：“刑者，亻刑也。过出罪施者，下亻刑为著也。行刑者，所以著人身体。过误者出之，实罪者施刑。是以《尚书》云：‘眚灾肆赦，怙终贼刑。’”引之者，证司寇行刑当审慎也。<br/>　　刑官之属：大司寇，卿一人；小司寇，中大夫二人；士师，下大夫四人；乡士，上士八人，中士十有六人，旅下士三十有二人。（士察也，主察狱讼之事者。郑司农说以《论语》曰：“柳下惠为士师。”乡士，主六乡之狱。○乡，音香，注同。）<br/>　　【疏】“刑官”至“二人”○释曰：自此已下论设官分职之事。云“刑官之属”者，此一句总为刑官六十官为目，故云之属。云“大司寇，卿一人”，六命。“小司寇，中大夫二人”，四命。“士师”者，秋官之考，虽“下大夫四人”，亦四命。“乡士”，其职云“掌国中”，国中兼百里内六乡，以八人分主六乡，故谓之乡士。“上士八人”，三命。“中士十有六人”，二命。“旅下士三十有二人”，一命。下士言旅，旅，众也，小官理众事也。○注“士察”至“之狱”○释曰：训“士”为“察”者，义取察理狱讼，是以刑官多称士。先郑引《论语》士师，欲见士官理狱讼之事。案：上代以来，狱官之名有异。是以《月令》乃“命大理瞻伤察疮”，郑注云：“有虞氏曰士，夏曰大理，周曰大司寇。”天子诸侯同，故鲁有司寇，晋魏绛亦云“归死於司寇”。至於衰世，国异政，家殊俗，官名随意所造。故僖二十八年，晋有士荣为大士；文十年，楚子西云“臣归死於司败”；《论语》云“陈司败”；昭十四年，士景伯如楚，叔鱼摄理：是後官号不同者也。<br/>　　府六人，史十有二人，胥十有二人，徒百有二十人。<br/>　　【疏】“府六”至“十人”○释曰：在此者，府，治藏吏。史，作文书。胥为什长。徒给繇役。义已在《天官疏》。自大司寇已下，至胥徒，皆是周官别职，故各有职而同府史也。<br/>　　遂士，中士十有二人，府六人，史十有二人，胥十有二人，徒百有二十人。（遂士，主六遂之狱者。）<br/>　　【疏】注“遂士”至“狱者”○释曰：在此者，其职云“掌四郊”，四郊有六遂之狱故也。乡士主六乡之狱，遂士主六遂之狱，所以乡士使上士，官尊而人少，遂士使中士，官卑而人多者，六遂去王远，故官卑；以六遂在远郊外，兼主公邑，地广人众，故官多。<br/>　　县士，中士三十有二人，府八人，史十有六人，胥十有六人，徒百有六十人。（距王城三百里至四百里曰县。县士，主县之狱者。）<br/>　　【疏】注“距王”至“狱者”○释曰：在此者，案其职云“掌野”，谓掌三等公邑之狱。故郑於《县士职》注云：“二百里以外至三百里曰野，三百里以外至四百里曰县，四百里以外至五百里曰都。郊外曰野，大总言之。”故其职云掌野。其六遂之中，公邑之狱，遂士兼掌之矣。既三处狱并掌，而此注云“距王城三百里至四百里曰县”，以不主三百里中、五百里中狱者，县在四百里中，故举中以言，其实外内皆掌之耳。<br/>　　方士，中士十有六人，府八人，史十有六人，胥十有六人，徒百有六十人。（方士，主四方都家之狱者。）<br/>　　【疏】注“方士”至“狱者”○释曰：在此者，案其职云“掌都家”，郑彼注云：“都，王子弟及公卿之采地。家，大夫之采地。”主此三等采地之狱，采地在王城四方，故云“方士”也。是以郑此注云“方士，主四方都家之狱者”也。<br/>　　讶士，中士八人，府四人，史八人，胥八人，徒八十人。（讶，迎也。士官之迎四方宾客。○讶，五嫁反。）<br/>　　【疏】注“讶迎”至“宾客”○释曰：在此者，案其职云“掌四方之狱讼”，非直迎宾客，以狱讼为主，故亦士言之也。<br/>　　朝士，中士六人，府三人，史六人，胥六人，徒六十人。（朝士主外朝之法。○朝，直遥反，卷内同。）<br/>　　【疏】注“朝士”至“之法”○释曰：在此者，案其职云“掌建邦外朝之法”，左九棘、右九棘之事，以朝士为询众庶，谳疑狱，故属秋官。但序官之法，秋官虽为刑狱所施，至於防禁之属，皆在秋官，又於宾客是主人所敬，故乡饮酒坐宾於西北，象天地严凝之气始於西南，盛於西北，是以宾客之事亦属焉。云“朝士主外朝之法”者，天子诸侯皆三朝：内朝二，路门外与路寝庭是也；外朝一，此朝在皋门内、库门外是也。<br/>　　司民，中士六人，府三人，史六人，胥三人，徒三十人。（司民主民数。）<br/>　　【疏】注“司民主民数”○释曰：在此者，案其职云“掌登万民之数”，凡断狱弊讼，必须知民年几老幼，是以司民虽非刑狱，连类在此也。<br/>　　司刑，中士二人，府一人，史二人，胥二人，徒二十人。<br/>　　【疏】“司刑”○释曰：在此者，案其职云“掌五刑之法，以丽万民之罪”，故其职在此。<br/>　　司剌，下士二人，府一人，史二人，徒四人。（剌，杀也。三讯罪定则杀之。○剌，七赐反。讯，言信。）<br/>　　【疏】注“剌杀”至“杀之”○释曰：在此者，案其职云“掌三剌、三宥、三赦之法”，亦是刑狱之类，故在此。<br/>　　司约，下士二人，府一人，史二人，徒四人。（约，言语之约束。○约，刘於妙反，一音如字，注同。束，刘诗树反，一音如字。）<br/>　　【疏】“司约”至“四人”○释曰：在此者，案其职云“掌邦国及万民之约剂”，亦是禁戒之事，故在此。<br/>　　司盟，下士二人，府一人，史二人，徒四人。（盟，以约辞告神，杀牲歃血，明著其信也。《曲礼》曰：“莅牲曰盟。”○约，於妙反。歃，所洽反。）<br/>　　【疏】注“盟以”至“曰盟”○释曰：在此者，案其职云“掌盟载之法”，亦是禁戒之事，故在此。<br/>　　职金，上士二人，下士四人，府二人，史四人，胥八人，徒八十人。（职，主也。）<br/>　　【疏】“职金”○释曰：在此者，案其职云“掌凡金玉之戒令”，又云“掌受金罚、货罚”，亦是刑狱之事，故在此。<br/>　　司厉，下士二人，史一人，徒十有二人。（犯政为恶曰厉。厉士主盗贼之兵器及其奴者。）<br/>　　【疏】注“犯政”至“奴者”○释曰：在此者，案其职云“掌盗贼之任器”，又云“其奴，男子入于罪隶”，亦是刑狱之事，故在此也。云“犯政为恶曰厉”者，厉是恶鬼杀厉之事，故以造恶为厉也。云“厉士主盗贼之兵器”者，其职文也。<br/>　　犬人，下士二人，府一人，史二人，贾四人，徒十六人。（○贾，音嫁，又音古。）<br/>　　【疏】“犬人”○释曰：在此者，案其职云“凡祭祀，共犬牲”。犬是金畜，故《五行传》云：“二曰言，言之不从，则有犬祸。”故连类在此。犬有两义，案《说卦》“艮为狗”，艮卦在丑，艮为止，以能吠守止人，则属艮，以能言，则属兑，兑为言故也。<br/>　　司圜，中士六人，下士十有二人，府三人，史六人，胥十有六人，徒百有六十人。（郑司农云：“圜，谓圜土也。圜土，谓狱城也。今狱城圜。《司圜职》中言‘凡圜土之刑人也’，以此知圜谓圜土也。又《大司寇职》曰‘以圜土聚教罢民’，故《司圜职》曰‘掌收教罢民’。”○圜，于权反。罢，音皮，下同。）<br/>　　【疏】“司圜”至“十人”○释曰：在此者，案其职云“掌圜土之刑人”，亦刑狱之事，故在此。○注“郑司”至“罢民”○释曰：先郑所引皆当其义，故後郑从之。但狱城圜者，东方主规，规主仁恩，凡断狱以仁恩求出之，故圜也。<br/>　　掌囚，下士十有二人，府六人，史十有二人，徒百有二十人。（囚，拘也，主拘系当刑杀之者。）<br/>　　【疏】注“囚拘”至“之者”○释曰：在此者，案其职云“掌守盗贼，凡囚者”。刑狱之事，故在此也。<br/>　　掌戮，下士二人，史一人，徒十有二人。（戮犹辱也，既斩杀又辱之。）<br/>　　【疏】注“戮犹”至“辱之”○释曰：在此者，案其职云“掌斩杀贼谍而搏之”。刑罪之事，故在此。<br/>　　司隶，中士二人，下士十有二人，府五人，史十人，胥二十人，徒二百人。（隶，给劳辱之役者。汉始置司隶，亦使将徒治道沟渠之役，後稍尊之，使主官府及近郡。）<br/>　　【疏】注“隶给”至“近郡”○释曰：以隶是罪人为奴仆，故知“给劳辱之役”也。又引“汉始置司隶”云云者，以汉时司隶官与周同，故举以为况也。<br/>　　罪隶，百有二十人。（盗贼之家为奴者。）<br/>　　【疏】“罪隶”至“十人”○释曰：此中国之隶言罪隶。古者身有大罪，身既从戮，男女缘坐，男子入於罪隶，女子入於舂槁，故注云“盗贼之家为奴者”。蛮隶已下，皆百二十人者，郑云“凡隶众矣，此其选以为役员”者，谓隶中选取善者，以为役之员数为限。其馀众者以为隶民，故《司隶职》云“帅其民而搏盗贼，役国中之辱事”之等，是百二十人外谓之民者也。<br/>　　蛮隶，百有二十人。（征南夷所获。）<br/>　　闽隶，百有二十人。（闽，南蛮之别。○闽，亡巾反，又音文。）<br/>　　夷隶，百有二十人。（征东夷所获。）<br/>　　貉隶，百有二十人。（征东北夷所获。凡隶众矣，此其选以为役员，其馀谓之隶民。○貉，音陌。）<br/>　　布宪，中士二人，下士四人，府二人，史四人，胥四人，徒四十人。（宪，表也。主表刑禁者。）<br/>　　【疏】注“宪表”至“禁者”○释曰：在此者，案其职云“掌宪邦之刑禁”，故在此也。知宪不为法，而为表宪者，又案其职云：“正月之吉，执旌节以宣布于四方，而宪邦之刑禁。”明宪为表悬，示人使知者也。<br/>　　禁杀戮，下士二人，史一人，徒十有二人。（禁杀戮者，禁民不得相杀戮。）<br/>　　【疏】“禁杀”至“二人”○释曰：在此者，案其职云“掌司斩杀戮者，以告而诛之”，是禁民相杀戮之事，故在此也。<br/>　　禁暴氏，下士六人，史三人，胥六人，徒六十人。<br/>　　【疏】“禁暴”。○释曰：此亦谓禁民不得相陵暴。在此者，案其职云“掌禁庶民之乱暴力正者”，亦是防禁之事，故在此也。<br/>　　野庐氏，下士六人，胥十有二人，徒百有二十人。（庐，宾客行道所舍。）<br/>　　【疏】注“庐宾”至“所舍”。○释曰：在此者，案其职云“掌达国道路”，又云“掌凡道禁”，亦是禁戒之事，故在此也。知庐是“宾客行道所舍”者，见《遗人》云“十里有庐，三十里有宿”，故知之也。<br/>　　蜡氏，下士四人，徒四十人。（蜡，骨肉腐臭，蝇虫所蜡也。《月令》曰“掩骼埋&lt;骨此&gt;”，此官之职也。蜡读如狙司之狙。○蜡，清预反，注同。蝇，以绳反。骼，更白反。�，亡皆反，本又作埋。&lt;骨此&gt;，本又作�，似赐反。）<br/>　　【疏】注“蜡骨”至“之狙”。○释曰：在此者，案其职云“掌除&lt;骨此&gt;”，又云“凡国之大祭祀，禁刑者、凶服者”，亦是禁戒之事，故在此。引《月令》“掩骼埋&lt;骨此&gt;”者，案彼注“骨枯曰骼，肉腐曰&lt;骨此&gt;”。掩亦埋，但骼&lt;骨此&gt;不同，故别言也。言骼&lt;骨此&gt;者，凡人物皆是。云“蜡读如狙司之狙”者，俗有狙司之言，故读从音也。若然，《月令》所云是春时，今不在《春官》者，彼《月令》为春时阳，不欲阴之事，故在春，此取禁戒之事，故在秋也。<br/>　　雍氏，下士二人，徒八人。（雍，谓堤防止水者也。○雍，於勇反，刘如字，注同。堤，丁兮反。）<br/>　　【疏】注“雍谓”至“者也”○释曰：在此者，案其职云“掌沟渎浍池之禁”，亦是禁戒之事，故在此也。<br/>　　萍氏，下士二人，徒八人。（郑司农云“萍读为�并，或为萍号起雨之萍”。玄谓今《天问》萍号作萍。《尔雅》曰：“萍，�，其大者�。”读如“小子言平”之平。萍氏主水禁，萍之草无根而浮取，名於其不沈溺。○萍，音平，又蒲丁反。�并，蒲丁反，《尔雅》云：“��，黄�并”。萍号，蒲丁反。萍�，上音平。）<br/>　　【疏】“萍氏”○释曰：按其职云“掌国之水禁”，亦是禁戒之事，故在此也。○注“郑司”至“沉溺”○释曰：先郑读“萍”为“�并”，取音同。云“或为萍号起雨之萍”者，亦《天问》之文。萍亦浮萍之草也。玄谓“今《天问》”者，《离骚》有《天问》篇，天不可问，故以《天问》为名。此就足先郑，音义同。引《尔雅》“萍，�，其大者�”者，此以义相晓也。云“读如‘小子言平’之平”者，俗读，取音同，皆取萍水草无根而浮不沉，禁人使不沉溺如萍也。<br/>　　司寤氏，下士二人，徒八人。（寤，觉也，主夜觉者。○觉，音教，下同。）<br/>　　【疏】注“寤觉”至“觉者”○释曰：在此者，案其职云“御晨行者，禁宵行者、夜游者”，是禁戒之事，故在此也。言“寤，觉也，主夜觉者”，凡人之寐卧恒在寝，得禁之者，人有夜寐忽觉而漫出门者，故谓之为夜觉也。<br/>　　司ピ氏，下士六人，徒十有六人。（ピ，火也，读如卫侯毁之毁，故书“毁”为“垣”，郑司农云“当为ピ”。○ピ，音毁，注毁同。ピ，刘音袁。）<br/>　　【疏】注“ピ火”至“为ピ”○释曰：在此者，案其职云“掌取明火，及以木铎修火禁”，亦是禁戒之事，故在此也。云“读如卫侯毁之毁”者，《春秋左氏》“卫侯毁灭邢”，《诗》云“王室如�毁”，�毁，亦火之别名也。<br/>　　条狼氏，下士六人，胥六人，徒六十人。（社子春云：“条当为涤器之涤。”玄谓涤，除也。狼，狼扈道上。○条，音涤，徒历反，注同。）<br/>　　【疏】“条狼”至“十人”○释曰：在此者，案其职云“当执鞭以趋辟”，凡誓仆及誓驭之等是禁戒之事，故在此也。○注“杜子”至“道上”○释曰：云“涤器之涤”者，读从《特牲》、《少牢》涤祭器等之涤也。云“狼，狼扈道上”者，谓不蠲之物在道，犹今言狼藉也。<br/>　　�闾氏，下士二人，史一人，徒十有二人。（闾谓里门。）<br/>　　【疏】注“闾谓里门”○释曰：在此者，案其职云“掌比国中宿互�橐”者，亦是禁戒之事，故在此也。云“闾谓里门”者，《尔雅》云：“巷门谓之闾。”故知是二十五家之里门也。<br/>　　冥氏，下士二人，徒八人。（郑司农云：“冥读为《冥氏春秋》之冥。”玄谓冥方之冥，以绳縻取禽兽之名。○冥，如字，又莫历反。縻，亡皮反。）<br/>　　【疏】“冥氏”至“八人”○释曰：在此者，案其职云“掌设弧张，为阱护以攻猛兽”，是冥然使之不觉，亦是禁守之事，故在此。○注“郑司”至“之名”○释曰：云《冥氏春秋》者，冥氏作《春秋》，书名，若晏子《吕氏春秋》之类，取其音读也。後郑云“冥方之冥”，亦取音同。云“以绳縻取禽兽之名”者，解冥是冥然使不觉之意也。<br/>　　庶氏，下士一人，徒四人。（庶读如药煮之煮，驱除毒蛊之言。书不作蛊者，字从声。○庶，音煮，又章预反。蛊，音古。）<br/>　　【疏】注“庶读”至“从声”○释曰：在此者，案其职云“掌除毒蛊”，是除恶之事，故在此也。云“庶读如药煮之煮”者，俗读，意取以药煮去病，去毒蛊亦如是。云“书不作蛊者，字从声”者，除蛊者，庶是去之意，故为庶不为蛊也，是其取声。<br/>　　穴氏，下士一人，徒四人。（穴搏蛰兽所藏者。○搏，音博，刘音付。蛰，直立反。）<br/>　　【疏】注“穴搏”至“藏者”○释曰：在此者，案其职云“掌政蛰兽”，是除猛恶之事，故在此也。云“穴搏蛰兽所藏”者，凡兽蛰皆藏在穴中，故以穴为官名，使取蛰兽也。<br/>　　{羽是}氏，下士二人，徒八人。（{羽是}，鸟翮也。郑司农云：“{羽是}读为翅翼之翅。”○{羽是}，音翅，失豉反，又吉豉反。）<br/>　　【疏】注“{羽是}鸟”至“之翅”○释曰：在此者，案其职云“掌攻猛鸟”，亦是除恶之义，故在此。云“{羽是}，鸟翮也”者，羽本曰翮，凡鸟有羽{羽是}者皆有翮，故云“{羽是}，鸟翮也”。凡{羽是}、翅皆作翅，不作{羽是}，故彼从之也。<br/>　　柞氏，下士八人，徒二十人。（柞，除木之名。除木者必先校剥之。郑司农云：“柞读为音声��之�，屋笮之笮。”○柞，侧百反，注�屋笮皆同。校，古饱反。）<br/>　　【疏】“柞氏”至“十人”○释曰：在此者，案其职云“掌攻草木”，亦是除恶之义，故在此。○注“柞除”至“之笮”○释曰：知柞是“除木之名”者，见《诗》云“载芟载柞”，芟是除草，明柞是除木。云“除木者必先刊剥之者，见其职云：“夏日至，令刊阳木而火之。冬日至，令剥阴木而水之。”是先刊剥之。先郑读“柞”为“音声��之�”者，读从《春秋》“行扈��”之�。又为“屋笮之笮”者，俗读，皆从音同也。<br/>　　�氏，下士二人，徒二十人。（书“�”或作“夷”。郑司农云：“掌杀草，故《春秋传》曰：‘如农夫之务去草，芟夷蕴崇之。’又今俗间谓麦下为夷下，言芟夷其麦，以其下种禾豆也。”玄谓“�”读如剃小儿头之剃。书或作夷。此皆剪草也，字从类耳”。《月令》曰“烧�行水”，谓烧所芟草乃水之。○�，字或作雉，同，它计反，徐庭计反。去，起吕反。芟，所御反。蕴，纡粉反，徐忧群反。剃，它计反。）<br/>　　【疏】“�氏”至“十人”○释曰：在此者，案其职云“掌杀草”，亦是除恶之义，故在此也。○注“书�”至“水之”○释曰：先郑从古书“�”为“夷”，故引古今而为证也。《春秋》者，《左氏传》隐六年，“夏五月，郑伯侵陈。往岁郑伯请成於陈，陈侯不许。五父谏曰：‘亲人善邻，国之宝也。’又云：“周任有言曰：‘为国家者，见恶如农夫之务去草，芟夷蕴崇之。’”注云：“芟，刈。夷，杀。蕴，积。崇，聚。”“玄谓�读如剃小儿头之剃”者，俗读也。云“字从类耳”者，人发之剃从发，�草还草下为之，故云类也。《月令》者，仲夏令，引之者，欲见�草须烧之，又须水之意也。<br/>　　{折石}蔟氏，下士一人，徒二人。（郑司农云：“{折石}读为レ，蔟读为爵蔟之蔟，谓巢也。”玄谓{折石}，古字从石，折声。○{折石}，音摘，它历反，徐丈列反，沈敕彻反，李又思亦反。蔟，仓独反。）<br/>　　【疏】“折蔟”至“二人”○释曰：在此者，案其职云“掌覆夭鸟之巢”，是除恶之类，故在此。○注“郑司”至“折声”○释曰：先郑读“{折石}”为“レ”，後郑不从者，先郑意以为杖レ破之，故从“レ”，後郑意以石物等投掷为义，故不从。先郑又云“蔟”为爵蔟之“蔟”者，爵蔟是雀窠，後郑从之。“玄谓{折石}，古字从石，折声”者，以石投掷毁之，故古字从石，以折为声，是上声下形字也。<br/>　　翦氏，下士一人，徒二人。（翦，断灭之言也，主除蛊蠹者。诗云：“实始翦商。”○蠹，都路反。）<br/>　　【疏】注“翦断”至“翦商”○释曰：在此者，案其职院“掌除蠹物”，故郑云“翦，断灭言之也，主除蛊蠹者”，故在此。引《诗》者，证翦是翦除。<br/>　　赤�氏，下士一人，徒二人。（赤�犹言扌赤拔也，主除虫豸自埋者。○赤，如字，一音采昔反。�，徐音跋，畔末反，刘房末反。扌赤，采昔反，徐呼陌反。拔，畔末反，刘房末反，或蒲八反。豸，直氏反。）<br/>　　【疏】注“赤�”至“埋者”○释曰：在此者，案其职云“掌除墙屋”，注“除虫豸藏逃其中者”，《尔雅·释虫》云：“有足曰虫，无足曰豸。”亦是除恶之义，故在此。言“赤�犹言扌赤拔”者，拔，除去之也。<br/>　　蝈氏，下士一人，徒二人。（郑司农云：“蝈读为蜮，蜮，虾�也。《月令》曰‘蝼蝈鸣’，故曰‘掌去{圭黾}黾’。{圭黾}黾，虾蟆属。书或为‘掌去虾蟆’。”玄谓蝈，今御所食蛙也。字从虫，国声也。蜮乃短狐与。○蝈氏，音古获反，注同，刘又音国。蜮，刘音或，一音古获反。虾，音遐。蟆，音麻。蝼，音楼。{圭黾}，户蜗反，又斛佳反。黾，莫幸反。蛙，户蜗反，刘斛佳反，沈和隹反。蜮，音或。与，音馀，下官与同。）<br/>　　【疏】“蝈氏”至“二人”○释曰：在此者，案其职云“掌去{圭黾}黾”，亦是除恶之义，故在此也。○注“郑司”至“狐与”○释曰：先郑以蝈为蜮，又以蜮为虾蟆，後郑不从，{圭黾}黾，虾蟆属，是其类也。云“书或为掌去虾蟆”者，於义可也。“玄谓蝈，今御所食蛙也”者，蛙、蝈为一物。云“字从虫，国声也”者，国与蝈为声，所谓左形右声者也。云“蜮乃短狐与”者，案庄公十八年“秋，有蜮”，服云：“短狐，南方盛暑所生，其状如鳖，古无今有。含沙射人入肉中，其疮如疥，遍身中��蜮蜮，故曰灾，礼曰惑君则有。”案《五行志》，刘向以为蜮生南越，由齐姜淫惑庄公，故生於鲁。<br/>　　壶涿氏，下士一人，徒二人。（壶谓瓦鼓。涿，击之也。故书“涿”为“独”。郑司农云：“独读为浊其源之浊，音与涿相近，书亦或为浊。”○涿，陟角反，又音浊。近，附近之近。）<br/>　　【疏】“壶涿”至“二人”○释曰：在此者，案其职云“掌除水虫”，亦是除恶之类，故在此也。○注“�谓”至“为浊”○释曰：�乃盛酒之器，非可涿之物，故知是瓦鼓。必知是瓦者，虽无正文，《考工记》有陶人、&lt;方瓦&gt;人造瓦器，驱水虫，非六鼓，故知瓦鼓也。先郑虽读涿为浊，声转字误，故为浊，犹从涿为义，故後郑引之在下。“浊其源”，《大玄经》文也。<br/>　　庭氏，下士一人，徒二人。（庭氏主射妖鸟，令国中�清如庭者也。○射，食亦反。清，才性反，又如字。）<br/>　　【疏】注“庭氏”至“者也”○释曰：在此者，案其职云“掌射国中妖鸟”，亦是除恶之类，故在此也。<br/>　　衔枚氏，下士二人，徒八人。（衔枚，止言语嚣ん也。枚，如箸，横衔之，为纟画结於项。○嚣，五高反，一音许骄反，下同。灌，音欢。箸，直虑反。纟画，户卦反，又胡麦反。）<br/>　　【疏】注“衔枚”至“於项”○释曰：在此者，案其职云“大祭祀令禁无嚣”，亦是禁戒之事，故在此也。云“状如箸，横衔之，为之纟画结於项”者，纟画，谓以组为之，系著两头，於项後结之。<br/>　　伊耆氏，下士一人，徒二人。（伊耆，古王者号。始为蜡，以息老物。此主王者之齿杖。後王识伊耆氏之旧德，而以名官与？今姓有伊耆氏。○耆，巨之反。蜡，仕诈反。）<br/>　　【疏】“伊耆”至“二人”○释曰：在此者，案其职云“掌共杖”，杖，老者所依，秋是长老之方，故在此。○注“伊耆”至“耆氏”○释曰：案《明堂位》云：“土鼓、蒉桴、苇�，伊耆氏之乐也。”郑注亦云“伊耆氏，古天子有天下之号”。云“始为蜡，以息老物”者，《郊特牲》文。引之者，取息老物，证伊耆供杖於老者之事故也。云“此主王者之齿杖，後王识伊耆氏之旧德，而以名官与”者，言後王职伊耆氏之旧德，则周家以前为後王，至周又因之，故不指周而云後王也。<br/>　　大行人，中大夫二人。小行人，下大夫四人。司仪，上士八人，中士十有六人。行夫，下士三十有二人，府四人，史八人，胥八人，徒八十人。（行夫，主国使之礼。○使，所吏反。）<br/>　　【疏】“大行”至“行夫”○释曰：此四官在此者，皆主宾客严凝之事故也。亦谓别职同官，故四官各有职司，而共府史胥徒也。○注“行夫”至“之礼”○释曰：大行人、小行人、司仪皆掌宾客之礼，不见注解，至行夫独注之，以官独多於馀官，以主国使之礼，至於美恶无礼皆使之，故官多於馀官也。<br/>　　环人，中士四人，史四人，胥四人，徒四十人。（环犹围也。主圜宾客、任器，为之守卫。○环，户关反，刘户串反。）<br/>　　【疏】注“环犹”至“守卫”○释曰：在此者，案其职云“宾客舍则授馆，令聚拓”，亦是禁守之事，故在此也。云“主围宾客之任器，为之守卫”者，其职文也。<br/>　　象胥，每翟上士一人，中士二人，下士八人，徒二十人。（通夷狄之言者曰象。胥，其有才知者也。此类之本名，东方曰寄，南方曰象，西方曰狄�，北方曰译。今总名曰象者，德先致南方也。○知，音智。�，丁兮反。译，音亦。）<br/>　　【疏】注“通夷”至“方也”○释曰：在此者，案其职云“掌四夷之国使，以传宾主之语”，故亦连类在此也。云“此类之本名东方”已下，皆《王制》文。云“寄”者，宾主不相解语，故寄中国於东夷，又寄东夷语於中国，使相领解。云“象”者，传南方於中国，还象中国以传之。与南方人语，则还象南方语而传之。云“狄�”者，郑彼注云“�之言知也”，虽不训狄，狄即敌也，谓言语相敌，使之知也。云“北方曰译”者，译，即易，谓换易言语，使相解也。云“总名曰象”者，四方别称，经唯有一象，故云总名曰象。云“周之德先致南方也”者，即《诗》序所云“文王之德，被於江汉”是也。又《书》序云“巢伯来朝”，注“巢伯，殷之诸侯，闻武王克商，慕义而来朝”，此皆致南方，故象得�名也。<br/>　　掌客，上士二人，下士四人，府一人，史二人，胥二人，徒三十人。<br/>　　【疏】“掌客”○释曰：在此者，案其职云“掌宾客牢礼之陈”，亦是宾客严凝象秋，故在此。<br/>　　掌讶，中士八人，府二人，史四人，胥四人，徒四十人。（讶，迎也。宾客来，主迎之。郑司农云：“讶读为‘跛者讶跛者’之讶。”○跛，波可反。）<br/>　　【疏】注“讶迎”至“之讶”○释曰：在此者，案其职云“掌迎宾客”，故连类在此。先郑云“‘跛者讶跛者’之讶”，此《公羊传》文。时晋使�克聘齐，�克跛，齐使跛者往御。御亦讶，故读从之也。<br/>　　掌交，中士八人，府二人，史四人，徒三十有二一人。（主交通结诸侯之好。○好，呼报反。）<br/>　　【疏】注“主交”至“之好”○释曰：在此者，案其职云“掌九禁之难”，有禁戒之事，故在此也。<br/>　　掌察，四方中士八人，史四人，徒十有六人。<br/>　　掌货贿，下士十有六人，史四人，徒三十有二人。<br/>　　【疏】“掌察四方”、“掌货贿”○释曰：在此者，盖督察邦国之事，及掌邦国所致货贿，但二官阙，不可强言也。<br/>　　朝大夫，每国上士二人，下士四人，府一人，史二人，庶子八人，徒二十人。（此王之士也，使主都家之国治，而命之朝大夫云。○治，直史反。）<br/>　　【疏】“朝大”至“十人”○释曰：在此者，案其职云“掌都家之国治”，因有邦国宾客在秋，都家之治亦在此。○注“此王”至“夫云”○释曰：此云“每国上士二人”，是王朝之士。以其主采地之国治，事重，则名之曰朝大夫云。畿内三等采地，地虽有百里、五十里、二十五里，总谓之国，若《王制》云九十三国也。云“庶子”者，盖亦主采地之诸子。今在府史之下，盖官长所自辟除也。<br/>　　都则，中士一人，下士二人，府一人，史二人，庶子四人，徒八十人。（都则，主都家之八则者也。当言每都，如朝大夫及都司马云。）<br/>　　【疏】注“都则”至“马云”○释曰：此官已阙，郑知主八则者，《太宰》云“八则治都鄙”，此经云“都则”，故知则，八则也。<br/>　　都士，中士二人，下士四人，府二人，史四人，胥四人，徒四十人，家士亦如之。（都家之士，主治都家吏民之狱讼，以告方士者也。亦当言每都。）<br/>　　【疏】注“都家”至“每都”○释曰：在此者，此宫虽阙，义理可言。以其称士，则知主狱，故郑云“都家之士，主治都家吏民之狱讼，以告方士者也”。必知王家不置都士，而云都家之士者，以其都司马使王自为之，家司马家自置司马，以司马主军事重，故王置都司马，此刑事轻於军，故都家王皆不置都士，但已有方士主其狱，故使都家之士以狱告也。<br/>　　大司寇之职，掌建邦之三典，以佐王刑邦国，诘四方，（典，法也。诘，谨也。《书》曰：“王耗荒，度作详刑，以诘四方。”○诘，起吉反。耗，莫报反。度，待洛反。）<br/>　　【疏】“大司”至“四方”○释曰：《大司寇》云“佐王刑邦国，诘四方”，不言刑王国，诘畿内者，王官不嫌不刑诘在内，故举外以见内也。《大宰》云“以六典治邦国”，今此更言建“三典”者，彼六典自是六官之典，此三典是刑之三典，与彼别，故司寇别施之。○注“典法”至“四方”○释曰：“典，法也。”案《大宰》注云“典法，则所用异，异其名也”，故云典法也。引《书》者，《吕刑》篇文，“吕侯训夏赎刑，王耄荒，度作详刑以诘四方”。谓周穆王老耄乱荒忽，犹能用贤量度详审之刑，以诘谨四方。引之者，证诘为谨义也。<br/>　　一曰刑新国用轻典，（新国者，新辟地立君之国。用轻法者，为其民未习於教。○为，于伪反。）<br/>　　【疏】注“新国”至“於教”○释曰：云“新国者，新辟地立君之国”者，谓若世衰，夷秋内侵，国君诛灭，圣人後作，日辟国百里，既攘夷狄，国空无主，民不独治，须立君化之。则是“新辟地立君之国”者也。赵商问：“《族师职》曰：‘四闾为族，八闾为联，使之相保相受，刑罚庆赏相及。’在《康诰》曰：‘父不慈，子不孝，兄不友，弟不恭，不相及也。’族师之职，邻比相坐，《康诰》之云，门内尚宽。不知《书》、《礼》是错，未达指趣。”答曰：“族师之职，周公新制礼，使民相拱敕之法。《康诰》之时，周法未定天下，又新诛三监，务在尚宽，以安天下。先後量时，各有云为，乃谓是错也？”若然，言周公之时，未定天下，即是新国，更云新诛三监，假令周法先定，新诛之国亦是新国，故此云新辟地立君也。<br/>　　二曰刑平国用中典，（平国，承平守成之国也。用中典者，常行之法。）<br/>　　【疏】注“平国”至“之法”○释曰：云“平国，承平守成之国也”者，谓先君受封，後君承前平安，守持成立之国，民已被化，则用常行之法以治之。<br/>　　三曰刑乱国用重典。（乱国，篡弑叛逆之国。用重典者，以其化恶伐灭之。○篡，初患反。杀，音试，本亦作弑。）<br/>　　【疏】注“乱国”至“灭之”○释曰：云“乱国，篡弑叛逆之国”者，谓若州吁篡国，崔杼弑君，臧纥叛鲁，此皆逆乱之国。如此之国，民起恶心，故於常法之外，为恶者则当伐灭之也。<br/>　　以五刑纠万民：（刑亦法也。纠犹察异之。）<br/>　　【疏】注“刑亦”至“异之”○释曰：此五刑，与寻常正五刑墨、劓之等别，刑亦法也。此五法者，或一刑之中而含五，或此五刑全不入五刑者。云“纠犹察异之”者，谓万民犯五刑，察取与之罪，使别异善恶，则《尚书·毕命》云“旌别淑慝，表厥宅里”是也。<br/>　　一曰野刑，上功纠力；（功，农功。力，勤力。）<br/>　　【疏】注“功农”至“勤力”○释曰：以其言野，则国外，若卿大夫云“野自六尺”之类。既言在野为功，故知功是农功，力，勤力也。<br/>　　二曰军刑，上命纠守；（命，将命也。守，不失部伍。○守，刘音狩，注同。将，子匠反。）<br/>　　【疏】注“命将”至“部伍”○释曰：以其在军，�困外之事，将军裁之，故知命是将命也。军行必有部分卒伍，故云“不失部伍”也。<br/>　　三曰乡刑，上德纠孝；（德，六德也。善父母为孝。）<br/>　　【疏】注“德六”至“为孝”○释曰：谓在乡中之刑。《大司徒》云：“以乡三物教万民，一曰六德，知、仁、圣、义、忠、和。”既言在乡，故知德是六德教民者，非教国子三德、咎由九德者也。“善父母为孝”，《尔雅·释训》文。<br/>　　四曰官刑，上能纠职。（能，能其事也。职，职事�理。）<br/>　　【疏】注“能能”至“�理”○释曰：知“能是能其事。职，职事�理”者，以其言官，官中见能、见职，明知义然。<br/>　　五曰国刑，上愿纠暴。（愿，悫慎也。“暴”当为“恭”字之误也。○愿，音&lt;原页&gt;，刘又音原。依注暴作恭。悫，苦角反。）<br/>　　【疏】注“愿悫”至“误也”○释曰：知为“恭”不作“暴”者，以其上四刑，皆纠察其善，不纠其恶，以类言之，故知是恭。恭又似暴字，故云“字之误也”。<br/>　　以圜土聚教罢民，（圜土，狱城也。聚罢民其中，困苦以教之为善也。民不愍作劳，有似於罢。○罢，音皮，注下皆同。愍，音敏，刘亡觐反，《尚书》作愍，音敏，又作昏，皆训强。）<br/>　　【疏】注“圜土”至“於罢”○释曰：此已下说罢民。云“教之”者，正谓夜入圜土，昼则役之司空，困苦则归善。郑云“困苦以教之为善”。云“民不愍作劳，有似於罢”者，罢谓困极罢弊，此圜土被囚而役，是不愍强作劳之民，有似罢�之人也。<br/>　　凡害人者，&#59345;之圜土而施职事焉，以明刑耻之。（害人，谓为邪恶已有过失丽於法者。以其不故犯法，&#59345;之圜土，系教之，庶其困悔而能改也。&#59345;，置也。施职事，以所能役使之。明刑，书其罪恶於大方版，著其背。○&#59345;，之豉反，又音示。邪，似嗟反，下同。著，丁略反，一音直略反。）<br/>　　【疏】注“害人”至“其背”○释曰：云“害人，谓为邪恶，已有过失丽於法者”，案《司救职》云：“凡民之有邪恶者，三让而罚，三罚而士加明刑，耻诸嘉石，役诸司空。”即此下文者是也。此谓语言无忌，悔慢长老，过浅，直坐之嘉石，不入圜土者也。彼下文又云：“其有过失者，三让而罚，三罚而归於圜土。”此谓抽拔兵剑，误以伤人，罪重，不坐嘉石，径入圜土，昼日亦役之司空，夜入圜土者也。此罢民，本无故心，直是过误，此入五刑者为轻，比坐嘉石者为重，故云已丽於法，丽於法，是入圜土者也。<br/>　　其能改过，反于中国，不齿三年，（反于中国，谓舍之还於故乡里也。《司圜职》曰：“上罪三年而舍，中罪二年而舍，下罪一年而舍。”不齿者，不得以年次列於平民。）<br/>　　【疏】“其能”至“三年”○释曰：云“能改”，正谓在圜土不出，自思己过，是能改也。○注“反于”至“平民”○释曰：言“反于中国”者，《虞书》有“五宅三居”，彼不在中国，此则反还於故乡里也。引《司圜职》已下，见舍之远近。此所舍乡，则《玉藻》所谓“垂�五寸，惰游之士也”是也。<br/>　　其不能改而出圜土者，杀。（出谓逃亡。）<br/>　　【疏】“其不”至“者杀”○释曰：云“不能改”，正谓不能伏思已过而出圜土也。<br/>　　以两造禁民讼，入束矢於朝，然後听之。（讼，谓以财货相告者。造，至也。使讼者两至，既两至，使入束矢乃治之也。不至，不入束矢，则是自服不直者也。必入矢者，取其直也。《诗》曰“其直如矢”。古者一弓百矢，束矢其百亩与？○造，七报反，注同。个，古贺反。与，音馀。）<br/>　　【疏】“以两”至“听之”○释曰：此并下二经，论禁民狱讼，不使虚诬之事。言“禁”者，谓先令入束矢，不实则没入官。若不入，则是自服不直，是禁民省事之法也。○注“讼谓”至“个与”○释曰：云“讼，谓以货财相告者”，以对下文“狱，是相告以罪名”也。此相对之法。若散文则通，是以卫侯与元�亘讼，是罪名亦曰讼。云“古者一弓百矢”者，《尚书·文侯之命》，平王赐晋文侯，及僖二十八年，襄王赐晋文公，皆云“彤弓一，彤矢百”，故知一弓百矢。云“束矢其百个与”者，彼是所赐，此乃入官，约同之，故云“与”以疑之。《泮水》诗云“束矢其搜”，毛云：“五十矢曰束。”彼郑从之者，彼或据在军矢数，与受赐者异，故从《毛传》也。<br/>　　以两剂禁民狱，入钧金，三日乃致于朝，然後听之。（狱，谓相告以罪名者。剂，今券书也。使狱者各赍券书，既两券书，使入钧金，又三日乃治之，重刑也。不券书，不入金，则是亦自服不直者也。必入金者，取其坚也。三十斤曰钧。○两剂，子随反。）<br/>　　【疏】“以两”至“听之”○释曰：此一经听争罪之事，与上听讼有异，此则各遣持剂之书契，又入金不入矢，“三日乃致于朝”者，皆谓以狱事重於讼事，故郑云重刑也。○注“狱谓”至“曰钧”○释曰：云“狱谓相告以罪名”者，对前相告以财货为讼也。云“剂，金券书也”者，《小宰》云：“听卖买以质剂。”《质人》云：“大市以质，小市以剂。”郑《小宰》注云：“簿书之最目，狱讼之要辞，皆曰契。”则剂谓券书者，谓狱讼之要辞，若王叔氏不能举其契是也。“三十斤曰钧”，《律历志》文。<br/>　　以嘉石平罢民，（嘉石，文石也。树之外朝门左。平，成也。成之使善。○文石，如字，刘音问。树音树。）<br/>　　【疏】注“嘉石”至“使善”○释曰：此嘉石肺石在《朝士职》，朝士属大司寇，故见之耳。云“嘉石，文石也”者，以其言嘉，嘉善也。有文乃称嘉，故知文石也。欲使罢民思其文理，以改悔自修。树之外朝门左，朝士文也。<br/>　　凡万民之有罪过而未丽於法，而害於州里者，桎梏而坐诸嘉石，役诸司空。重罪旬有三日坐，期役；其次九日坐，九月役；其次七日坐，七月役；其次五日坐，五月役；其下罪三日坐，三月役；使州里任之，则宥而舍之。（有罪过，谓邪恶之人所罪过者也。丽，附也。未附於法，未著於法也。木在足曰桎，在手曰梏。役诸司空，坐日讫，使给百工之役也。役月讫，使其州里之人任之，乃赦之。宥，宽也。○桎，音质。桎，户毒反。著，直略反，下附犹著皆同。）<br/>　　【疏】“凡万”至“舍之”○释曰：云“未丽於法”，只谓入圜土为法，此坐嘉石之罢民未入圜土，差轻故也。云“害於州里”者，谓语言无忌，侮慢长老。云“桎梏而坐诸嘉石”者，谓坐时，坐日满，役诸司空，则无桎梏也。此已下轻重有五节，皆就语言侮慢之中，斟酌为轻重，分五等也。云“使州里任之”者，仍恐习前为非而不改，故使州长里宰保任，乃舍之。以稍轻，入乡即得与乡人齿，亦无垂�五寸之事也。郑云“木在足曰桎，在手曰梏”，知者，无正文，见《掌囚》云“上罪梏{共手}而桎”，{共手}，谓两手共一木，梏与{共手}连言，故知梏在手，桎在足也。《广雅》云：“手间之梏械，足间之桎械。”亦是手曰梏，足曰桎。《易志》冷刚问：“《大畜》六四‘童牛之梏，元吉’，注巽为木，互体震，震为牛之足，足在艮体之中，艮为手，持木以就足，是施梏。又《蒙》初六注云：‘木在足曰桎，在手曰梏。’今《大畜》六四施梏於足，不审桎梏手足定有别否？”答曰：“牛无手，故以足言之。”<br/>　　以肺石远穷民，（肺石，赤石也。穷民，天民之穷而无告者。○肺，芳废反。）<br/>　　【疏】注“肺石”至“告者”○释曰：云“肺石，赤石也”者，阴阳疗疾法，肺属南方火，火色赤，肺亦赤，故知名肺石是赤石也。必使之坐赤石者，使之赤心，不妄告也。云“穷民，天民之穷而无告者”，《王制》文。彼上文云：“少而无父者谓之孤，老而无子者谓之独，老而无妻者谓之鳏，老而无夫者谓之寡，此四者，天民之穷而无告者也。皆有常饩。”<br/>　　凡远近�独老幼之欲有复於上而其长弗达者，立於肺石，三日，士听其辞，以告於上，而罪其长。（无兄弟曰�。无子孙曰独。复犹报也。上谓王与六卿也。报之者，若上书诣公府言事矣。长，谓诸侯若乡遂大夫。○�，其营反。长，丁丈反，下及注同。上，时掌反。）<br/>　　【疏】“凡远”至“其长”○释曰：言“远近”者，无有远近，畿外畿内之民，皆有�独老幼之等。云“欲有复於上而其长弗达”者，谓长官不肯通达，审知其贫困者，故须复报於上，如此之类，是上穷民，即来立於石也。○注“无兄”至“大夫”○释曰：郑知�是无兄弟者，《王制》已有狐独鳏寡，不见�，则�是无兄弟可知也。是以《尚书·洪范》亦云“无虐�独，而畏高明”，孔云：“�，单无兄弟也，无子曰独。”云“无子孙曰独”者，案《王制》唯云“老而无子曰独”今兼云孙者，无子有孙不为独，故兼云无孙也。郑不释经“老幼”者，老则无夫无妻，幼则无父可知，故不释也。知上是王与六卿者，六卿并知国政，皆得受冤怨，故兼六卿言之。云“长，谓诸侯若乡遂大夫”者，冤诉之人，天下皆是，故长亦兼天下，故以畿外诸侯及畿内乡遂大夫，皆得为长也。若然，不言三等采地之主及三公邑大夫者，在长中可知，故举外内以包之也。<br/>　　正月之吉，始和布刑于邦国都鄙，乃县刑象之法于象魏，使万民观刑象，挟日而敛之。（正月朔日，布五刑於天下，正岁又县其书，重之。○县音玄，注及下同。挟，子叶反。）<br/>　　【疏】“正月”至“敛之”○释曰：“正月之吉”者，谓建子之月，正月一日也。言“始和”者，《太宰》注“凡治有故，言始和者，若改造云尔”，其实不改也。云“布刑于邦国都鄙”者，正月和，即以此月布于天下。云“乃县刑象之法于象魏”者，谓建寅正岁，邦国及都鄙并王家雉门，皆一时县之。“敛之”者，天子敛藏於明堂，诸侯敛藏於祖庙，月月受而行之，谓之听朔。○注“正月”至“重之”○释曰：郑云“天下”，即邦国都鄙也。云“正岁又县其书，重之”，知正岁乃县者，亦约《小司寇》知之也。<br/>　　凡邦之大盟约，莅其盟书，而登之于天府。（莅，临也。天府，祖庙之藏。○约，於妙反。藏，才浪反。）<br/>　　【疏】“凡邦”至“天府”○释曰：云“凡邦之大盟约”者，谓王与诸侯因大会同而与盟所有约誓之辞。云“莅其盟书，而登於天府”者，既临其盟书，因即登此盟书于天府。○注“莅临”至“之藏”○释曰：云“天府，祖庙之藏”者，《天府职》文。<br/>　　大史、内史、司会及六官皆受其贰而藏之。（六官，六卿之官也。贰，副也。○会，古外反，下司会同。）<br/>　　【疏】“大史”至“藏之”○释曰：大史、内史、司会，掌事皆与六卿同，故皆有副贰盟辞而藏之，拟相勘当也。<br/>　　凡诸侯之狱讼，以邦典定之。（邦典，六典也。以六典待邦国之治。○治，直吏反，下同。）<br/>　　【疏】注“邦典”至“之治”○释曰：云“邦典、六典也”者，案《大宰职》“以典待邦国之治”，故邦国有狱讼之事来诣王府，还以邦典定之。<br/>　　凡卿大夫之狱讼，以邦法断之。（邦法，八法也。以八法待官府之治。○断，丁乱反，下注皆同。）<br/>　　【疏】注“邦法”至“之治”○释曰：案《大宰》云以“八法治官府”，是以卿大夫有狱讼，还以邦之八法断之。若然，《大宰》有“八则治都鄙”，此不言都鄙有狱讼，以八则断之者，都鄙有狱讼，都家之士告于方士治之，故此不言也。<br/>　　凡庶民之狱讼，以邦成弊之。（邦成，八成也。以官成待万民之治。故书“弊”为“憋”。郑司农云：“憋当为弊。邦成，谓若今时决事比也。弊之，断其狱讼也，故《春秋传》曰‘弊狱邢侯’。”○弊，必世反，断也，後训断者，皆同。弊，刘芳灭反，又音卑设反。比，必利反。）<br/>　　【疏】注“邦成”至“邢侯”○释曰：《大宰》云“以官成待万民之治”，是以庶民有狱讼，故以邦成弊之。弊亦断也，异其文耳。云“邦成八成也”者，则《小宰》云“一曰听征役以比居，二曰听师田以简稽”已下是也。先郑云“邦成，谓若今时决事比也”者，此八者，皆是旧法成事品式。若今律，其有断事，皆依旧事断之，其无条，取比类以决之，故云决事比也。《春秋传》者，《春秋左氏传》“晋邢侯与雍子争畜阝田，邢侯不胜，乃弊狱邢侯”，引之者，证弊为憋，义同也。<br/>　　大祭祀，奉犬牲。（奉犹进也。）<br/>　　【疏】“大祭”至“犬牲”○释曰：犬属西方金，犬既当方之畜，故司寇奉进犬牲也。<br/>　　若�祀五帝，则戒之日，莅誓百官，戒于百族。（戒之日，卜之日也。百族，谓府史以下也。《郊特牲》曰：“卜之日，王立于泽，亲听誓命，受教谏之义也。献命库门之内，戒百官也。太庙之内，戒百姓也。”）<br/>　　【疏】“若�”至“百族”○释曰：�之言烟，烟祀五帝，谓迎气於四郊，及总享五帝於明堂也。云“戒之日”者，谓前十日卜之日，卜吉，即戒之使散齐。云“莅誓百官”者，谓馀官誓百官之时，大司寇则临之，云“戒於百族”者，大司寇亲自戒之。其百官所戒者，当太宰为之，是以《太宰》云：“祀五帝前期十日，帅执事而卜日，遂戒。”故知太宰戒百官也。若然，《太宰》云：“祀五帝则掌百官之誓戒。”《太宰》虽云“掌百官誓戒”，戒则亲为之，誓则掌之而不亲誓。何者？此司寇卑於太宰，此云莅誓百官，岂司寇得临太宰乎？故知太宰掌之，馀小官誓之，司寇临之也。○注“戒之”至“姓也”○释曰：郑知百族府史以下者，以其王之百姓，亦同大宰戒之，故知百族府史胥徒也。引《郊特牲》者，欲见百族非王之亲，是府史以下也。云“献命库门之内戒百官也”者，王自泽宫而还入皋门，至库门之内，大宰献命，命，即戒百官。又於库门而东入庙门，庙门之内戒百姓。彼注云：“百姓，王之亲也。”以亲，故入庙乃戒之。<br/>　　及纳亨，前王，祭之日，亦如之。（纳亨，致牲。○亨，普庚反，刘普孟反，注同。下纳亨放此。）<br/>　　【疏】“及纳”至“如之”○释曰：郑云“纳亨，致牲”者，谓将祭之辰。“祭之日”，谓旦明也。此二者，大司寇为王引道，故云“亦如之”。<br/>　　奉其明水火。（明水火，所取於日月者。）<br/>　　【疏】注“明水”至“月者”○释曰：司ピ氏以阳燧取火於日中，以阴鉴取水於月中。明者，�也。王人明�，水火乃成可得，是明水火所取於日月者也。奉此水火者，水以配郁鬯与五齐，火以给爨亨也。<br/>　　凡朝觐会同，前王，大丧亦如之。（大丧所前或嗣王。）<br/>　　【疏】“凡朝”至“如之”○释曰：朝觐不言大，则四时朝也。会同，谓时见曰会，殷见曰同。此者皆司寇在王前为导也。其大丧亦如之，亦导王也。○注“大丧”至“嗣王”○释曰：知“嗣王”者，以经云大丧是王丧，复云前王，明是嗣王也。言“或”者，大丧或是先后及王世子，皆是大丧。若先后及世子大丧，则王为正王也。既言前王，明以先后世子为政，故云“或嗣王”也。凡大丧之礼有三。《大宰》云“大丧，赞赠玉含玉”，《大司马》云“大丧，平士大夫”，赠王谓王丧。《大宗伯》云：“朝觐会同，则为上相，大丧亦如之。”注云：“王、后、世子。”及此“大丧亦如之”，二者容有先后及后、世子。又《宰夫》云：“大丧、小丧，掌小官之戒令。”注云：“大丧，王后、世子也。小丧，夫人以下。”然则大丧与小丧相连，则不容有王丧。<br/>　　大军旅，莅戮于社。（社，谓社主在军者也。郑司农说以《书》曰“用命赏于祖，不用命戮于社。”）<br/>　　【疏】注“社谓”至“于社”○释曰：郑知“社，谓社主在军者也”者，以其大军旅非在国，故先郑引《书》为证，彼《书》，谓《甘誓》，启与有扈战于甘之野，誓士众辞。社是阴，杀亦阴，赏是阳，祖是迁主亦阳，故各於其所。必於祖社主前者，尊祖严社之义也。<br/>　　凡邦之大事，使其属跸。（属，士师以下也。故书“跸”作“避”，杜子春云：“避当为辟，谓辟除奸人也。”玄谓跸，止行也。○&lt;走毕&gt;，本亦作跸，音毕。）<br/>　　【疏】注“属土”至“行也”○释曰：云“凡邦之大事”者，言“凡”语广，则国有大事，王动行，皆使其属跸。郑知其属是士师以下者，见《士师职》云：“诸侯为宾，则帅其属而跸于王宫。”注云：“诸侯来朝，若飨食时。”《士师》云帅其属，则士师以下上士、中士、下士皆跸。知者，以此注云“士师以下”故也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-265-4496.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-265-4498.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-265.html" action-type="chapterComment" class="comment"><i></i>周礼注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

