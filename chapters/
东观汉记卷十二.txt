<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《东观汉记校注》正文_东观汉记卷十二_刘珍作品 - 维普阅读网</title>
<meta name="keywords" content="东观汉记校注,东观汉记校注原文,东观汉记校注阅读,东观汉记卷十二全文,刘珍作品" />
<meta name="description" content="东观汉记校注原文阅读,东观汉记卷十二全文在线阅读,刘珍作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-252-3990.html";
var nextpage="novel-read-252-3992.html";
var indexpage = "novel-chapter-252.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-252.html">东观汉记校注</a></strong>
<strong><a href="novel-chapter-252.html">东观汉记校注目录</a></strong>
<span>东观汉记卷十二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-252-3990.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>东观汉记卷十二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘珍&amp;searchsubmit=yes"  target="_blank">刘珍</a><span class="divide">|</span>发布时间：2014-08-26 20:33:42<span class="divide">|</span></p>
<div class="page-body">
<div class="page-content">
<p>传七<br/><br/>　　窦融〔一〕<br/><br/>　　以军功封宁武男。〔二〕范晔后汉书卷二三窦融传李贤注<br/><br/>　　河西太守窦融遣使献槖驼。〔三〕初学记卷二九<br/><br/>　　遣司马虞封间行通书。〔四〕范晔后汉书卷二三窦融传李贤注<br/><br/>　　竺曾弟婴报怨，杀属国侯王胤等，曾惭而去郡，融承制拜曾为武锋将军。〔五〕范晔后汉书卷二三窦融传李贤注<br/><br/>　　窦融将兵牧叙州。〔六〕书钞卷三二<br/><br/>　　诏封窦融曰：「行河西五郡大将军、叙州牧、张掖属国都尉窦融，执志忠孝，〔七〕扶微救危，仇疾反虏愧嚣，率厉五郡精兵，羌胡毕集，兵不血刃，而虏土崩瓦解，功既大矣。笃意分明，断之不疑，吾甚嘉之。其以六安安丰、阳泉、蓼、安风凡四县封融为安丰侯。」〔八〕御览卷二００<br/><br/>　　窦融光武时数辞爵位，不许，〔九〕因上疏曰：「臣融年五十三，有一子，年十五，质性顽钝，臣融朝夕教导以经艺，不得令观天文，见谶记，诚欲令恭肃畏事，恂恂脩道，〔一０〕不愿其有才能，〔一一〕何况乃当传以连城广土，享侯国哉！」〔一二〕他日会见，〔一三〕迎诏曰：「公欲让职还土，〔一四〕今相见，不宜论也。」类聚卷二一<br/><br/>　　窦融嗣子穆尚内黄公主，而融弟显亲侯窦友嗣子固尚沮阳公主，〔一五〕穆长子勳尚东海恭王女。〔一六〕窦氏一公，〔一七〕两侯，三公主，四二千石，相与并代，〔一八〕自祖至孙，官府厩第相望，〔一九〕奴婢千数，虽亲戚功臣，莫与为比。初学记卷一八<br/><br/>　　融年老，〔二０〕子孙骄慢，乞骸骨归第，诏许之。融卒，谒者奏穆父子自谓失势，帝令将家属归本郡。〔二一〕书钞卷三二<br/><br/>　　〔一〕　「窦融」，字周公，扶风平陵人，范晔后汉书卷二三有传。又见汪文台辑司马彪续汉书卷二、华峤后汉书卷一。<br/><br/>　　〔二〕　「以军功封宁武男」，范晔后汉书窦融传云：「王莽居摄中，为强弩将军司马，东击翟义，还攻槐里，以军功封建武男。」李贤注云：「东观记、续汉书并云『宁武男』。」本条即据此辑录。<br/><br/>　　〔三〕　「河西太守窦融遣使献槖驼」，此条御览卷九０一亦引，文字全同。范晔后汉书窦融传云：建武「五年夏，遣长史刘钧奉书献马」。与此当为同一事。<br/><br/>　　〔四〕　「遣司马虞封间行通书」，范晔后汉书窦融传云：融「复遣钧上书曰：『……谨遣同产弟友诣阙，口陈区区。』友至高平，会嚣反叛，道绝，驰还，遣司马席封间行通书」。李贤注：「东观记及续汉书『席』皆作『虞』字。」本条即据此辑录。聚珍本作「令弟友诣阙，道绝，驰还，遣司马虞封间行通书」，亦据李贤注和范书辑录。<br/><br/>　　〔五〕　「融承制拜曾为武锋将军」，范晔后汉书窦融传云：建武「七年夏，酒泉太守竺曾以弟报怨杀人而去郡，融承制拜曾为武锋将军，更以辛肜代之」。其下李贤即引此段文字作注。李贤注首句原无「竺」字，又无「融承制」一句，为使文义完足，今据范书增补。通鑑卷四二亦引此条，仅有「曾弟婴报怨，杀属国侯王胤等」二句。<br/><br/>　　〔六〕　「窦融将兵牧叙州」，此句下原有「窦宪兄弟并列位，威镇四海」二句，为窦宪传中语，今删去，移入窦宪传。<br/><br/>　　〔七〕　「执志」，聚珍本同，姚本作「允执」，书钞卷四七引同。<br/><br/>　　〔八〕　「六安安丰、阳泉、蓼、安风」，聚珍本无「六安」二字，范晔后汉书窦融传同。姚本有，类聚卷五一引亦有。按六安旧为侯国，安丰、阳泉、蓼、安风四县皆属六安国。「阳泉」原误作「阳原」，「安风」原脱「风」字，姚本、聚珍本皆不误，类聚卷五一引亦不误，今据校正。<br/><br/>　　〔九〕　「不许」，此句原无，聚珍本有，御览卷四二四引亦有，今据增补。此句上聚珍本尚有「不欲传子」一句，不知据何书所引辑录。<br/><br/>　　〔一０〕「脩」，姚本、聚珍本同，御览卷四二四引作「循」，范晔后汉书窦融传亦作「循」。按二字于义皆通。<br/><br/>　　〔一一〕「愿」，原误作「显」，聚珍本作「愿」，御览卷四二四引同，今据改正。<br/><br/>　　〔一二〕「享侯国哉」，此句类聚卷五一引作「享诸侯之国哉」，御览卷二０一引同，惟「哉」字作「也」，御览卷四二四引作「享诸侯国哉」。<br/><br/>　　〔一三〕「他日会见」，此下五句原无，类聚卷五一引，今据增补。聚珍本亦有此五句，「迎诏曰」作「迎诏融曰」，馀与此同。路子复藏明抄本书钞卷四八引此五句与聚珍本同。御览卷二０一亦引，字句微异。<br/><br/>　　〔一四〕「公」，原无，聚珍本有，御览卷二０一引亦有，今据增补。<br/><br/>　　〔一五〕「沮阳公主」，姚本、聚珍本同，御览卷四七０引作「泾阳公主」。按当作「涅阳公主」，范晔后汉书窦融传云：「友子固，亦尚光武女涅阳公主。」又皇后纪载：光武帝五女，「皇女中礼，十五年封涅阳公主，适显亲侯大鸿胪窦固，肃宗尊为长公主」。李贤注云：「涅阳，属南阳郡。」<br/><br/>　　〔一六〕「东海恭王」，御览卷四七０引同，姚本、聚珍本皆误作「东海公主」。范晔后汉书窦融传云：「穆子勳，尚东海恭王疆女沘阳公主。」<br/><br/>　　〔一七〕「一公」，姚本同，初学记卷二四、御览卷四七０引亦同，聚珍本作「一王」。<br/><br/>　　〔一八〕「相与并代」，此句原无，初学记卷二四引有，今据增补。<br/><br/>　　〔一九〕「厩」，初学记卷二四引作「邸」，于义较长。<br/><br/>　　〔二０〕「融年老」，此句上原有「窦融长子穆，穆子勳，并尚公主」三句，因与上重複，今删去。<br/><br/>　　〔二一〕「帝令将家属归本郡」，此条姚本、聚珍本皆未辑录。<br/><br/>　　窦固<br/><br/>　　窦固，〔一〕字孟孙，少为黄门郎，谦让有节操。书钞卷五八<br/><br/>　　中元二年，〔二〕以窦固为中郎将，监羽林左骑。破西羌还，〔三〕是时窦氏公、侯、二千石并在朝廷，门内尚三公主，赏赐恩宠荣于当世，亲戚功臣无与为等也。御览卷四七０<br/><br/>　　明帝欲征匈奴，窦固议曰：「塞外草美，马不须穀。」类聚卷九三<br/><br/>　　窦固为奉车都尉，〔四〕与驸马都尉耿秉等北征匈奴，遂灭西域，开通三十六国。在边数年，羌胡亲爱之。羌胡见客，〔五〕炙肉未熟，人人长跪前割之，血流指间，进之于固，固辄为啗，不秽贱之，是以爱之如父母也。〔六〕御览卷四七五<br/><br/>　　窦固，字孟孙，为卫尉，〔七〕奉两宫宿卫。上而见重当世，仁厚恭谨；下而赈施宗族，甚有名称。〔八〕书钞卷五三<br/><br/>　　〔一〕　「窦固」，窦融弟窦友之子，范晔后汉书卷二三有传。又见汪文台辑司马彪续汉书卷二。<br/><br/>　　〔二〕　「中元二年」，原脱「二」字，聚珍本作「中元元年」。按范晔后汉书窦固传云：「中元元年，袭父友封显亲侯。显宗即位，迁中郎将，监羽林士。」显宗即位时为中元二年，此时窦固为中郎将。今据范书增补「二」字。<br/><br/>　　〔三〕　「破西羌还」，此为明帝永平末年时事。按时间顺序，当叙于下「窦固为奉车都尉」云云一条之后。<br/><br/>　　〔四〕　「窦固为奉车都尉」，时在明帝永平十五年，见范晔后汉书明帝纪、窦固传。<br/><br/>　　〔五〕　「羌胡见客」，此句以下一段文字原作「炙肉未熟，人人长跪前割，血流指间，进之于固，固辄为啗，不秽贱也，是以亲之如父」。凡与此不同处，皆据范晔后汉书窦固传李贤注所引校改。<br/><br/>　　〔六〕　「是以爱之如父母也」，羌胡爱窦固事书钞卷一四五两引，字句皆较此简略。<br/><br/>　　〔七〕　「为卫尉」，章帝建初八年，代马防为卫尉。见范晔后汉书窦固传。<br/><br/>　　〔八〕　「甚有名称」，此条书钞卷五三两引，另一处所引字句较此简略。<br/><br/>　　窦宪<br/><br/>　　窦宪恃宫掖声势，〔一〕遂以贱直夺沁水公主园田，〔二〕公主不敢诉。后肃宗驾出过园，指以问宪，宪阴呜不得对。〔三〕发觉，帝大怒，召宪切责曰：「今贵主尚见枉夺，何况小臣乎！」〔四〕御览卷四八三<br/><br/>　　章帝崩，窦太后临政，窦宪为大将军，食邑二万户，弟景执金吾，瑰将作大匠、光禄勳。〔五〕初学记卷一八<br/><br/>　　窦宪作大将军，置长史、司马员吏官属，位次太傅。〔六〕司马彪续汉书百官志刘昭注<br/><br/>　　大将军窦宪封武阳侯，〔七〕食邑二万户，宪固辞封。诏曰：〔八〕「大将军宪前岁出征，克灭北狄，朝加封赏，固辞不受。舅氏旧典，并蒙爵土。〔九〕其封宪冠军侯，邑二万户。」　御览卷二０一<br/><br/>　　窦宪兄弟并列位，〔一０〕威镇四海。书钞卷三二<br/><br/>　　窦宪以特进见礼依三公，〔一一〕并未开封。书钞卷五二<br/><br/>　　〔一〕　「窦宪」，字伯度，窦融曾孙，范晔后汉书卷二三有传。又见汪文台辑司马彪续汉书卷二。<br/><br/>　　〔二〕　「沁水公主园田」，原仅存「沁园」二字，今据聚珍本和范晔后汉书窦宪传增补。「沁水公主」，名致，明帝女，永平三年封沁水公主，适高密侯邓乾。<br/><br/>　　〔三〕　「阴呜」，聚珍本作「阴喝」，范晔后汉书窦宪传同。按「阴呜」、「阴喝」，义皆为噎塞。范书李贤注云：「喝」字「或作『呜』」。是李贤时范书有作「喝」者，也有作「呜」者。<br/><br/>　　〔四〕　「小臣」，聚珍本作「小民」，范晔后汉书窦宪传作「小人」。<br/><br/>　　〔五〕　「瑰将作大匠、光禄勳」，此条御览卷四七０亦引，文字全同。<br/><br/>　　〔六〕　「位次太傅」，范晔后汉书窦宪传云：「旧大将军位在三公下，置官属依太尉。宪威权震朝廷，公卿希旨，奏宪位次太傅下，三公上；长史、司马秩中二千石，从事中郎二人六百石，自下各有增。」<br/><br/>　　〔七〕　「武阳侯」，原作「舞阳侯」，聚珍本作「武阳侯」，今据校改。范晔后汉书窦宪传载，和帝永元元年，窦宪出击匈奴，登燕然山，刻石勒功而还。「诏使中郎将持节即五原拜宪大将军，封武阳侯，食邑二万户」。通鑑卷四七胡三省注云：「郡国志东郡有东武阳县，泰山郡有南武阳侯国，宪其封南武阳欤？」<br/><br/>　　〔八〕　「诏曰」，此诏在永元二年。<br/><br/>　　〔九〕　「舅氏旧典，并蒙爵土」，西汉时，帝舅一般皆封为侯，故和帝诏中有此语。<br/><br/>　　〔一０〕「窦宪兄弟并列位」，此句上原有「窦融将兵牧凉州」一句，为窦融传中语，今删去，移入窦融传。此下二句姚本、聚珍本皆未辑录。<br/><br/>　　〔一一〕「见礼」，原误倒作「礼见」，聚珍本不误，今据改正。<br/><br/>　　窦章〔一〕<br/><br/>　　时谓东观为老氏藏室。〔二〕聚珍本<br/><br/>　　窦章女初入掖庭为贵人，〔三〕早卒。帝追思之，诏史官树碑颂德，帝自为之辞。〔四〕书钞卷一０二<br/><br/>　　〔一〕　「窦章」，字伯向，窦融玄孙，窦万全少子，范晔后汉书卷二三有传。又见汪文台辑华峤后汉书卷一。<br/><br/>　　〔二〕　「时谓东观为老氏藏室」，此条不知聚珍本从何书辑录。范晔后汉书窦章传云：「永初中，三辅遭羌寇，章……讲读不辍。太僕邓康闻其名，请欲与交，章不肯往，康以此益重焉。是时学者称东观为老氏臧室，道家蓬莱山，康遂荐章入东观为校书郎。」此条上下皆有阙文。<br/><br/>　　〔三〕　「女」，原误作「从母」。范晔后汉书窦章传云：「顺帝初，章女年十二，能属文，以才貌选入掖庭，有宠，与梁皇后并为贵人。」今据校正。<br/><br/>　　〔四〕　「帝自为之辞」，范晔后汉书窦章传作「章自为之辞」。此条聚珍本未辑录。<br/><br/>　　马援<br/><br/>　　马援，〔一〕字文渊，扶风茂陵人。〔二〕世说新语言语篇、御览卷二六０<br/><br/>　　远祖徒茂陵成懽里。〔三〕范晔后汉书卷二四马援传李贤注<br/><br/>　　通生宾，〔四〕宣帝时以郎持节，号使君，使君生仲，仲官至玄武司马；仲生援。范晔后汉书卷二四马援传李贤注<br/><br/>　　援三兄，〔五〕况字长平，〔六〕余字圣卿，员字季主。范晔后汉书卷二四马援传李贤注<br/><br/>　　受齐诗，师事颍川满昌。范晔后汉书卷二四马援传李贤注<br/><br/>　　援以况出为河南太守，次两兄为吏京师，见家用不足，乃辞况欲就边郡畜牧。范晔后汉书卷二四马援传李贤注<br/><br/>　　马援外类倜傥简易，而内重礼，事寡嫂，虽在阃内，〔七〕必帻然后见之也。〔八〕书钞卷一二七<br/><br/>　　马援为郡督邮，送囚至府，囚有重罪，援哀而纵之，亡命北地，遇赦留。御览卷六四二<br/><br/>　　马援歎曰：「凡殖产，〔九〕贵其能施民也，〔一０〕否则守钱奴耳。」〔一一〕乃尽散以班昆弟故旧，身衣羊裘皮葱。书钞卷一二九<br/><br/>　　愧嚣甚重马援，以为绥德将军。时公孙述称帝，嚣使援往观之。援素与述同乡里，相善，以为至当握手迎如平生，而述方盛陈陛卫，〔一二〕以延援入，〔一三〕交拜礼毕，就馆，更为援製答布单衣、交让冠，〔一四〕会百官于宗庙，立旧交之位。述鸾旗旄骑，警跸就车，礼甚盛，欲以援封侯，食大将军位。〔一五〕宾客皆乐留，援晓之，因而辞归，谓嚣曰：「子阳井底蛙耳，〔一六〕不如专意东方。」嚣乃使援奉书洛阳。〔一七〕援初到，〔一八〕敕令中黄门引入，时上在宣德殿南庑下，但帻坐。上迎，笑谓之曰：「卿遨游二帝间，见卿，使人惭。」援顿首谢曰：「当今之世，非独君择臣，臣亦择君。臣与公孙述同县，少小相善。〔一九〕臣前至蜀，述陛戟而后进臣。今臣远来，〔二０〕陛下何知非刺客而简易如此？」于是上复笑曰：「卿非刺客，顾说客耳。」援乃曰：「天下反覆，自盗名字者不可胜数。今见陛下，恢廓大度，同符高祖，乃知帝王自有真也。」帝甚壮之。〔二一〕御览卷七七八<br/><br/>　　援说嚣曰：「前到朝廷，上凡十四见。开心见诚。」〔二二〕范晔后汉书卷二四马援传李贤注、书钞卷九<br/><br/>　　马援与杨广书曰：〔二三〕「车丞相高祖园寝郎，〔二四〕一月九迁为丞相者，知武帝恨诛卫太子，上书讼之。」　文选卷三八任昉为范尚书让吏部封侯第一表李善注<br/><br/>　　上自征愧嚣，〔二五〕至漆，诸侯多以王师之重，不宜远入险阻，计未决。会召马援，因说愧嚣侧足无所立，〔二六〕将帅土崩之势，兵进必破之状，于上前聚米为山川，指画地势，〔二七〕上曰：「虏在吾目中矣。」〔二八〕嚣众大溃。〔二九〕御览卷二七五<br/><br/>　　马援为陇西太守，〔三０〕击羌，中矢贯肺胫，〔三一〕上闻，赐羊三千、牛三百头以养病。御览卷三七二<br/><br/>　　帝从援议，诏武威太守梁统，悉还金城客民。〔三二〕范晔后汉书卷二四马援传李贤注<br/><br/>　　马援，字文渊，扶风人。为陇西太守，务开宽信，恩以待下，〔三三〕任吏以职，但总大体而已。宾客故人，日满其门。诸曹时白外事，辄曰：「此丞、掾任，何足相烦。若大姓侵小民，黠羌欲旅距，〔三四〕此乃太守事耳。」　御览卷二六０<br/><br/>　　马援从陇西太守迁虎贲中郎将。〔三五〕御览卷二四一<br/><br/>　　马援在陇西，上书曰：「富民之本，在于食货，宜如旧铸五铢钱。」三府凡十三难，〔三六〕援一一解之，条奏其状。帝从之，天下赖其便。〔三七〕类聚卷六六<br/><br/>　　马援自还京师，数被进见。援长七尺五寸，〔三八〕色理髮肤眉目容貌如画。闲进对，〔三九〕尤善述前事，每言及三辅长者至闾里少年皆可观，皇太子、诸王闻者，莫不属耳忘倦。御览卷三七九<br/><br/>　　马援击寻阳山贼，上书曰：「除其竹木，譬如婴儿头多虮蝨而剃之，荡荡然虮蝨无所复依。」书奏，上大悦，出尚玺书，数日，黄门取头蝨章持入，〔四０〕因出小黄门头有蝨者，皆剃之。〔四一〕御览卷九五一<br/><br/>　　光武以马援为伏波将军。〔四二〕御览卷二四０<br/><br/>　　援上书：「臣所假伏波将军印，书『伏』字，『犬』外嚮。城皋令印，『皋』字为『白』下『羊』；丞印『四』下『羊』；尉印『白』下『人』，『人』下『羊』。即一县长吏，印文不同，恐天下不正者多。符印所以为信也，所宜齐同。」荐晓古文字者，事下大司空正郡国印章。奏可。〔四三〕范晔后汉书卷二四马援传李贤注<br/><br/>　　马援好事，〔四四〕至荔浦，见冬笋名包笋，上言：「禹贡『厥包橘柚』，疑谓是也，其味美于春夏笋。」〔四五〕御览卷九六三<br/><br/>　　马援击交阯，〔四六〕从容谓官属曰：「吾从弟少游尝哀吾慷慨多大志，曰：『士生一世，但取衣食裁足，乘下泽车，〔四七〕御款段马，〔四八〕为郡掾吏，守坟墓，乡里称为善人，斯可矣。致求盈馀，〔四九〕但自苦耳。』当吾在浪泊、西里、乌间，〔五０〕虏未灭之时，下潦上雾，毒气熏蒸，〔五一〕仰视乌鸢沾沾堕水中，〔五二〕卧念少游平生时语，何可得也！」　书钞卷一三九<br/><br/>　　马援与兄子严敦书云：〔五三〕「学庞伯高不就，〔五四〕犹为谨敕士，所谓刻鹄不成尚类鹜者。效杜季良而不成，〔五五〕陷为天下轻薄子，所谓画虎不成反类狗也。」〔五六〕御览卷九一九<br/><br/>　　马援平交阯，上言太守苏定张眼视钱，〔五七〕〈目枼〉目讨贼，〔五八〕怯于战功，宜加切敕。后定果下狱。御览卷四九一<br/><br/>　　马援于交阯铸铜马，奏曰：「臣闻行天者莫如龙，行地者莫如马。臣援师事杨子阿。〔五九〕孝武帝时，善相马者东门京铸作铜马法献之，立马于鲁班门外，更名曰金马门。臣既备数家骨法，以所得骆越铜，铸以为马，高二尺五寸，〔六０〕围四尺五寸，谨献。」诏置马德阳殿下。类聚卷九三<br/><br/>　　马援振旅还京师，赐衣服、酒、床、什器，粟五百斛，侯车一乘，朝见位次随九卿之□。〔六一〕书钞卷一三九<br/><br/>　　马援曰：「方今匈奴、乌桓尚扰北边，欲自请击之。男儿要当死于边野，以马革裹尸还墓耳，〔六二〕何能卧床上在儿女子手中耶？」故人孟冀曰：「谅为烈士，当如此矣！」〔六三〕御览卷四三八<br/><br/>　　马援行亭鄣，到右北平，诏书赐援钜鹿缣三百疋。　御览卷八一八<br/><br/>　　马援，字文渊，建武二十四年，威武将军刘尚击武陵五谿蛮夷，〔六四〕深入，军没。援因复请行。时年六十二，帝愍其老，未许之。援自请曰：「臣尚能被甲上马。」帝令试之。援据鞍顾眄，以示可用。帝笑曰：「矍铄哉是翁也！」〔六五〕遂遣援。御览卷二七四<br/><br/>　　二月到武陵临乡。〔六六〕范晔后汉书卷二四马援传李贤注<br/><br/>　　〔一〕　「马援」，范晔后汉书卷二四有传。又见汪文台辑谢承后汉书卷一、司马彪续汉书卷二。<br/><br/>　　〔二〕　「扶风茂陵人」，世说新语言语篇引东观汉记云：「马援，字文渊，茂陵人」云云。又御览卷二六０引云：「马援，字文渊，扶风人」云云。此条即据二书所引辑录。<br/><br/>　　〔三〕　「远祖徒茂陵成懽里」，原无「远祖」二字。范晔后汉书马援传云：「其先赵奢为赵将，号曰马服君，子孙因为氏。武帝时，以吏二千石自邯郸徒焉。」其下李贤注引东观汉记「徒茂陵成懽里」一语作注。为使文义完足，今据范书大意增补「远祖」二字。此条姚本、聚珍本作「远祖以吏二千石自邯郸徒茂陵成懽里」，亦据李贤注和范书辑录。<br/><br/>　　〔四〕　「通」，马援曾祖，以功封重合侯，因兄马何罗反，通受牵连被诛。<br/><br/>　　〔五〕　「援三兄」，此句原无，姚本、聚珍本有，系据范晔后汉书马援传增补。为使文义完足，今亦补入。<br/><br/>　　〔六〕　「长平」，姚本、聚珍本作「君平」。<br/><br/>　　〔七〕　「阃」，御览卷六八七、文选卷四０任昉奏弹刘整李善注引作「闺」。<br/><br/>　　〔八〕　「必帻然后见之也」，御览卷六八七引同，惟无「也」字。文选卷四０任昉奏弹刘整李善注引作「必冠然后入见」。<br/><br/>　　〔九〕　「凡殖产」，此句姚本、聚珍本作「凡殖货财产」，系据陈禹谟刻本书钞，与范晔后汉书马援传同。<br/><br/>　　〔一０〕「民」，姚本、聚珍本作「赈」，系据陈禹谟刻本书钞，与范晔后汉书马援传同。<br/><br/>　　〔一一〕「奴」，姚本作「卤」，聚珍本作「虏」。「卤」、「虏」二字通。陈禹谟刻本书钞作「虏」，与范晔后汉书马援传同。<br/><br/>　　〔一二〕「方」，聚珍本作「乃」。<br/><br/>　　〔一三〕「以延」，此二字聚珍本作「引」。<br/><br/>　　〔一四〕「答布」，原作「都布」，书钞卷一二八引同，聚珍本作「答布」，范晔后汉书马援传作「都布」，李贤注云：「东观汉记『都』作『答』。」今据聚珍本和李贤注改。汉书货殖传云：「答布皮革千石。」颜师古注云：「粗厚之布也。……答者，厚重之貌。」<br/><br/>　　〔一五〕「欲以援封侯，食大将军位」，此二句聚珍本作「欲授以封侯大将军位」，范晔后汉书马援传同，惟「授」字下有「援」字。<br/><br/>　　〔一六〕「子阳」，公孙述字子阳。<br/><br/>　　〔一七〕「嚣乃使援奉书洛阳」，时在建武四年冬。<br/><br/>　　〔一八〕「援初到」，此句至「但帻坐」数句原无，而有「援至，引见于宣德殿」二句。今删去原有二句，据范晔后汉书马援传李贤注补入「援初到」至「但帻坐」数句。聚珍本有此数句，「但」误作「袒」。御览卷六八七引云：「马援初见，帝令中黄门引入，上在宣德殿南庑下，但帻坐。」与范书李贤注所引文字微异。<br/><br/>　　〔一九〕「臣与公孙述同县，少小相善」，原无「同县少小」四字，聚珍本有，御览卷三五二引亦有，今据增补。<br/><br/>　　〔二０〕「臣」，原无此字，聚珍本有，御览卷三五二引亦有，今据增补。<br/><br/>　　〔二一〕「帝甚壮之」，原无此句，世说新语言语篇引有，今据增补。此条书钞卷四、卷八、卷九，初学记卷二六，御览卷九０、卷六八四，事类赋卷一二亦引，字句极为简略。<br/><br/>　　〔二二〕「开心见诚」，范晔后汉书马援传云：「建武四年冬，嚣使援奉书洛阳。……太中大夫来歙持节送援西归陇右，……援说嚣曰：『前到朝廷，上引见数十，每接讌语，自夕至旦，才明勇略，非人敌也。且开心见诚，无所隐伏，阔达多大节，略与高帝同。经学博览，政事文辩，前世无比。』」「上引见数十」句下李贤注云：「东观汉记曰凡十四见。」书钞卷九引云：「开心见诚。」此条即据李贤注和书钞卷九所引，又酌取范书文句辑录。<br/><br/>　　〔二三〕「马援与杨广书曰」，愧嚣遣子恂入质于汉，援携家属随恂归洛阳。后愧嚣狐疑，发兵拒汉。援为汉谋画灭嚣，游说嚣将叛嚣，又为书与嚣将杨广，使广劝嚣归汉。见范晔后汉书马援传。<br/><br/>　　〔二四〕「车丞相高祖园寝郎」，「车丞相」即车千秋。汉书本传云：「千秋为高寝郎，会卫太子为江充所谮败，久之，千秋上急变讼太子冤，曰：『子弄父兵，罪当笞；天子之子过误杀人，当何罪哉！臣尝梦见一白头翁教臣言。』是时，上颇知太子惶恐无他意，乃大感悟，召见千秋。……立拜千秋为大鸿胪。数月，遂代刘屈氂为丞相，封富民侯。千秋无他材能术学，又无伐阅功劳，特以一言寤意，旬月取宰相封侯。」范晔后汉书马援传备载援与杨广书，然无「车丞相高祖园寝郎」云云一段文字，是被范晔所删。<br/><br/>　　〔二五〕「上自征愧嚣」，事在建武八年。<br/><br/>　　〔二六〕「因说愧嚣侧足无所立」，「侧足」五字原无。文选卷二０曹植五言诗送应氏李善注引东观汉记云：「马援曰：『愧嚣侧足无所立。』」今据文义摘取「侧足」五字补缀于此。此句聚珍本作「因说嚣侧足而立」。<br/><br/>　　〔二七〕「于上前聚米为山川，指画地势」，此二句原脱「川」字、「地势」二字，聚珍本有，今据增补。类聚卷七二引云「聚米为山川地势」，有「川地势」三字，然「地」字上又脱「指画」二字。<br/><br/>　　〔二八〕「上曰，虏在吾目中矣」，此二句原无，姚本、聚珍本有，类聚卷七二引亦有，今据增补。文选卷五七潘岳哀永逝文李善注引作「世祖曰：『虏在吾目中。』」<br/><br/>　　〔二九〕「嚣众大溃」，范晔后汉书马援传云：建武「八年，帝自西征嚣，至漆，诸将多以王师之重，不宜远入险阻，计冘豫未决。会召援，夜至，帝大喜，引入，具以群议质之。援因说愧嚣将帅有土崩之势，兵进有必破之状。又于帝前聚米为山谷，指画形势，开示众军所从道径往来，分析曲折，昭然可晓。帝曰：『虏在吾目中矣。』明旦，遂进军至第一，嚣众大溃」。与此可以互参。<br/><br/>　　〔三０〕「马援为陇西太守」，时在建武十一年。<br/><br/>　　〔三一〕「胫」，原误作「胀」，聚珍本作「胫」，今据改。范晔后汉书马援传云：「援中矢贯胫。」<br/><br/>　　〔三二〕「悉还金城客民」，范晔后汉书马援传云：「朝臣以金城破羌之西，涂远多寇，议欲弃之。援上言，破羌以西城多完牢，易可依固，其田土肥壤，灌溉流通。如令羌在湟中，则为害不休，不可弃也。帝然之，于是诏武威太守，令悉还金城客民。」「于是诏武威太守」句下李贤注云：「东观记曰梁统也。」此条即据李贤注，又参酌范书辑录。<br/><br/>　　〔三三〕「务开宽信，恩以待下」，此二句聚珍本作「务开恩信，宽以待下」。从文义来看，聚珍本为是。范晔后汉书马援传旧刻本亦作「务开宽信，恩以待下」，中华书局点校本已改作「务开恩信，宽以待下」。<br/><br/>　　〔三四〕「旅距」，范晔后汉书马援传李贤注云：「不从之貌。」王先谦集解云：「旅距，聚众相拒耳。注非。」<br/><br/>　　〔三五〕「马援从陇西太守迁虎贲中郎将」，马援为陇西太守六年，徵入为虎贲中郎将。见范晔后汉书马援传。<br/><br/>　　〔三六〕「三府凡十三难」，此句至「帝从之」数句原无，范晔后汉书马援传云：「初，援在陇西上书，言宜如旧铸五铢钱。事下三府，三府奏以为未可许，事遂寝。及援还，从公府求得前奏，难十馀条，乃随牒解释，更具表言。帝从之，天下赖其便。」李贤注云：「东观记曰：『凡十三难，援一一解之，条奏其状也。』」此数句即据李贤注，又参酌范书增补。<br/><br/>　　〔三七〕「天下赖其便」，此条聚珍本连缀为「在陇西上书曰：『富民之本，在于食货，宜如旧铸五铢钱。』天下赖其便。三府以为未可，凡十三难，援一一解之，条奏其状」。「天下赖其便」句不应置于「宜如旧铸五铢钱」句下，当移在本条末。<br/><br/>　　〔三八〕「援长七尺五寸」，此下二句原作「为人明白，眉目如画」，今据范晔后汉书马援传李贤注引校改。类聚卷一七、永乐大典卷一九六三六引云：「马援眉目如画。」御览卷三六五引云：「马援自还京师，数被进见，为人鬚髯眉目如画。」<br/><br/>　　〔三九〕「闲」，聚珍本作「嫺」。按二字通，义为熟练。<br/><br/>　　〔四０〕「出尚玺书，数日，黄门取头蝨章持入」，此三句原无，御览卷五九四引，今据增补。「出尚玺书」句有讹误。聚珍本作「出尚书，尽数日，敕黄门取头蝨章特入」，首句、末句皆有讹误。后汉书马援传王先谦集解引作「出付尚书，尽数日，敕黄门取头蝨章持入」，「出付尚书」一句，文义可通，似无误。<br/><br/>　　〔四一〕「皆剃之」，此条记纂渊海卷一００、合璧事类别集卷九三亦引，字句微异。<br/><br/>　　〔四二〕「光武以马援为伏波将军」，建武十七年，以援为伏波将军，南击交阯徵侧。事详范晔后汉书马援传、通鑑卷四三。<br/><br/>　　〔四三〕「奏可」，此条书钞卷一三一、御览卷六八三、玉海卷八四、东汉会要卷九亦引，字句稍异。<br/><br/>　　〔四四〕「好事」，此二字原无，聚珍本有，御览卷九六六引亦有，今据增补。<br/><br/>　　〔四五〕「其味美于春夏笋」，此条记纂渊海卷九六亦引，字句较略。<br/><br/>　　〔四六〕「击交阯」，此三字原无，类聚卷九二、卷九三，御览卷九二三、记纂渊海卷九七引有，今据增补。<br/><br/>　　〔四七〕「下泽车」，利于在泽间行走的短毂车。周礼冬官考工记云：「车人为车，……行泽者欲短毂，行山者欲长毂，短毂则利，长毂则安。」<br/><br/>　　〔四八〕「款段」，马行迟缓貌。范晔后汉书马援传李贤注：「款犹缓也，言形段迟缓也。」<br/><br/>　　〔四九〕「致求盈馀」，此句姚本、聚珍本作「求益盈馀」，类聚卷九三引同。<br/><br/>　　〔五０〕「当吾在浪泊、西里、乌间」，此句以下一段文字原无，御览卷三九０引有，今据增补。姚本、聚珍本亦有此段文字，又书钞卷一五一，类聚卷二、卷九二，御览卷一五、卷九二三，记纂渊海卷九七，文选卷二八鲍照苦热行李善注皆引此段文字，字句互有同异。此句原脱「西」字、「乌」字。按姚本云：「吾在浪泊、西里、乌间。」聚珍本云：「吾在浪泊、西里、坞间。」书钞卷一五一引云：「吾在浪泊、西里、坞间。」类聚卷二引云：「吾在浪泊、西里、乌閒。」今据增补「西」字、「乌」字。四库全书考证云：「马援谓官属曰：『吾在浪泊、西里、乌间。』按『乌间』，太平御览及范书本传俱无『乌』字。恐是地名。」考证所谓太平御览，系指御览卷一五。卷一五引云：「吾在浪泊、西里间。」<br/><br/>　　〔五一〕「熏」，类聚卷九二、御览卷九二三、记纂渊海卷九七、文选卷二八鲍照苦热行李善注引作「上」。<br/><br/>　　〔五二〕「乌鸢」，书钞卷一五一引作「鸢飞」，范晔后汉书马援传作「飞鸢」。「沾沾」，范书李贤注云：「堕貌也。」<br/><br/>　　〔五三〕「马援与兄子严敦书云」，马援兄子严、敦并喜讥议，交通侠客。援时在交阯，遂遣书相诫。<br/><br/>　　〔五四〕「庞伯高」，聚珍本作「龙伯高」，范晔后汉书马援传同。范书马援传载援书云：「龙伯高敦厚周慎，口无择言，谦约节俭，廉公有威，吾爱之重之，愿汝曹效之。」据范书马援传，伯高名述，京兆人，为山都长，后擢为零陵太守。<br/><br/>　　〔五五〕「杜季良」，范晔后汉书马援传载援书云：「杜季良豪侠好义，忧人之忧，乐人之乐，清浊无所失，父丧致客，数郡毕至，吾爱之重之，不愿汝曹效也。」季良名保，京兆人，为越骑司马，见范书马援传。<br/><br/>　　〔五六〕「所谓画虎不成反类狗也」，此条御览卷七五０亦引，字句较略。<br/><br/>　　〔五七〕「苏定」，为交阯太守，逼反交阯女子徵侧，事见范晔后汉书南蛮西南夷传。<br/><br/>　　〔五八〕「〈目枼〉目」，眇目细视。「讨」，原误作「计」，聚珍本作「讨」，今据改正。<br/><br/>　　〔五九〕「臣援师事杨子阿」，此文义未完，其下当有阙文。范晔后汉书马援传载援表云：「臣援尝师事子阿，受相马骨法。」此句下当据范书增补「受相马骨法」一句。<br/><br/>　　〔六０〕「二」，聚珍本作「三」，范晔后汉书马援传同。<br/><br/>　　〔六一〕「朝见位次随九卿之口」，疑「之」字下脱「列」字。此条聚珍本作「援振旅还京师，赐车一乘」。书钞卷一九引作「马援振旅京师，赐车一乘」。范晔后汉书马援传云：建武「二十年秋，振旅还京师，军吏经瘴疫死者十四五。赐援兵车一乘，朝见位次九卿」。<br/><br/>　　〔六二〕「墓」，御览卷四三四引同，聚珍本作「葬」。按「葬」字是，范晔后汉书马援传作「葬」。<br/><br/>　　〔六三〕「当」，原误作「尚」，聚珍本作「当」，范晔后汉书马援传同，今据改正。<br/><br/>　　〔六四〕「刘尚」，原误作「刘向」。聚珍本作「刘禹」。按类聚卷五九、御览卷三五五引皆作「刘尚」，范晔后汉书马援传同。又范书光武帝纪、公孙述传、来歙传、祭遵传、马成传、宋均传、南蛮西南夷传，司马彪续汉书天文志、五行志，袁宏后汉纪卷八亦皆作「刘尚」。然范书来歙传李贤注云：「东观记、续汉书『尚』字并作『禹』。」<br/><br/>　　〔六五〕「矍铄哉是翁也」，范晔后汉书马援传同，李贤注云：「东观记作『〈日蒦〉哉是翁』。」聚珍本从之。然类聚卷一八、卷五九，御览卷三五五、卷三八三引皆作「矍铄哉是翁也」。<br/><br/>　　〔六六〕「二月到武陵临乡」，据范晔后汉书马援传，建武二十四年，援率军击武陵五谿蛮，「明年春，军至临乡」。是此「二月」当在建武二十五年。<br/><br/>　　马廖〔一〕<br/><br/>　　廖少习易经，清约沉静。援击武谿无功，卒于师，廖不得嗣爵。范晔后汉书卷二四马廖传李贤注<br/><br/>　　马廖、任傀皆从羽林监迁虎贲中郎将。〔二〕御览卷二四一<br/><br/>　　马廖上疏长乐宫曰：〔三〕「夫改政移风，必有其本。长安语曰：『城中好高髻，〔四〕四方高一尺。城中好广眉，四方过半额。〔五〕城中好广袖，〔六〕四方用疋帛。』」　御览卷三六四<br/><br/>　　司隶校尉梁松奏特进防、光、廖、廖子豫，〔七〕三家奴婢千人，〔八〕兄弟父子并受爵土，荣显冠世，多买京师膏腴美田，作大庐，近带城郭，妨困小民。御览卷八二一<br/><br/>　　〔一〕　「马廖」，字敬平，马援长子，范晔后汉书卷二四有传。又见谢承后汉书卷一。<br/><br/>　　〔二〕　「马廖、任傀皆从羽林监迁虎贲中郎将」，范晔后汉书马廖传云：「少以父任为郎。明德皇后既立，拜廖为羽林左监、虎贲中郎将。」「任傀」，即任愧，事详范晔后汉书本传。<br/><br/>　　〔三〕　「长乐宫」，此三字原无，聚珍本有，御览卷三七三引亦有，今据增补。<br/><br/>　　〔四〕　「城中好高髻」，此下二句原无，聚珍本有，御览卷三七三引亦有，今据增补。<br/><br/>　　〔五〕　「过」，聚珍本作「且」，范晔后汉书马廖传同。<br/><br/>　　〔六〕　「城中好广袖」，此下二句原无，聚珍本有，御览卷八一八亦有，今据增补。范晔后汉书马廖传作「城中好大袖，四方全疋帛」。<br/><br/>　　〔七〕　「司隶校尉梁松奏特进防、光、廖、廖子豫」，聚珍本注云：「范书梁松殁于显宗永平四年，马氏之败在肃宗建初八年，于时松殁已久，此文有误。」<br/><br/>　　〔八〕　「三家奴婢千人」，此句原无，御览卷五００引云：「司隶校尉梁松奏特进马防兄廖、廖子孙三家奴婢千人。」今据增补。「兄」当为「光」之讹，「孙」当为「豫」之讹。所谓「三家」，系指马援子廖、防、光三家。聚珍本未辑此句。范晔后汉书马防传云：「防兄弟贵盛，奴婢各千人已上。」御览卷四七０引东观汉记马防传亦云防「兄弟奴婢各千人已上」。<br/><br/>　　马防〔一〕<br/><br/>　　永平十五年，〔二〕上始欲征匈奴，与窦固等议出兵调度，皆以为塞外草美，可不须马穀，〔三〕其各以。〔四〕固等将兵到炖煌，当出塞上，请马穀。上以固言前后相违，怒不与穀。皆言按军出塞，无穀马故事。马防言：「当与穀。」〔五〕上曰：「何以言之？」防对曰：「宣帝时，五将出征，按其奏言：〔六〕『匈奴候骑得汉马矢，见其中有粟，知汉兵出，以故引去。』以是言之，马当与穀。」上善其用意微緻，〔七〕敕下调马穀，防遂见亲近。〔八〕御览卷八九四<br/><br/>　　马防征西羌，〔九〕上喜防功，〔一０〕令史官作颂，颂其功伐。书钞卷一０二<br/><br/>　　章帝建初三年，〔一一〕马防为车骑将军、城门校尉，置掾史，位在九卿上，绝席，班同三事。〔一二〕诏封兄弟二人各六千户，防为颍阳侯，〔一三〕特以前参医药，懃劳省闼，绥定西羌，〔一四〕以襄城羹亭千二百五十户增防，〔一五〕身带三绶，宠贵至盛。〔一六〕御览卷六八二<br/><br/>　　马防，字公平，〔一七〕为光禄勳，宿卫宫省。上数幸防府，赏赐饮食，行每日出。〔一八〕书钞卷五三<br/><br/>　　大予丞鲍邺等上作乐事，下防。防奏言：「建初二年七月邺上言，天子食饮，必顺于四时五味，而有食举之乐。所以顺天地，养神明，求福应也。今官雅乐独有黄锺，而食举乐但有太簇，皆不应月律，恐伤气类。可作十二月均，各应其月气。公卿朝会，得闻月律，乃能感天，和气宜应。诏下太常评焉。太常上言，作乐器直钱百四十六万，奏寝。今明诏复下，臣防以为可须上天之明时，因岁首之嘉月，发太簇之律，奏雅颂之音，以迎和气。」时以作乐器费多，遂独行十月迎气乐也。〔一九〕隋书音乐志<br/><br/>　　马防，字孝孙，拜执金吾，〔二０〕性矜严公正，上言孝章，〔二一〕议多见用。〔二二〕书钞卷五四<br/><br/>　　马防子钜，为常从小侯，六年正月斋宫中，上欲冠钜，夜拜为黄门侍郎，〔二三〕御章台下殿，陈鼎俎，自临冠之。防兄弟奴婢各千人已上。〔二四〕御览卷五四０<br/><br/>　　马防多牧马畜，赋歛羌胡。〔二五〕帝不喜之，数加谴敕，所以禁遏甚备，由是权势稍损，宾客亦衰。御览卷六二七<br/><br/>　　〔一〕　「马防」，马援第三子，范晔后汉书卷二四有传。又见华峤后汉书卷一、张璠汉记。<br/><br/>　　〔二〕　「永平十五年」，此句原无，聚珍本有，御览卷八三七引亦有，今据增补。<br/><br/>　　〔三〕　「马穀」，聚珍本作「穀马」，御览卷八三七引同。<br/><br/>　　〔四〕　「其各以」，此下有脱文，无从校补。<br/><br/>　　〔五〕　「当与穀」，此句至「对曰」诸句原无，姚本、聚珍本亦未辑录，御览卷八三七引，今据增补。「当」字原误作「常」，依文义校改。<br/><br/>　　〔六〕　「按其奏言」，此句原无，御览卷八三七引，今据增补。姚本、聚珍本作「其奏言」，类聚卷九三引同。<br/><br/>　　〔七〕　「微緻」，原作「微动」，不成辞。御览卷八三七引作「微緻」，当是，今据改正。聚珍本作「微至」。<br/><br/>　　〔八〕　「防遂见亲近」，此条类聚卷八五亦引，字句较简略。<br/><br/>　　〔九〕　「马防征西羌」，事在章帝建初二年。<br/><br/>　　〔一０〕「喜」，姚本同，聚珍本作「嘉」。<br/><br/>　　〔一一〕「章帝建初三年」，此句原无，姚本、聚珍本有，书钞卷五二引亦有，今据增补。据范晔后汉书马防传，肃宗即位，拜防中郎将，稍迁城门校尉。建初二年，金城、陇西羌皆反，拜防行车骑将军事，率军击羌。明年，诏徵防还，拜车骑将军，城门校尉如故。<br/><br/>　　〔一二〕「班同三事」，此句原无，书钞卷五二引云：「马防，章帝建初三年，防为车骑将军，班同三事。」翰苑新书卷三六引云：「马防班同三事。」今据增补。姚本有此句，聚珍本脱。水经注卷二二引云：「汉封车骑将军马防为侯国，防城门校尉，位在九卿上，绝席。」字句省略颇多。<br/><br/>　　〔一三〕「诏封兄弟二人各六千户，防为颍阳侯」，原无「兄弟二人各六千户，防为」十字，姚本、聚珍本有，今据增补。范晔后汉书马防传云：建初「四年，封防颍阳侯，光为许侯，兄弟二人各六千户」。此二句类聚卷五一引作「马防兄弟三人各六千户，防为颍阳侯」，御览卷一九九引作「封马防兄弟三人各六千户，为颍阳侯」，卷四七０引作「诏封防兄弟三人各三千户，防为颍阳侯」，卷五一五引作「马防兄弟二人皆各六千户」，皆有讹脱。<br/><br/>　　〔一四〕「绥定西羌」，原无此句，姚本、聚珍本有，类聚卷五一、御览卷一九九引亦有，今据增补。<br/><br/>　　〔一五〕「羹亭」，原作「美亭」，御览卷一九九引同。姚本、聚珍本作「羹亭」，类聚卷五一引同，今从改。水经注卷二一云：汝水又东南流径不羹城南，其地为亭，「东观汉记曰：『车骑马防以前参药，勤劳省闼，增封侯国襄城羹亭千二百五十户。』即此亭也」。「千二百五十户」，姚本、聚珍本作「一千二百户」，类聚卷五一、御览卷一九九引同。范晔后汉书马防传作「千三百五十户」。<br/><br/>　　〔一六〕「身带三绶，宠贵至盛」，记纂渊海卷七一引此二句。<br/><br/>　　〔一七〕「字公平」，范晔后汉书马防传云防字江平，书钞卷五四、御览卷二三七、翰苑新书卷三三引东观汉记又云防字孝孙。<br/><br/>　　〔一八〕「行每日出」，此句有脱误。其下原有「上征讨四方，令防居守京师，抚百姓，治宫室，起学官」数句。按书钞卷五三下条注文云：「续汉书：『李通字次元，为光禄勳。时上征讨四方，令通居守京师，抚百姓，治宫室，起学官。』」是书钞卷五三所引东观汉记「上征讨四方」云云，系由下条误入，今删去不录。<br/><br/>　　〔一九〕「时以作乐器费多，遂独行十月迎气乐也」，此二句原无，范晔后汉书章帝纪李贤注引东观汉记云：「马防上言：『圣人作乐，所以宣气致和，顺阴阳也。臣愚以为可因岁首发太簇之律，奏雅颂之音，以迎和气。』时以作乐器费多，遂独行十月迎气乐也。」今据增补。「十月迎气乐」，范书马防传作「十二月迎气乐」。此条姚本、聚珍本皆据范书章帝纪李贤注所引辑录。玉海卷六、卷一二、卷一０四亦引此条文字，卷六据隋书音乐志引，卷一二所引与范书李贤注同，卷一０四亦同李贤注，然又略有增补。<br/><br/>　　〔二０〕「拜执金吾」，据范晔后汉书马防传，防未曾拜执金吾，其弟光曾自越骑校尉迁执金吾。<br/><br/>　　〔二一〕「上言孝章」，此句有讹误。御览卷二三七引作「上事处」，亦有误。<br/><br/>　　〔二二〕「议多见用」，「议」原误作「义」，今据御览卷二三七、翰苑新书卷三三引改正。此条姚本作「马防，字孝孙，拜金吾，性矜严公正，数言政事，多见採用」，系据陈禹谟刻本书钞辑录。聚珍本仅取姚本末三句，首句上补「防」字。万花谷续集卷三亦引此条，字句较略。<br/><br/>　　〔二三〕「黄门侍郎」，原无「侍」字，初学记卷一二，御览卷二０一、卷四七０引有，今据增补。<br/><br/>　　〔二四〕「防兄弟奴婢各千人已上」，此句原无，聚珍本有，今据增补。御览卷四七０引有此句，仅无「防」字。此条书钞卷五八、初学记卷一四亦引，字句大同小异。<br/><br/>　　〔二五〕「赋歛羌胡」，书钞卷四一仅引此一句。<br/><br/>　　马光〔一〕<br/><br/>　　光遭母丧，哀恸感伤，形骸骨立。范晔后汉书卷二四马防传李贤注<br/><br/>　　马光，字叔山，为卫尉，上以光谨敕畏慎，特亲异之。〔二〕书钞卷五三<br/><br/>　　马光，字叔山，监越骑校尉。视事，帅厉吏士，〔三〕教习有方。〔四〕时五校尉令在北军营中，光以为五校尉主禁兵武备，〔五〕所以宿卫两宫，不宜在一处，表请二校尉附北宫。诏书许越骑、射声等治北宫。〔六〕书钞卷六一<br/><br/>　　章帝与舅马光诏曰：「朝送鹿脍，宁用饭也。」　御览卷八六二<br/><br/>　　马光，字叔山，拜太僕，视事减省诸费，岁千万以上。书钞卷五四<br/><br/>　　光前坐党附窦宪，〔七〕归国，为宪客奴所诬告。奴名玉当。初，窦氏有事，玉当亡，私从光乞，不与。恨去，怀挟欲中光。官捕得玉当，因告言光与宪有恶谋，光以被诬不能自明，乃自杀。光死后，宪他奴郭扈自出证明光、宪无恶言，光子朗上书迎光丧葬旧茔，诏许之。范晔后汉书卷二四马防传李贤注<br/><br/>　　〔一〕　「马光」，马援第三子，范晔后汉书卷二四马援传、马防传略载其事。<br/><br/>　　〔二〕　「特亲异之」，此条姚本、聚珍本皆未辑录。<br/><br/>　　〔三〕　「视事，帅厉吏士」，此二句原无，聚珍本有，书钞卷六一凡四引东观汉记马光传，其中两引亦有此二句，今据增补。<br/><br/>　　〔四〕　「教习有方」，原无此句，姚本、聚珍本有，今据增补。书钞卷六一有一处引作「教习吾兵」。按姚本、聚珍本系据陈禹谟刻本书钞。<br/><br/>　　〔五〕　「主禁兵武备」，此五字原无，姚本、聚珍本有，书钞卷六一有一处引东观汉记亦有此五字，今据增补。<br/><br/>　　〔六〕　「等」，姚本、聚珍本作「寺」。<br/><br/>　　〔七〕　「光前坐党附窦宪」，此下三句原无，范晔后汉书和帝纪李贤注引，今据增补。此三句下李贤注尚引有「乃自杀」一句，因与下文重複，今删去。据范书和帝纪，光自杀于永元六年二月。<br/><br/>　　马客卿〔一〕<br/><br/>　　马援子客卿，〔二〕幼而歧嶷，年六岁，能应接诸公，专对宾客。尝有死罪亡命者来过，客卿逃匿不令人知。外若讷而内沉敏。〔三〕援甚奇之，〔四〕以为将相器，故以客卿字焉。御览卷三八四<br/><br/>　　〔一〕　「马客卿」，马援第四子，范晔后汉书卷二四马援传附载其事。客卿为字，依史例当以名标目。因客卿名不可考，姑以字立目。袁宏后汉纪卷九云：「客卿幼而奇嶷。初，援南定百越，北征匈奴，谋议之士集于门下。客卿年六岁，能应接诸公，专对宾客。尝有死罪亡命者，客卿逃匿之，不令人知。援甚奇之，以为壮大必任将相，故以秦时官号字焉。」<br/><br/>　　〔二〕　「子」，原误作「字」，聚珍本不误，今据改正。<br/><br/>　　〔三〕　「内」，原脱，聚珍本有，今据增补。范晔后汉书马援传云：客卿「外若讷而内沉敏」。<br/><br/>　　〔四〕　「援」，原误作「兄」，聚珍本不误，范晔后汉书马援传亦作「援」，今据改正。<br/><br/>　　马严〔一〕<br/><br/>　　余卒时，严七岁，依姊婿父九江连率平阿侯王述。〔二〕明年，母复终，会述失郡，居沛郡。建武三年，余外孙右扶风曹贡为梧安侯相，迎严归，养视之。至四年，叔父援从车驾东征，过梧安，乃将严兄弟西。严年十三至雒阳，留寄郎朱仲孙舍，大奴步护视之也。范晔后汉书卷二四马严传李贤注<br/><br/>　　严从其故门生肆都学击剑，习骑射。范晔后汉书卷二四马严传李贤注<br/><br/>　　从司徒祭酒陈元受春秋左氏。〔三〕范晔后汉书卷二四马严传李贤注<br/><br/>　　帝诏马严留仁寿闼，与校书郎杜抚、班固定建武注记。〔四〕御览卷一八四<br/><br/>　　显宗拜马严持兵长史，将北军五校士、羽林兵三千人，屯西河美稷，卫护南单于，听置司马、从事。牧守谒敬，同之将军。敕严过武库，〔五〕祭蚩尤，帝亲御阿阁，〔六〕观其士众，时人荣之。御览卷五二六<br/><br/>　　马严拜御史中丞，〔七〕赐冠帻衣服车马。严为司马，职典兰台，外营州牧，举核按章，申明旧典，奉法察举，无所迴避，百寮惮之。〔八〕书钞卷六二<br/><br/>　　马严，字威卿，为五官中郎将，边境每有事，辄下严处便宜。上初立，汲汲欲知下情，引纳严，敕有所闻见辄言。帝令自今以往，诸上便宜封表，遣子以往，都使诣省门，帝自劳以手书。书钞卷六三<br/><br/>　　马严为陈留太守。〔九〕建初中，严病，遣功曹史李龚奉章诣阙。上亲召见龚，〔一０〕问疾病形状，以黄金十斤、葛缚佩刀、书刀、革带付龚，〔一一〕赐严，遣太医送方药。〔一二〕类聚卷六０<br/><br/>　　〔一〕　「马严」，字威卿，马援兄马余之子，范晔后汉书卷二四有传。又见汪文台辑司马彪续汉书卷二。<br/><br/>　　〔二〕　「依姊婿父九江连率平阿侯王述」，据汉书元后传载，成帝河平二年，王谭被封为平阿侯。谭卒，子仁嗣。仁卒，子术嗣，时为平帝元始三年。「王述」与「王术」为一人。范晔后汉书马援传云：「援兄子婿王磐子石，王莽从兄平阿侯仁之子也。」则王述当为马严姊婿之昆弟，此云姊婿父，不可据。<br/><br/>　　〔三〕　「从司徒祭酒陈元受春秋左氏」，范晔后汉书马严传云：严「从平原杨太伯讲学，专心坟典，能通春秋左氏」。李贤注云：「东观记曰从司徒祭酒陈元受之。」此条即据李贤注，又参酌范书辑录。<br/><br/>　　〔四〕　「与校书郎杜抚、班固定建武注记」，原脱「郎」字，聚珍本未脱，今据增补。范晔后汉书马严传云：「明德皇后既立，严乃闭门自守，犹复虑致讥嫌，遂更徒北地，断绝宾客。永平十五年，皇后敕使移居洛阳。显宗召见，……有诏留仁寿闼，与校书郎杜抚、班固等杂定建武注记。」此条玉海卷一六九亦引，文字微异。<br/><br/>　　〔五〕　「武库」，为藏兵器之所，令一人，秩六百石。<br/><br/>　　〔六〕　「阿」，范晔后汉书马严传李贤注云：「曲也。」<br/><br/>　　〔七〕　「马严拜御史中丞」，此句合璧事类后集卷二五、翰苑新书卷一三引作「马严，字威卿，拜中丞」。范晔后汉书马严传云：「肃宗即位，徵拜侍御史中丞。」<br/><br/>　　〔八〕　「百寮惮之」，此条姚本未辑录，聚珍本作「拜中丞，严举核按章，申明旧典，奉法察举，无所迴避，百寮惮之」，脱漏颇多。<br/><br/>　　〔九〕　「马严为陈留太守」，时在建初二年。<br/><br/>　　〔一０〕「亲」，原无，聚珍本有，御览卷三四五、卷八一九引亦有，今据增补。<br/><br/>　　〔一一〕「书刀」，姚本、聚珍本作「书带」，误。御览卷三四五引云：「以黄金十斤、佩刀、书刀、革带付龚。」玉海卷一五一引云：「建初中，以佩刀、书刀赐马严。」又引云：「建初中，以书刀赐马严。」皆可证「书刀」二字是。<br/><br/>　　〔一二〕「遣太医送方药」，原无此句，御览卷三四五引，今据增补。聚珍本亦有此句，句末增一「也」字。书钞卷一九引云：「马严病，并送方药。」<br/><br/>　　马融〔一〕<br/><br/>　　马融与伯世书曰：〔二〕「愦愦愁思，犹不解怀。思在竹间，放狗逐麋。晚秋涉冬，大苍出笼。〔三〕黄棘下菟，芼以乾蔡。以送馀日，兹乐而已。」御览卷九二六<br/><br/>　　马融才高博洽，为通儒，教养诸生，常有千数。涿郡卢植、北海郑玄，皆其徒也。善鼓瑟，好吹笛，达生任性，不拘儒者之节。居宇器服，多存侈饰。常坐高堂，施绦纱帐，前授生徒，后列女乐，弟子以次相传，鲜有入其室者。〔四〕御览卷四九三<br/><br/>　　〔一〕　「马融」，字季长，马严第五子，范晔后汉书卷六０有传。又见汪文台辑谢承后汉书卷三、司马彪续汉书卷四、华峤后汉书卷二。袁宏后汉纪卷一九亦略载其事。<br/><br/>　　〔二〕　「伯世」，谢伯世。类聚卷九一载马融与谢伯世书。<br/><br/>　　〔三〕　「大苍」，谓鹰。<br/><br/>　　〔四〕　「鲜有入其室者」，此条御览卷八一六，记纂渊海卷四０、卷五一亦引，字句皆较简略。<br/><br/>　　马棱〔一〕<br/><br/>　　从兄毅，张掖属国都尉。〔二〕范晔后汉书卷二四马棱传李贤注<br/><br/>　　马棱，字伯威，为广陵太守，郡界常有蝗虫伤穀，穀价贵。棱有威德，奏罢盐官，振贫羸，薄赋税，蝗虫飞入海，化为鱼虾。兴复陂湖，增岁租十馀万斛。〔三〕书钞卷七五、类聚卷一００、御览卷九四三、范晔后汉书卷二四马棱传李贤注<br/><br/>　　马棱为会稽太守，诏诘会稽车牛不务坚强，车皆以桃枝细簟。〔四〕御览卷七０八<br/><br/>　　〔一〕　「马棱」，马援族孙，范晔后汉书卷二四有传。<br/><br/>　　〔二〕　「从兄毅，张掖属国都尉」，范晔后汉书马棱传云：棱「少孤，依从兄毅共居业，恩犹同产」。李贤注引东观汉记云：「毅，张掖属国都尉。」此条即据李贤注，又酌取范书「从兄」二字辑录。<br/><br/>　　〔三〕　「增岁租十馀万斛」，书钞卷七五引云：「马援为广陵太守，郡界常有蝗虫伤穀，援有威德，蝗虫飞入海，化为鱼虾。」「援」乃「棱」字之讹。类聚卷一００引云：「马棱为广棱太守，郡连有蝗虫，穀价贵。棱奏罢盐官，振贫羸，薄赋税，蝗虫飞入海，化为鱼虾。」御览卷九四三引云：「马棱，字伯威，为广陵太守，奏罢盐官，赈贫羸，薄赋税，蝗虫飞入海，化为鱼虾。」范晔后汉书马棱传李贤注引云：「棱在广陵，蝗虫入江海，化为鱼虾，兴彼陂湖，增岁租十馀万斛。」此条即综合各书所引辑录。事文类聚前集卷五，合璧事类卷二０、别集卷八七、别集卷九四，记纂渊海卷五、卷九九，玉海卷二三亦引，字句皆较简略。<br/><br/>　　〔四〕　「车皆以桃枝细簟」，「枝」字下书钞卷一三三引有「竹」字。<br/><br/>　　朱勃<br/><br/>　　朱勃，〔一〕字叔阳，〔二〕年十二能诵诗、书。常候马援兄况。勃衣方领，能矩步，〔三〕辞言娴雅。援裁知书，见之自失。况知其意，酌酒慰援曰：〔四〕「朱勃小器速成，智尽此耳，卒当从汝禀学，勿畏也。」勃未二十，右扶风请试守渭城宰。〔五〕及援为将军，封侯，而勃位不过县令。援后虽贵，常待以旧恩而卑侮之，勃愈自亲。及援遇谗，唯勃能终焉。御览卷五一五<br/><br/>　　朱勃上书理援曰：「八年，车驾讨愧嚣，豪强略城，酋羌煞吏，〔六〕唯独狄道为国坚守，士民飢馑，乃敢弩煮履。〔七〕寄命漏刻。〔八〕援谋如涌泉，势如转圆。〔九〕救倒悬之急，存几亡之城。〔一０〕飞鸟跱衡，〔一一〕马惊触虎，物类相生，亦无不有。」　书钞卷一五六<br/><br/>　　章帝下诏曰：「告平陵令、丞：县人故云阳令朱勃，建武中以伏波将军爵土不传，上书陈状，不顾罪戾，怀旌善之志，有烈士之风。诗云：『无言不雠，无德不报。』其以县见穀二千斛赐勃子若孙，勿令远诣阙谢。」　范晔后汉书卷二四马援传李贤注<br/><br/>　　〔一〕　「朱勃」，范晔后汉书卷二四马援传略载其事。<br/><br/>　　〔二〕　「字叔阳」，此句下聚珍本有「扶风平陵人」一句。<br/><br/>　　〔三〕　「矩步」，原作「行步」，聚珍本作「矩步」，御览卷四四二亦引作「矩步」。按当作「矩步」，范晔后汉书马援传即作「矩步」，李贤注：「矩步者，回旋皆中规矩。」<br/><br/>　　〔四〕　「酌酒慰援曰」，此句上聚珍本有「乃自」二字，御览卷四四二引同。<br/><br/>　　〔五〕　「试守」，暂时署理某官，以试其才能。汉制，一县之宰可试守，试守一岁，如果称职，则可即真，食其全俸。<br/><br/>　　〔六〕　「酋羌煞吏」，书钞卷一三六引同，聚珍本作「酋长杀吏」，御览卷三四八引作「羌反杀吏」。<br/><br/>　　〔七〕　「敢弩煮履」，御览卷三四八引同。聚珍本作「煮履啖弩」，书钞卷一三六引与聚珍本同。御览卷四八六引作「啖弩煮履」。<br/><br/>　　〔八〕　「寄命漏刻」，原无此句，聚珍本有，御览卷四八六引亦有此句，今据增补。<br/><br/>　　〔九〕　「援谋如涌泉，势如转圆」，此二句原无，御览卷四四八、文选卷五六曹植王仲宣诔李善注引有，今据增补。聚珍本亦有此二句，惟「圆」作「规」。<br/><br/>　　〔一０〕「救倒悬之急，存几亡之城」，此二句原无，聚珍本有，御览卷三四八引亦有此二句，与范晔后汉书马援传同，今据增补。<br/><br/>　　〔一一〕「飞鸟跱衡」，此下四句原无，聚珍本有，文选卷一四颜延之赭白马赋李善注亦有此四句，今据增补。「衡」，聚珍本误作「衝」。<br/><br/>　　樊重<br/><br/>　　樊重，〔一〕字君云，世善农稼，好货殖。〔二〕御览卷八二二<br/><br/>　　樊重治家产业，起庐舍，高楼连阁，陂池灌注，竹木成林，六畜杂果，〔三〕檀漆桑麻，闭门成市。〔四〕类聚卷六五<br/><br/>　　樊重，字君云，南阳人。家素富，外孙何氏兄弟争财，重耻之，以田二顷解其忿讼。〔五〕县中称美，推为三老。年八十馀终。〔六〕其素所假贷人间数百万，〔七〕遗令焚削文契。债家闻者皆惭，争往偿之，诸子从敕，竟不肯受。御览卷五九八<br/><br/>　　樊重，世祖即位，追尊樊氏，封为寿张敬侯。书钞卷四七<br/><br/>　　〔一〕　「樊重」，范晔后汉书卷三二樊宏传、袁宏后汉纪卷七略载其事。<br/><br/>　　〔二〕　「好货殖」，此条类聚卷六五亦引，字句稍略。<br/><br/>　　〔三〕　「六畜杂果」，此下二句原无，御览卷八二七引有，今据增补。姚本、聚珍本皆未辑此下二句。<br/><br/>　　〔四〕　「闭门成市」，初学记卷一八引云：「樊重素富，闭门成市。」<br/><br/>　　〔五〕　「讼」，此字原无，聚珍本有，御览卷四九一引同，今据增补。<br/><br/>　　〔六〕　「终」，此字上御览卷四九一引有「临」字，以「临终」二字作一句读。<br/><br/>　　〔七〕　「素」，此字原无，聚珍本有，书钞卷一０四、御览卷四九一引同，今据增补。<br/><br/>　　樊宏<br/><br/>　　樊宏，〔一〕字靡卿，拜光禄大夫，位特进。〔二〕御览卷四三０<br/><br/>　　樊宏封长罗侯，〔三〕建武十有三年，徒都尉，〔四〕封谢侯。十五年，徒封寿张侯，薨。〔五〕书钞卷四八<br/><br/>　　樊宏为人谦慎，常诫其子曰：「富贵盈溢，未有能终者。天道恶满而好谦，〔六〕前世贵戚皆明戒也。保身全己，岂不乐哉！」每当朝会，〔七〕迎期先到，俯伏待事，时至乃起。帝闻之，敕驺临朝乃告，勿令豫到。及病困，车驾临问其所欲言，宏顿首自陈：「无功享食大国，愿还寿张，食小乡亭。」上悲伤其言而不许。御览卷四二三<br/><br/>　　〔一〕　「樊宏」，樊重长子，范晔后汉书卷三二有传。又见汪文台辑司马彪续汉书卷三、华峤后汉书卷一。<br/><br/>　　〔二〕　「拜光禄大夫，位特进」，此为光武帝即位时事。此下尚引有以下一段文字：「宏为人谦慎，每当朝会，先到，俯伏待事，时至乃起。上闻之，敕驺临朝乃告，勿令豫到。」因与下文重複，今删去。<br/><br/>　　〔三〕　「樊宏封长罗侯」，时在建武五年。<br/><br/>　　〔四〕　「徒」，姚本、聚珍本作「从」。<br/><br/>　　〔五〕　「薨」，姚本、聚珍本无此字。据范晔后汉书樊宏传载，宏卒于建武二十七年。<br/><br/>　　〔六〕　「天道恶满而好谦」，此句至「岂不乐哉」数句原无，聚珍本有，类聚卷二三引亦有，今据增补。御览卷四五八引亦有此数句，惟「前世贵戚皆明戒也」句脱「皆」字。<br/><br/>　　〔七〕　「每当朝会」，此句至「勿令豫到」数句原无，聚珍本有，御览卷二四三引亦有，今据增补。御览卷二四三引「每当朝会」句脱「当」字，「敕驺临朝乃告」句脱「驺」字，而御览卷四三０引皆未脱。<br/><br/>　　樊鯈<br/><br/>　　樊鯈，〔一〕字长鱼，事后母至孝，〔二〕母常病痈，鯈昼夜葡伏，不离左右，至为吮痈。〔三〕御览卷四一二<br/><br/>　　樊鯈至孝，母终，上遣中黄门朝暮餐食。〔四〕文选卷五九沉约齐故安陆昭王碑文李善注<br/><br/>　　野王献甘胶、膏饧，每作大发，〔五〕吏以为饶利。樊鯈知之，临薨奏焉。御览卷八五二<br/><br/>　　〔一〕　「樊鯈」，樊宏长子，范晔后汉书卷三二有传。又见汪文台辑司马彪续汉书卷三。袁宏后汉纪卷一０亦略载其事。初学记卷一七引云：「雍儵，字长鱼，事母至孝，母尝病癕，儵昼夜葡伏，不离左右，至为吮癕。」姚本、聚珍本把「儵」字正作「鯈」，然不知改「雍」作「樊」，遂使姚本、聚珍本皆误以樊鯈、雍鯈为二人。姚本于雍鯈传注云：「范书阙。」聚珍本亦置雍鯈于时代不可考之列。<br/><br/>　　〔二〕　「后」，原脱，永乐大典卷六六二、卷一０八一二引亦脱此字。聚珍本有，御览卷七四二引亦有，范晔后汉书樊鯈传同，今据增补。<br/><br/>　　〔三〕　「痈」，永乐大典卷一０八一二引同，御览卷七四二、永乐大典卷六六二引作「嗽」。<br/><br/>　　〔四〕　「上遣中黄门朝暮餐食」，范晔后汉书樊鯈传云：鯈「事后母至孝，及母卒，哀思过礼，毁病不支，世祖常遣中黄门朝暮送饘粥」。<br/><br/>　　〔五〕　「每作大发」，此句范晔后汉书樊鯈传作「每辄扰人」。<br/><br/>　　樊梵<br/><br/>　　樊梵，〔一〕字文高，为尚书郎，〔二〕每当直事，〔三〕常晨驻车待漏。〔四〕虽在闲署，冠剑不解于身。每斋祠，恐失时，乃张灯俯伏。〔五〕为郎二十三岁，〔六〕未尝被奏，三署服其慎重。〔七〕御览卷二一五<br/><br/>　　〔一〕　「樊梵」，樊鯈第三子，范晔后汉书樊鯈传略载其事。<br/><br/>　　〔二〕　「尚书」，此二字原脱，聚珍本有，御览卷四三０引亦有，今据增补。<br/><br/>　　〔三〕　「当」，原误作「尝」，姚本、聚珍本作「当」，书钞卷三六、卷六０，类聚卷六八，御览卷二、卷四三０，海录碎事卷一二，文选卷五九沉约齐故安陆昭王碑文李善注引同，今据改正。<br/><br/>　　〔四〕　「常晨驻车待漏」，原无「常晨」二字，书钞卷六０、玉海卷一一引同。而类聚卷六八、御览卷二、海录碎事卷一二、文选卷五九沉约齐故安陆昭王碑文李善注引云「常晨驻车待漏」，皆有「常晨」二字，今据增补。聚珍本作「常晨驻马待漏」，御览卷四三０引同。<br/><br/>　　〔五〕　「乃」，此字原无，聚珍本有，御览卷四三０引亦有，今据增补。<br/><br/>　　〔六〕　「二十三岁」，书钞卷三六、卷六０引作「二十岁」。按「二十三岁」是。范晔后汉书樊鯈传云：「梵字文高，为郎二十馀年。」<br/><br/>　　〔七〕　「三署」，范晔后汉书和帝纪云：「元兴元年春正月戊午，引三署郎召见禁中。」李贤注引汉官仪云：「三署谓五官署也，左、右署也，各置中郎将以司之。」「慎重」，聚珍本作「慎也」，书钞卷六０引同，而卷三六引作「重慎」。<br/><br/>　　樊淮<br/><br/>　　樊淮，〔一〕字幼陵，为州从事，〔二〕临职公正，〔三〕不发私书，世称冰清。〔四〕书钞卷三七<br/><br/>　　樊淮见当世学者少惧，〔五〕先王道术陵迟，乃上疏曰：〔六〕「光武受命中兴之初，〔七〕群雄扰于冀州，旌旗乱于大泽，然犹投戈讲学，息马论道。孝明皇帝尤垂意于经学，即位删定乖疑，〔八〕稽合图谶，封师太常桓荣为关内侯，亲自制作五行章句，每享射礼毕，〔九〕正坐自讲，诸儒并听，四方欣欣。是时学者尤盛，〔一０〕冠带搢绅游辟雍，观化者以亿计。」　御览卷六一三<br/><br/>　　樊淮，字幼陵，〔一一〕为御史中丞，执宪御下，举正非法，百僚震悚。〔一二〕书钞卷六二<br/><br/>　　樊淮拜尚书令，沉深博雅，〔一三〕明习汉家故事。〔一四〕周密畏慎。〔一五〕书钞卷五九<br/><br/>　　〔一〕　「樊淮」，樊宏族曾孙，范晔后汉书卷三二有传，「淮」作「准」。李贤注云：「『准』或作『淮』。」姚本把樊淮和樊准误分为二人，樊淮列于卷四，樊准列于卷七，谬甚。<br/><br/>　　〔二〕　「为州从事」，书钞卷七三、御览卷二六五引同，姚本、聚珍本作「为别驾从事」，系据陈禹谟刻本书钞卷七三所引辑录。<br/><br/>　　〔三〕　「临职」，书钞卷七三引作「坚直」。<br/><br/>　　〔四〕　「世称冰清」，此句原无，姚本、聚珍本有，书钞卷七三引同，今据增补。此条书钞卷七七亦引，字句较为简略。<br/><br/>　　〔五〕　「惧」，聚珍本作「悯」。<br/><br/>　　〔六〕　「乃上疏曰」，邓太后临朝，儒学陵替，樊淮乃上此疏。<br/><br/>　　〔七〕　「光武」，此二字下聚珍本有「皇帝」二字。<br/><br/>　　〔八〕　「孝明皇帝尤垂意于经学，即位删定乖疑」，此二句聚珍本作「孝明皇帝尤垂情古典，游意经艺，删定乖疑」。<br/><br/>　　〔九〕　「毕」，原脱，依文义当有此字。聚珍本有，今据增补。<br/><br/>　　〔一０〕「尤」，聚珍本作「大」。<br/><br/>　　〔一一〕「幼陵」，原误作「初陵」，书钞卷三六、御览卷二二五引皆不误，今据改正。<br/><br/>　　〔一二〕「悚」，书钞卷三六、御览卷二二五引同，姚本、聚珍本作「慄」，系据陈禹谟刻本书钞卷三六所引辑录。<br/><br/>　　〔一三〕「沉深博雅」，聚珍本无此句。<br/><br/>　　〔一四〕「明习汉家故事」，原脱「家」字，姚本、聚珍本有，初学记卷一一、类聚卷四八引亦有，今据增补。「故」字姚本、聚珍本作「旧」，类聚卷四八引亦作「旧」，陈禹谟刻本书钞卷五九、初学记卷一一、御览卷二一０引作「故」。<br/><br/>　　〔一五〕「周密畏慎」，此句原无，姚本、聚珍本有，类聚卷四八、御览卷二一０引亦有，今据增补。<br/><br/>　　阴睦〔一〕<br/><br/>　　建武三年，〔二〕追尊贵人父睦为宣恩侯。睦，皇后父也。书钞卷四七<br/><br/>　　〔一〕　「阴睦」，南阳新野人，光烈阴皇后父，范晔后汉书卷一０光烈阴皇后纪略载其事，「睦」字作「陆」。李贤注云：「东观记：『有阴子公者，生子方，方生幼公，公生君孟，名睦，即后之父也。』今世本『睦』作『陆』。」<br/><br/>　　〔二〕　「三年」，聚珍本作「二年」。据范晔后汉书光烈阴皇后纪，建武九年，下诏追尊阴陆为宣恩哀侯。<br/><br/>　　阴识<br/><br/>　　阴识为执金吾，〔一〕居位数十年，与宾客语，不及国家，其重慎如此。〔二〕御览卷四三０<br/><br/>　　阴识为执金吾，入则造也。〔三〕书钞卷五四<br/><br/>　　〔一〕　「阴识」，字次伯，阴睦长子，范晔后汉书卷三二有传。又见汪文台辑司马彪续汉书卷三。袁宏后汉纪卷七亦略载其事。<br/><br/>　　〔二〕　「其重慎如此」，此条书钞卷五四亦引，字句稍有不同。<br/><br/>　　〔三〕　「入则造也」，此句有脱文。姚本、聚珍本皆无此条。<br/><br/>　　阴兴<br/><br/>　　阴兴，〔一〕字君陵，为期门僕射，从上出入，常操小盖，疾风暴雨，屏翳左右，泥涂隘狭，自投车下，脱葱解履，涉淖至膝。〔二〕御览卷三八六<br/><br/>　　上欲封阴兴，〔三〕置印绶于前，兴固让曰：「臣未有先登陷阵之功，而一家数人并蒙爵土，令天下觖望，诚不愿。」〔四〕帝嘉兴之让，不夺其志。〔五〕御览卷四二四<br/><br/>　　阴兴，字君陵，尽忠竭思，其无益于国，虽在骨肉，不以私好害公义。与张宗、鲜于褒不相善，〔六〕而知其有用，犹称其所长而荐之。〔七〕张记、杜禽之徒与兴厚善，〔八〕以其华而少实，私货以财，终不为言，是以世称其忠平。御览卷四二九<br/><br/>　　兴夫人薨，会葬，诏使五官中郎将持节至墓赐印绶，诏追封加谥兴曰鮦阳翼侯。书钞卷四七<br/><br/>　　初，阴氏世奉管仲之祀于邑，谓之「相君子」。至子方，以累积恩德，为神所飨，腊日晨炊于灶，神见，再拜受庆。时有黄羊，因以祠之。自是富殖百万，田至七百顷。后世子孙，常以腊日奉祠灶神以黄羊。〔九〕类聚卷八０<br/><br/>　　〔一〕　「阴兴」，阴睦次子，范晔后汉书卷三二有传。又见汪文台辑司马彪续汉书卷三。袁宏后汉纪卷七亦略载其事。<br/><br/>　　〔二〕　「膝」，聚珍本作「踝」。<br/><br/>　　〔三〕　「阴兴」，原误作「樊兴」。<br/><br/>　　〔四〕　「诚不愿」，聚珍本未辑此句。范晔后汉书阴兴传作「至诚不愿」。袁宏后汉纪卷七作「臣诚不愿」。<br/><br/>　　〔五〕　「不夺其志」，此条书钞卷四八、类聚卷五一、御览卷二０一亦引，字句微异。<br/><br/>　　〔六〕　「与张宗、鲜于褒不相善」，此句姚本、聚珍本作「与同郡张宗、上谷鲜于褒不相好」，与范晔后汉书阴兴传同。「善」字原误作「喜」，书钞卷三七引云「与张宗、鲜于褒不相善」，今据改。<br/><br/>　　〔七〕　「荐」，书钞卷三七引同，姚本、聚珍本作「达」，与范晔后汉书阴兴传同。<br/><br/>　　〔八〕　「张记、杜禽之徒与兴厚善」，书钞卷三七引同，惟「与兴」二字作「兴与」。「张记」二字上姚本、聚珍本有「友人」二字，与范晔后汉书阴兴传同。<br/><br/>　　〔九〕　「常以腊日奉祠灶神以黄羊」，此条姚本、聚珍本皆未辑录。按风俗通义祀典篇云：「汉记：『南阳阴子方积恩好施，喜祀灶，腊日晨炊而灶神见，再拜受神，时有黄羊，因以祀之。其孙识，执金吾，封原鹿侯；兴，卫尉，鮦阳侯。家凡二侯，牧守数十。其后子孙常以腊日祀灶以黄羊。』」「汉记」，即指东观汉记。所引与类聚卷八０略有不同。<br/><br/>　　阴傅<br/><br/>　　阴傅封隐强侯。〔一〕七年，以隐强属西，〔二〕徒封于丹阳，为期思侯。〔三〕书钞卷四八<br/><br/>　　〔一〕　「阴傅」，阴兴第二子，范晔后汉书卷三二阴兴传略载其事。「傅」字范书作「博」。「隐强侯」，姚本、聚珍本作「〈氵隐〉强侯」，范书同，李贤注云：「〈氵隐〉强，县属汝南郡，在〈氵隐〉水之北。」阴傅于永平元年封隐强侯。<br/><br/>　　〔二〕　「以隐强属西」，此下有阙文。<br/><br/>　　〔三〕　「徒封于丹阳，为期思侯」，聚珍本注云：「司马彪郡国志〈氵隐〉强、期思并属汝南郡，丹阳无期思地，此文有误。」</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-252-3990.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-252-3992.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-252.html" action-type="chapterComment" class="comment"><i></i>东观汉记校注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

