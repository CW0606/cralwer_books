<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第五十八　　　　设官部十_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第五十八　　　　设官部十全文,虞世南作品" />
<meta name="description" content="北堂书钞原文阅读,●北堂书钞卷第五十八　　　　设官部十全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9664.html";
var nextpage="novel-read-999-9666.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第五十八　　　　设官部十</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9664.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第五十八　　　　设官部十</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:43:51<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註侍中六十二　　　　　　给事黄门侍郎六十三散骑常侍六十四　　　　通直散骑常侍六十五员外散骑常侍六十六　　散侍郎六十七给事中六十八　　　　　奉朝请六十九<br/><br/>　　○侍中六十二<br/><br/>　　侍中古官「环济要略云侍中古官也或曰风后為黄帝侍中○今案类聚四十八、二百十九引要略同」周号常伯「又云侍中古官也周号常伯选於诸侯补闕常者言其道德可常遵也○今案类聚四十八引环济要略及陈本玉函山房辑本皆脱选七字」侍中王喉舌万机无□乱「应璩新诗云侍中王喉舌万机无乱也○今案陈本璩作援百三家本应璩杂诗第二首乱上有不字恐非又注云广文选作应瑒今依艺文类聚作应璩」<br/><br/>　　鵔鸃贝带「汉书云孝惠帝时侍中皆冠鵔鸃贝带傅脂粉○王石华校具帝改贝带今案见汉书九十三佞幸传序」金蝉左貂「应劭汉官云侍中周官也金蝉左貂金取坚刚百鍊不耗蝉取其居高食洁目在腋下貂取其内劲悍而外温润秦始皇破赵得其冠以赐侍中○今案陈本左作右续汉书志补注引目作口类聚四十八引左误有鍊误录晋书舆服志引食洁作饮清温润作乃縟」<br/><br/>　　傅粉「汉书佞幸传云孝惠帝时侍中皆冠鵔鸃贝带傅粉脂○王石华校具改贝今案粉脂当作脂粉详见　上文陈本无注」含香「应劭汉官云侍中刁存年老口臭上出鸡舌香教令含之○今案陈本刁作方俞本注详初学记考初学记十二无刁存六字平津馆本身作迺又附注云类聚人部引作刁存与旧钞合考初学记十二引亦作方存」<br/><br/>　　抱剑「魏劭汉官云侍中殿下称制出则陪乘珮璽抱剑○王石华校郎改则蛮改今案陈俞本及文选恩倖传论注引陪作参考文选东京赋藉田赋注引汉官仪仍作陪乘」<br/><br/>　　掌玉壶「孔丛子云孔臧与子琳书曰侍中安国群臣近侍特见崇礼不供褻事侍郎悉执虎子唯安国掌玉壶朝廷之士莫不荣之○王石华校艺改褻今案初学记十二引孔丛及陈本无侍特二字及虎子句玉壶作御唾壶御览二百十九无群臣句餘与初学记同」<br/><br/>　　负国璽「晋官品令云大法驾出则正直侍中负传国璽陪乘○今案本钞下文引同陈本改注环济要略但侍中负璽事本钞下文亦有引环济要略一条不当臆改」员本八人「应劭汉官云晋赵武灵王胡服秦始皇破赵得其冠以赐侍中高祖伐素复如之汉因秦置侍中舍八区论者因言员本八人或已冠者乡授列传○今案或已以下有脱误俞本无此条平津馆本汉官仪卷上代作灭舍八误舍人无区论以下考初学记十二引汉官有侍中舍至八人十三字八区上多有字陈本只有汉因秦置侍中舍人八字餘脱」<br/><br/>　　比二千石「续汉书百官志云侍中比二千石○今案见续汉百官志三」入侍天子「汉书百官公卿表应劭注云侍中入禁中受诸曹尚书事入侍天子故曰侍中也○今案汉书十九上入侍二句乃是应劭注耳陈本已移正但又脱诸曹句」拾遗帝侧「王廙洛都赋云次為侍中散骑寔惟门下拾遗帝侧替否献可○今案俞本同陈本改魏志他事」<br/><br/>　　入侍帷幄「环济要略云侍中入侍帷幄受顾问拾遗左右者也○今案帐字帷字小注与标目不符应误陈本皆作帷类聚四十八引要略亦作帷无入字」入侍左右「袁子正书云天子有所亲使入侍左右谓之侍中非官多也汉遂由此置官王石华校入下补侍字今案陈俞本脱」出则参乘「环济要略云侍中大驾出负璽以送之小出则参乘秩二千石○今案初学记十二引要略送作从小下无出字陈本脱千石句」次直护驾「晋官品令云大法驾出则次直侍中护驾正直侍中负传国璽陪乘不置剑餘皆骑从御登殿散骑常对戕侍中居左常侍居右○今案正直二句详上文陈本改注晋书职官志俞本改注通典皆有不同」<br/><br/>　　出常陪乘「汉书元帝以史丹為侍中出常陪乘○王石华校册改丹今案汉书八十二史丹传陪作驂」出拥华盖「曹植集王仲宣誄云载蝉珥貂朱衣揖带入侍帷幄出拥华盖○王石华校照陈本婕上脱见字伏误守」卒思近对「应劭汉官云侍中便蕃左右与帝升降卒思近对○今案初学记十二类聚四十八引蕃作繁餘同陈本亦然」拾遗左右「汉书云刘更生与侍中金敞拾遗於左右○今案见汉书卷三十六陈本脱刘更四字」<br/><br/>　　亲近起居「魏略云旧仪侍中亲省起居故俗因请之执席子○今案陈俞本旧作集又俞本席作虎考海录碎事十一卷上引无因字席作■〈雨？市〉餘同盖唐高祖之祖讳虎故唐人转钞多改作■〈雨？市〉因而讹為席字耳」<br/><br/>　　切问近对「汉官典职云侍中常伯选旧儒高德博学洞达仰瞻俯视切问近对○今案平津馆本据续汉志补注引洞达作渊愨瞻作古又云御览亦作占云云皆不及旧钞瞻字也陈本作仰古则又由占字再误矣」<br/><br/>　　顾问应对「应劭汉官云侍中周官切问近对拾遗补闕百寮之中莫密于此矣○今案标目作顾应小注作切近此条本有误初学记十二类聚四十八作卒思近对此矣作兹字餘同本钞上文引亦作卒思近对盖切问二字当沿上条误入耳平津馆本遽行收录何耶」<br/><br/>　　糺正补违「晋官品令云旧侍中职掌摈威仪尽献纳糺正补过文乐若有不正皆得驭除书表章奏皆掌署也○今案陈本脱本钞违字过字标目与小注岐出当有误俞本俱作违又无文乐字有字」<br/><br/>　　喻指公卿「汉官典职云侍中常伯选旧儒高德博学洞达仰瞻俯视切问近对喻指公卿员八人在尚书僕射下尚书上○今案平津馆辑本指作旨洞达作渊愨瞻作占陈本改注蔡质汉仪俞本谓详通典然亦无员八以下」<br/><br/>　　使辟公卿「应劭汉官云汉成帝取明经者充為侍中使辟百官公卿参议国正止殿行则负璽旧高切一人為僕射后改為祭酒○王石华校从陈俞本改止作上今案平津本据书钞引国作可切作取餘同陈俞本国作可止作上无旧高以下」<br/><br/>　　侍帷幄与秘书「东观汉记夏逵景伯拜侍中逵在朝侍帷幄兼领秘书近署甚见用○今案陈俞本聚珍本姚辑本东观记在朝侍三字作内备二字纳作信」侍清晏陈道德「续汉书湻于恭字益孙迁侍中数侍清晏所荐无不徵用进对陈善皆本道德上未不称善在朝為群臣表率闻於四方○今案陈俞本姚辑本汪辑本续汉书陈善作陈政在朝以下餘同惟汪辑本益作孟」<br/><br/>　　朝夕献纳「东观汉记邵閭字季昭拜侍中出则陪乘入侍左右忠言善谋先纳善法诫臣辅之朝夕献纳虽得于上身在亲近不敢自恃敬之心弥篤○王石华校名改夕宗改忠今案陈本脱字季昭三字先纳十字虽得四句俞本脱法诫二字臣作匡敬作兢兢下有故也二字聚珍本卷入姚辑本卷六善圣作圣善得上有内字餘与俞同又聚珍附注云先纳句晏殊类要作皆先圣法象臣辅之言」<br/><br/>　　朝夕建议「谢汉书刘升字仲承為侍中朝夕建议竭忠於朝补矣二百餘事悉有篇章朝廷有疑事密詔问焉○今案陈本及御览二百十九引谢书无字仲承三字又陈本朝廷以下御览升作淑餘同俞本亦作淑朝廷九字作朝廷有劳四字姚辑汪辑本皆脱」<br/><br/>　　常论经书「华嶠后汉书桓郁字仲思敦厚篤学傅父业以尚书教授门徒常数百人选侍中帝以郁先师子有礼让甚亲厚焉常居中论经书问以政事反复乃行受章录事不离左右明帝自制五经章句令郁校定於宣明殿中○今案俞本姚辑本华书思作思无反复二句餘同姚氏又附注云五经当作五行东观记及范书皆同此误陈本已全改范书汪辑本经改行自注云原引五经依本传注引改餘与姚本同」<br/><br/>　　从容讽议「文士传云张衡字平子拜侍中恒居帷幄从容讽议拾遗左右核和书作周宫解说衡不乐处迁為河间相○今案陈本初学记十二类聚四十八引及说郛本文士传皆脱字平子三字及核和以下又类聚从误仪说郛讽作风」<br/><br/>　　问事輒对「东观汉记李育字元春為侍中时章帝西謁园陵育落乘问旧事育輒对由是见重○王石华校有改育陵改陪今案聚珍本卷十八姚辑本卷六东观记及本钞下文引□」<br/><br/>　　言语辩捷「吴志云张尚孙皓时為侍郎以言语辩捷见知擢為侍中○今案见魏志卷八张紘传」杨奇靡事不对「谢汉书杨奇字公绰通经才性敏畅入滷侍中天子所问引经据义靡事不对○今案御览四百廿七引谢书绰作伟无通经八字补作為餘同陈本姚辑本靡事句作靡不条对又陈本性作光汪辑本脱」<br/><br/>　　王粲问无不对「魏书王粲字仲宣拜侍中博物多识问无不对时旧仪废弛器造制度粲恒典之○王石华校祭改粲桓改恒今案俞本同魏志廿一王粲传及陈本器作兴」<br/><br/>　　戴凭解经不穷「谢汉书戴凭字次仲拜侍中领虎贡中郎将正旦朝贺百僚举会帝合群臣诸王皆说经者更相难詰义有不通輒夺其席以益通者凭遂重坐五十餘席故京师為之语曰解经不穷戴侍中○今案陈本改注范书俞本脱领虎六字為之误谓之餘同姚辑汪辑本谢书亦脱此六字脱诸王二字餘与本钞同类聚五十五初学记二十五引亦微有异」<br/><br/>　　庾峻辩质无屈「臧荣绪晋书曰庾峻字山甫拜侍中出入王命加諫议大夫常侍世祖命讲诗何劭论风雅正变之义峻起难往反深有理致四坐辩质俱无能屈○今案俞本脱加諫五字常侍下衍坐字又脱深有句辩质六字作莫能屈之陈本已改今晋书见卷五十庾峻传」<br/><br/>　　国有疑常问得失「谢后汉书延篤為侍中自在机密常见进纳上数问政事得失恒以经义古典开諫帷幄言不宣外○今案御览四百五十二引开作默餘同陈俞本数作殿无开字又陈本脱密字姚辑汪辑本谢书亦数误殿脱恒字开子幄下添之字惟汪本开改默然皆远逊旧钞矣」<br/><br/>　　宿儒顾问进杨厚「益部耆旧传曰李固諫帝曰臣一日会朝中见诸侍中皆诸家年少无一宿儒可顾问者乃进杨厚黄琼○今案御览二百十九引益部传同陈俞本脱臣字又陈本乃下脱进字」<br/><br/>　　博雅顾问以何劭「晋起居注云武帝太康四年詔曰何劭已厯试朝位博雅有拾顾问之才其以劭為侍中○王石华校以曰下衍义有四字涂去今案陈俞本同今晋书三十三无此詔书」张驯有智慧「谢后汉书张驯字子雋与蔡邕共定六经拜侍中典领秘书驯儒雅敏达有智慧○今案俞本姚辑本汪辑本谢书雋作儁又俞本标目慧误惠陈本亦然并脱字子雋三字」<br/><br/>　　王济有美才「山涛啟事云雍州刺史郭奕右卫将军王济必诚亮有美才侍中之最高者也○今案本钞荐贤篇左右将军篇引山啟事同陈本亮有作有亮俞本作直亮御二百十九引右作左无诚字」<br/><br/>　　卢植天下之望「魏明帝先贤传云卢植字子干拜侍中逆臣董卓啟宫指欲废帝独植正色卓欲害植议郎彭伯群与卓亲入為卓议曰夫善人者天地之纪卢植侍中海内大儒天下之望今先害之则天下恐怖卓议遂止○今案御览二百十九引明帝先贤传啟指三字作议字无恐字餘同俞本多删节陈本已改范书」<br/><br/>　　顏髦廊庙之望「顏含别传云髦字君道形仪严整风貌端美大司马桓公在赭圻君道為侍中奉使公股时桓公叹曰顏侍中廊庙之望喉舌机要○今案陈本及类聚四十八引频含别传脱在赭十五字又类聚引形仪作仪状」<br/><br/>　　王粲识旧珮「挚虞决疑要注云汉末丧乱绝无玉珮侍中王粲识旧珮始复作之今之玉珮法於粲也○今案类聚四十八引要注及陈本同本钞佩篇引无今之二句」顾和奏旧冕「晋中兴书云顾和字□子迁侍中中兴初仪服不备冕旒饰以翡翠珊瑚杂珠和瘈旧冕十有二旒皆用玉用杂珠非礼今不能得玉可用白琁珠於是始下太常改之○今案御览六百八十六引中兴书无侍中以上及用杂五字餘同陈俞本无字□子三字仪服句作旧章多闕又陈本琁误旋俞本作璇」<br/><br/>　　从祀甘泉「益部耆旧传云蜀郡张宽字叔文汉武帝时為侍中从祀甘泉至渭桥有女子浴于渭水乳长七尺上怪其异遣问之女曰帝后第七车张宽知我所来时宽在后第七车对曰天星主祭祀者斋戒不严则女子见○今案陈本子见作人见类聚四十八引益部传无字叔文三字知我上无张宽二字初学记十二御览三百七十一引有字叔文三字」<br/><br/>　　从幸黎丘「襄阳耆旧记云习都為侍中从光武幸黎丘与光武通梦见苏山神光武嘉之拜大鸿臚主苏岭之祀○王石华校家改嘉今案陈本同俞本祀作祠类聚四十九引襄阳耆旧传都作郁主祀作立祠」<br/><br/>　　西謁陪乘「东观汉记李育字元春為侍中时章帝西謁园陵育陪乘问旧事育輒对由是见重○今案聚珍本十八姚辑本卷六东观记及本钞上文引同」南郊参乘「谢后汉书云刘陵字孟高為侍中车驾南郊陵参乘上起早升舆伏陵恭嗟曰陛下万乘主宜立正配天虽尊神欲寝不当上為天地灵祇下為群臣万姓观者乎上有鬼色曰敬受侍中斯言以為后戒○今案陈本脱上起句以下俞本姚辑本汪辑本谢书均脱恭嗟二字又姚汪本服作伏据订餘同」<br/><br/>　　冯魴三世「东观汉记冯魴字孝孙父子兄弟并带青紫三世侍中○今案陈本脱字孝孙三字聚珍本姚辑本东观记世作代」张辟强年十五「汉书云张辟强留侯子年十五為侍中○今案汉书九十七上强作疆」桑弘羊年十三「又云桑弘羊洛阳贾人子以心计年十三為侍中○王石华校记改计今案陈本作十二考汉书廿四下食货志及史记平準书皆作十三」问貂蝉不知左迁「应劭汉官云孝桓末侍中皇权参乘帝问招蝉何法不知其说又问地震云不為灾还宫左迁议郎○今案陈本脱蝉字及云孝以下并注未详二字平津馆辑本乘下无帝字餘同俞本皇作皋蝉作璫」<br/><br/>　　作诗稽留奏免「魏阳秋云甘露二年帝幸辟雍命群臣赋诗侍中知道作诗稽留有司奏免○今案陈俞本知作和」<br/><br/>　　○给事黄门侍郎六十三<br/><br/>　　名曰夕郎「汉旧仪云黄门郎属黄门令日暮入对青锁闈拜名曰郎○今案类聚四十八引旧仪无属黄四字闈拜作门锁作琐陈本无拜字餘与类聚同初学记十二引作拜餘与类聚同平津馆辑本作闈续汉志补注引名曰误夕曰御览二百廿一引作门拜曰作日」<br/><br/>　　主诸宦者「续汉书百官志云黄门令一人主省中诸宦者○王石华校省改者今案续汉百官志三」关通内外「应劭汉官仪曰给事黄门侍郎位次侍中得从左右关内外给事於中故曰给事黄门侍郎献帝置六员○今案陈本位上侍郎二字作部字献上脱侍郎二字平津辑本汉官仪据御览引得从作侍故曰给事下有中字」<br/><br/>　　讚相威仪「晋官品介给事黄门四人与侍中掌文案讚相威仪典署其事○今案陈本同类聚四十八引齐职仪掌下有奏字餘同」掌操小盖「续汉书阴兴字君陵為侍郎兴筋力过人每从出入常操小盖障翳风雨险隘躬自履涉率先期门凡上所幸止先入清辟○王石华校惨改操今案陈俞本脱凡字又陈脱筋力句涉误沙姚辑汪辑本无小字餘同」<br/><br/>　　次直护驾「晋官品令给事黄门四人大法驾出次直黄门侍郎从驾○今案陈俞本作令品」皆用姓族博选耆儒「谢后汉书云朱穆因违见复諫曰臣闻汉家旧典置侍中中常侍各一人省尚书事黄门侍郎一人传发书奏皆用姓族自和熹太后以女主称制不接公卿乃以阉人為常侍小黄门通命两宫自此以来权倾人主穷困天下宜皆罢遣博耆儒宿德○王石华校卿改倾国改因遣老改选耆今案陈俞本御览姚辑汪辑本谦上复字」<br/><br/>　　三世不徒「汉书杨雄传博览所不见為郎给事黄门三世不徒官○王石华校从改徒今案汉书八十七下无博览六字陈本已照删又三上有成裒平字无官字」永平不「东观汉记云马皇后志在克已辅上不以私家干朝廷兄為虎賁中郎将弟為黄门郎讫永平世不迁○今案聚珍本东观志作至脱弟子餘同姚辑本脱此条陈本皇后二字误作俊老至三字永上脱讫字」<br/><br/>　　张禹少子「汉书云张禹為太傅禹疾成帝亲临拜於床下有少子在侧禹数视之帝知其其意拜黄门郎○今案见汉书八十一陈本亲临作临视禹数句作目之二字」马防小侯「东观汉记马防字子鉅為常从小侯上欲冠子鉅夜拜為黄门郎御章臺下殿陈鼎俎自临冠之○王石华校改冠子鉅為冠防从陈本耳今案类聚四十引及聚珍本东观记十二冠之下有礼字防下无字字陈本删字子鉅三字冠子鉅作冠防於初学记十二引正作字子鉅冠子鉅与旧钞脗合足见隋唐本如此」<br/><br/>　　刘歆年少「刘向集书戒子歆云今若年少得黄门侍郎显处也新拜皆谢贵人叩谨慎乃可以免○今案百三家本刘向集拜作顿谨慎作谨战战慄慄餘同陈本显作要新拜以下」竇固节操「东观汉记竇固字孟孙少為黄门郎谦让有节操○今案聚珍本东观卷十同姚辑本亦同陈俞本脱字孟孙三字又陈本谦作諫」杜恕威严「三辅决录云杜恕字务伯年二十四举拜黄门侍郎每直省閤威仪矜严○王石华校删郎博览十二字是下条误窜入者今案类聚四十八引无年二十四举五字直误宣二酉丛书辑决录亦据类聚陈本脱字务伯三字餘与类聚同」<br/><br/>　　张华博览图籍「王晋书云泰始三年詔张华為黄门侍郎博览图籍四海之内若指诸掌○今案陈本及类聚四十八引王晋书无泰始五字类聚又华误率餘同」石浚人物「臧荣绪晋书石浚字景伦清俭鉴识敬爱人物為黄门郎两官為当时名士○今案俞本同陈本晋作汉」荀悦侍讲「范汉书荀悦字仲预选黄门侍郎献帝颇好文学悦从弟彧及孔融侍讲禁中○今案范书九十二预作豫」董遇侍讲「魏略云董遇字季直献帝时遇為黄门侍郎旦夕侍讲為天子所爱信○今案类聚四十八引魏略无献帝四字初学记十二引旦作朝所作甚餘与原钞同陈本讲下无為字」郭况谨慎「东观汉记郭况谨慎上书除黄门侍郎年十六○今案聚珍本姚辑本郭况传脱此文考范书谨上有小心二字慎下无上书二字况下有以后弟三字年十八句在黄门句上陈本已照范书改仍冒称东观记误矣」<br/><br/>　　任嘏淑慎「任嘏别传云嘏字照光魏文帝时任嘏為黄门郎每纳忠信輒手怀其本自在禁省事归不书封文帝嘉其淑慎○王石华校补纳字禁字帮改封今案陈本脱字照光三字类聚四十八引嘏别传照作昭忠言作中年省下无事字初学记十二引作字昭先手怀误书坏无其字事字不书作书不餘同」<br/><br/>　　冯参恂恂可观「汉书云冯参字子升昭仪少弟也少為黄门郎给事中参為人矜严好修容仪止默恂恂其志可观也以严见惮不得侍帷幄○今案汉书卷七十九子升作叔平其志作甚字止默作进止陈本脱字子升三字及以严二句其志二字餘从今汉书」<br/><br/>　　王黎轩轩得志「傅子云王黎為黄门郎轩轩然乃得志喧喧然乃自乐傅子难之曰子以圣人无乐子何乐之甚黎曰非我乃圣人也○今案陈本聚珍本喧作煦无两乃字及傅子难之以下严辑四录堂本据书钞未改本喧改暄餘同」<br/><br/>　　美丽见悦「汉书佼幸辑四录堂本据书钞未改本喧改暄餘同」美丽见悦「汉书佞幸傅云董贤圣卿云阳人為太子舍人随太子宫為郎上留贤传漏在殿下乃為人美丽白喜哀帝望见悦其仪貌识而问之曰诚乃舍人董贤郎因引上与语擢為黄门郎○今案汉书九十三上留二字作二岁餘三字诚乃作是字陈本已照改「疏敏合意」续汉书耿国字叔廉為黄门郎给事中疏敏有旴时见问常多合意上以為能○今案陈俞本脱字叔廉三字给事中三字姚辑汪辑本廉作虑亦无给事中三字」<br/><br/>　　江统作仪「王晋书云江统字应元為黄门郎作朝会仪○今案陈俞本无字应元三字今晋书五十六无作朝句」曹毗作诗「曹毗五言诗序云余从中书转為黄门在直多怀作诗书屏风云尔○今案陈俞本同严辑曹毗文据御览七百一引无从中书转四字及云尔二字作上有遂字」<br/><br/>　　○散骑常侍六十四<br/><br/>　　献可替否「应劭汉官云秦及前汉置散骑及中常侍各一人官无员散骑乃是夹乘舆车献可替否○今案初学记十二引中上无及字官下有并字无乃是骑三字陈本已照改惟汉官下增入仪字平津馆亦收入汉官仪卷上」<br/><br/>　　承答顾问「华嶠集云詔曰散骑以从容侍从承答顾问為职又掌讚詔命平处文籍故前世多参用言语文学之才议郎华嶠有论议著作之才其以嶠為散骑常侍○今案陈本及类聚四十八引华集才作士无议郎以下餘同初学记十二引為职又三字误作有职文又文籍作分籍无故前以下」<br/><br/>　　同掌规諫「魏志云文帝延康元年置散骑常侍為一官省中字置四人与侍中同掌规諫○王石华校者改省今案陈本同」朝夕规献「应据新诗云散骑常师友朝夕进规献○今案百三家本应集新作杂陈俞本注内作献规与标目岐出」俱掌直諫「王书傅玄字休逸為散骑常侍晋受禪进爵加駙马都尉与皇甫陶俱掌直諫志在拾遗多所救正○今案陈俞本无字休三字爵下有為子二字无志在以下俱掌句标目与本钞同而注内又作共掌諫职乃参用今晋书四十七卷语是以房书冒王隐书非也」<br/><br/>　　集比詔策「晋中兴书云熙寧二年桓温奏请散骑常侍二人复置四人凡一省文书奏表意异者為散骑常侍比於侍中貂璫插石黄初始置四人出入侍从与上谈议不典事后因以為加官○今案陈俞本奏请作春省又陈本初下有中字无后因句俞本无黄初以下考散骑比侍中至典事廿九字亦见御览二百三十四引魏略」<br/><br/>　　貂璫之暉「顾愷之拜散骑常侍表云不悟陛下圣恩所加逮在庸伊登之常伯之列饰以貂璫之暉○今案本钞员外散骑常侍篇引无逮在四字严辑顾愷之文及陈俞本亦然」<br/><br/>　　夹乘舆车「汉书百官公卿表云中常侍得入禁中与侍中受尚书事散骑常侍并侍夹乘舆车○今案俞本脱陈本改注汉官仪非也考汉书十九上与侍中作诸曹二字散常侍作散骑骑三字乘舆句无侍夹二字考南监本北监本及毛子晋本皆如此似不及钞之完好也」<br/><br/>　　入侍左右「环济要略云散骑常侍从侍郎入侍左右出则侍事於廊廡下○王石校民改济今案初学记十二御览二百廿四引要略无从侍郎三字陈本玉函山房辑本皆然」<br/><br/>　　郑思元参乘「王隐晋书晋郑默字思元為散骑常侍世祖祀南郊侍中已乘詔曰使郑常侍默曰卿知何参乘昔州内举卿同辈常鬼有累清谈○王石华校亦改祀京改郊今案类聚四十八引王晋书无字思三字知误之同误相餘同陈本脱曰卿知以下」<br/><br/>　　司马骏侍讲「傅畅晋诸公讚云司马骏五六岁能书数魏王為帝骏入岁為散骑常侍侍讲十二迁步兵校尉○洪氏校时改能又常侍下添常字恐误未便照改今案御览二百廿四引诸公讚脱十二以下餘同陈俞本脱五六岁十一字及侍讲二字」<br/><br/>　　谢万宜居献替「晋起居注云升平五年詔曰前西平中郎将谢万字石才义简亮宜居献替其以為散骑常侍○今案初学记十二引晋起居注及陈本脱平字将字及字石二字类聚四十八引晋中兴书亦与陈同」<br/><br/>　　王珣宜进拾遗「晋起居注云太始元年詔曰给事黄门侍郎王珣字元琳理通厚志好学不殞先业及朝有干事之才给事何遵字公亮篤烈有才干器任日久厯朝陪职用有效宜各叙集拾遗左右其以珣遵并為散骑常侍皆从分与内常侍更读文书者也○今案此条有譌脱陈俞本脱字元琳六字及朝至任日廿二字各叙集三字遵并二字皆从二句又陪作班」<br/><br/>　　孟达容观「蜀志云孟达字子庶降魏魏文帝善达之容观以為散骑常侍○今案陈俞本及蜀志十刘封传无字子度三字又蜀志容作雄陈俞本容上有姿才二字」庾阐文章「晋中兴书庾阐字仲初有文章才义谈者以為宜综国史於是召為散骑常侍○王石华校瘦改庾开改阐宗改综名改召今案陈本及类聚四十八引中兴书无字仲初三字谈作议」<br/><br/>　　譙周博物洽闻「于宝晋纪云詔曰骑都尉譙周字允南闲居中道不仕危国蜀亡之际劝刘禪归降有忠上济民之谋又躭习典艺博物洽闻朕甚嘉之其以為散骑常侍○王石华校朝改都士改亡补中字今案陈俞本脱字允南三字降作命上作君又俞本闲作譙作焦」<br/><br/>　　程咸博学洽通「王晋书云程咸字延祚太始十年詔曰王门郎咸博学洽通文藻清敏其以為散骑常侍○今案陈俞本同亦见本钞通直散骑常侍篇引臧荣绪晋书」<br/><br/>　　阮嗣宗非好事「竹林七贤传云阮籍字嗣宗高贵乡公以為散骑常侍非其好也○今案陈俞本无字嗣宗三字又陈本标目亦作好事恐误类聚四十八引七贤传脱公字误卿」<br/><br/>　　王永元时论清之「吴志云王蕃字永元孙休立与贺劭薛莹虞犯皆為散骑常侍加駙马都尉时论清之○今案见魏志二十王蕃传本钞作吴恐误餘同陈俞本亦作吴蕃作藩元作年」<br/><br/>　　○通直散骑常侍六十五<br/><br/>　　东平王懋為通直之始「晋起居注云太始十年詔东平王懋為员外常侍通直殿中兼散骑常侍通直之号盖自此始也○今案陈俞本殿上无直字兼作直恐误」日新匪懈「又云惠帝永寍元年詔曰散骑常侍琅邪王睿讥清才日新匪懈宜在机近以言者其令睿為通直○王石华校求改才今案陈俞本无识清才三字以言者三字又陈本近?同考今晋书三十八琅邪王名其子有覲澹繇漼四人无名睿者惟伷尝迁散骑常侍亦此文」<br/><br/>　　夙夜不懈「臧荣□晋书云未始十年詔曰程咸字延祚博学洽通文藻清敏厯职左右劬劳内侍乃心在公又夜不溼以咸為散骑常侍左通直郎○今案陈俞本脱字延至清敏十一字餘同考清敏以上三句亦见本钞散骑侍郎篇引王隐书」<br/><br/>　　○员外散骑常侍六十六<br/><br/>　　掌问应对「应劭汉官云汉武元鼎三年初置散骑俱掌问应对世祖省之案汉初有散骑侍郎常侍省皆為骑郎貲满五万為常侍郎张释之以貲為常侍盖谓此官也○今案陈俞本汉官下有仪字盖谓作盖為又陈本常侍省作掌侍省餘同平津馆本汉官仪卷上盖下无谓字餘与陈本同」<br/><br/>　　為宾宴臣「桓氏家传云延康元年初置散骑之官皆选新旧文武之才以為宾宴之臣迁桓范字元则為散骑常侍郎官○今案陈俞本无字元则三字及常字御览二百廿四引桓家传亦然又新作亲郎下无官字」<br/><br/>　　詔集群书「魏书云刘劭字孔才為散骑侍郎受詔集五经群书以类相从作皇览○王石华校鲁改皇今案见魏志廿一亦同」撰正音训「晋中兴书云徐貌字仙民迁散侍郎直西省撰正音训前后十年多所补益○今案初学记十一引中兴书仙民作景山迁散句前后二句直作在本钞中书舍人篇引亦作仙民陈俞本已改今晋书」<br/><br/>　　帝室茂亲「束皙集云员外侍郎皆帝室茂亲或贵游子弟○今案百三家集脱陈俞本严辑束皙文及本钞给事中篇引同」皆贵子弟「魏志云孟康字公休以郭后外属并受九亲赐拜遂為散骑侍郎是时散骑侍郎多贵戚子弟或以高才英儒充其选而康独缘妃嬙杂其间故皆轻之不复呼其姓字而谓之阿九康既有才敏又好学在冗官博读书传邇有文义雅而切要眾人乃更加意○今案魏志无此文考御览二百廿四引魏略郭上有為字无贵戚句呼其句及又好学三字或作皆餘同陈俞本阿九作何元餘亦有删易」<br/><br/>　　荀愷擢拜「晋阳秋云荀愷字景伯宣帝见而奇之曰荀令君之子也擢拜散骑侍郎○今案魏志十裴注引晋阳秋伯作倩陈俞本已改注今晋书」谢颐显侍「谢知表云兄息颐除员外散骑侍郎得显侍帷幄○今案陈俞本脱息字得字」清和著称「晋中兴书云王悦字长预弱冠每侍讲东宫以清和著称除散骑侍郎○今案陈俞本脱字长预三字今晋书六十五预作豫无清和二句」知名美称「晋中兴书云王洽字散和公子中最知名与颖川荀羡俱有美称弱冠除散骑侍郎○今案世说新语卷中之下注引晋中兴书王洽五字作洽於二字无弱冠以下陈俞本公子作王导诸子又散骑下有中书二字陈本又删侍字」<br/><br/>　　张贺孙七岁拜散骑「汉书云张贺有孙霸年七岁拜散骑中郎将○今案见汉书五十九陈俞本脱有孙霸三字及中郎将三字」钟毓十四為散骑「魏志云钟毓字稚叔年十四為散骑侍郎机捷谈笑有父风○今案见魏志卷十三」<br/><br/>　　○散骑侍郎六十七<br/><br/>　　公族闲任「晋诸公讚云任愷王俊齐王攸皆為魏员外散骑常侍于时公族务在任故置外位○今案陈俞本同考今晋书三十九王俊传言元康初转员外常侍与本钞魏字不合又晋书四十五任愷传言尚魏明帝女累迁员外散骑常侍而又非王俊与本钞亦不合」<br/><br/>　　登之常伯「顾愷之拜员外散骑常侍表曰不悟陛下圣恩所加登之常伯之列饰以貂璫之暉○今案详本钞散骑侍郎篇」嘉之宜补「王晋书云吏部郎李重合啟东莞太常博士曹嘉之才干学义不及公曹志而良素修洁姓业踰之宜补员外常侍○今案陈俞本部下脱郎字重下脱合字啟下脱东莞二字又无才干十八字魏志卷二十裴注引王书无合字太常四字作太守嘉下脱之字公曹志三字作志翕」<br/><br/>　　孙朝宜给「晋起居注云咸康八年司徒三导表员外常侍孙朝年八十告老弃身茨宇永绝荣禄宜给本官秩俸以终餘年○今案御览二百廿四引晋起居注年八十误作八年餘同陈俞本脱年八十句弃身二句终误给」<br/><br/>　　天锡归国「臧荣绪晋书张天锡字纯嘏為符融征南司马谢安等大破符坚於淮肥天锡於阵归国詔以為散骑常侍左员外○今案晋书八十六略同陈俞本已改今晋书」<br/><br/>　　符郎归化「晋中兴书符郎深识逆顺望风归化可员外散骑常侍○今案陈本脱俞本已改注今晋书载记考御览二百廿四引晋中兴书作符朗又常侍作侍郎旧钞作符郎者宋人转钞避始祖讳也」<br/><br/>　　○给事中六十八<br/><br/>　　掌顾问「汉书百官公卿表云给事中秦官也所加或大夫博士议郎掌顾问应对位次中常侍侍中黄门又有给事黄门又云左右曹诸吏晋灼注云诸吏给事中日上朝謁平尚书奏事于殿中故曰给事中○今案汉书十九上秦作加无於殿八字陈本亦作加官大下脱夫字士下又衍士字无侍中黄门以下」<br/><br/>　　常侍从「胡伯始云给事中常侍从左右无员位次侍中中常侍或名儒或国?方朔拜中郎為给事中刘向諫议大夫拜给事中也○今案类聚四十八引中常侍作之下常侍非也又脱汉东方以下本钞标目常作掌盖沿上条误入因小注仍作常可证陈本俱作掌亦非又按初学记十二引亦无书名祇两拜字作两為字餘悉同」<br/><br/>　　帝室茂亲贵游子弟「束皙集云员外侍郎及给事中从皆帝室茂亲或是贵游子弟○今案类聚四十八引及严辑束皙文同亦详本钞散骑侍郎篇」郑明经「范曄后汉书云郑眾字仲思以明经拜给事中○今案范书六十六作仲师」陈劭儒教「王晋书云陈劭字节良太始六年詔曰敦悦典誥老而不倦宜在左右以篤儒叙其以為给事中○王石华校补倦字在字今案初学记十二引王晋书无敦悦以下陈本六年作中字敦作躭篤下脱儒字亦见今晋书九十一」<br/><br/>　　苏林文学「魏略云苏林字孝友為五官中郎将文学黄初中為博士给事中○今案俞本同陈本脱字孝友三字魏志廿一刘劭传注引魏略无中郎二字」袁淮俊才「荀兖州记云袁淮字孝尼有俊才太始中為给事中○今案俞本同陈本绰误纬无字孝尼三字类聚四十八引兖州记准误淮初学记十二引与原钞悉同」<br/><br/>　　○奉朝请六十九<br/><br/>　　朝会而已「如湻注汉书云诸侯春朝天子曰朝秋曰请虽国戚及勋门子弟為之俱预会朝请而已○今案御览二百四十三引汉官解詁如湻注俱预七字作但预期请会而已餘同陈俞本皆改沈约宋志」<br/><br/>　　从容闲豫「晋起居注云武寍三年詔曰前相国掾主簿虽奉朝请并从容闲豫若大县缺宜以治民也○今案陈本鈌误关俞本作闕餘同」皆奉朝请「汉书云霍光昆弟族外孙皆奉朝请给事中董贤亲属皆侍中诸曹奉朝请宠在丁傅之右○今案霍光四句见汉书六十八霍光传族作壻董贤四句见汉书九十三董贤传陈本删董贤以下据本下文在丁傅之右一条已引此文此疑转写者误入」<br/><br/>　　独奉朝请「汉官解故云三辅职如郡守独奉朝请成帝时丞相张禹避位位特进奉朝请又以关内侯萧望之大司马嘉皆进奉朝请光武时司徒魏标卿禹孙资加特进奉朝请也○今案陈俞本故作詁又陈本脱光武以下特误时俞本标作驃无卿禹二字平津辑本独奉误独奏又司徒下无魏标卿禹四字」<br/><br/>　　位次三公「续汉书云前汉列侯奉朝请在长安者位次三公○今案见续汉百官志五」宜兼三公「晋太常刘实□云廊庙诸王见在奉朝请宜兼三公奏可○今案俞本脱陈本实下补表字」在丁傅之右「汉书云董贤為大司马董亲属皆侍中诸曹奉朝请宠在丁傅之右○今案见汉书九十三」与太子游处「晋武詔曰陇西王世子越駙马都尉杨貌并可奉朝请俱与太子游处地○今案俞本脱陈本俱误付考御览二百四十三引起居注与旧钞脗合」<br/><br/>　　北堂书钞卷第五十八 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9664.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9666.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

