<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《元史》正文_卷九十一 志第四十一上_宋濂、王袆作品 - 维普阅读网</title>
<meta name="keywords" content="元史,元史原文,元史阅读,卷九十一 志第四十一上全文,宋濂、王袆作品" />
<meta name="description" content="元史原文阅读,卷九十一 志第四十一上全文在线阅读,宋濂、王袆作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1436-27967.html";
var nextpage="novel-read-1436-27969.html";
var indexpage = "novel-chapter-1436.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1436.html">元史</a></strong>
<strong><a href="novel-chapter-1436.html">元史目录</a></strong>
<span>卷九十一 志第四十一上</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1436-27967.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷九十一 志第四十一上</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=宋濂、王袆&amp;searchsubmit=yes"  target="_blank">宋濂、王袆</a><span class="divide">|</span>发布时间：2016-08-21 22:42:04<span class="divide">|</span></p>
<div class="page-body">
<div class="page-content">
<p>◎百官七<br/><br/>　　行中书省，凡十一，秩从一品，掌国庶务，统郡县，镇边鄙，与都省为表里。国初，有征伐之役，分任军民之事，皆称行省，未有定制。中统、至元间，始分立行中书省，因事设官，官不必备，皆以省官出领其事。其丞相，皆以宰执行某处省事系衔。其后嫌于外重，改为某处行中书省。凡钱粮、兵甲、屯种、漕运、军国重事，无不领之。至元二十四年，改行尚书省，寻复如旧。至大二年，又改行尚书省，二年复如旧。每省丞相一员，从一品；平章二员，从一品；右丞一员，左丞一员，正二品；参知政事二员，从二品，甘肃、岭北二省各减一员；郎中二员，从五品；员外郎二员，从六品；都事二员，从七品；掾史、蒙古必阇赤、回回令史、通事、知印、宣使，各省设员有差。旧制参政之下，有佥省、有同佥之属，后罢不置。丞相或置或不置，尤慎于择人，故往往缺焉。<br/><br/>　　河南江北等处行中书省。至元五年，罢随路奥鲁官，诏参政阿里佥行省事，于河南等路立省。二十八年，以河南、江北系要冲之地，又新入版图，宜于汴梁立省以控治之，遂署其地，统有河南十二路、七府。<br/><br/>　　江浙等处行中书省。至元十三年，初置江淮行省，治扬州。二十一年，以地理民事非便，迁于杭州。二十二年，割江北诸郡隶河南，改曰江浙行省，统有三十路、一府。<br/><br/>　　江西等处行中书省，至元十四年置。十五年，并入福建行省。十七年，仍置省于龙兴府，而福建自为行省，治泉州。二十二年，以福建行省并入江西。二十三年，又以福建省并入江浙。本省统有十八路。<br/><br/>　　湖广等处行中书省。至元十一年，右丞相伯颜伐宋，行中书省事于襄阳，寻以别将分省鄂州，为荆湖等路行中书省。十三年，取潭州，即署省治之。十八年，复徙置鄂州，统有三十路、三府。<br/><br/>　　陕西等处行中书省。中统元年，以商挺领秦蜀五路四川行省事。三年，改立陕西四川行中书省，治京兆。至元三年，移治利州。十七年，复还京兆。十八年，分省四川，寻改立四川宣慰司。二十一年，仍合为陕西四川行省。二十三年，四川立行枢密院。本省所辖之地，惟陕西四路、五府。<br/><br/>　　四川等处行中书省。国初，其地总于陕西。至元十八年，以陕西行中书分省四川。二十三年，始置四川行省，署成都，统有九路、五府。<br/><br/>　　辽阳等处行中书省，至元二十四年置，治辽阳路，统有七路、一府。<br/><br/>　　甘肃等处行中书省。中统二年，立行省于中兴。至元十年，罢之。十八年复立，二十二年复罢，改立宣慰司。二十三年，徙置中兴省于甘州，立甘肃行省。三十一年，分省按治宁夏，寻并归之。本省治甘州路，统有七路、二州。<br/><br/>　　岭北等处行中书省。国初，太祖定都于哈剌和林河之西，因名其城曰和林，立元昌路。中统元年，世祖迁都中兴，始置宣慰司都元帅府。大德十一年，改立和林等处行中书省，右丞相、左丞相各一员。至大四年，省右丞相。皇庆元年，改岭北等处行中书省，设官如上，治和宁路，统有北边等处。<br/><br/>　　云南等处行中书省，即古南诏之地。初，世祖征取以为郡县，尝封建宗王镇抚其军民。至元十一年，始置行省，治中庆路，统有三十七路、五府。<br/><br/>　　征东等处行中书省。至元二十年，以征日本国，命高丽王置省，典军兴之务，师还而罢。大德三年，复立行省，以中国之法治之。既而王言其非便，诏罢行省，从其国俗。至治元年复置，以高丽王兼领丞相，得自奏选属官，治沈阳，统有二府、一司、五道。<br/><br/>　　各省属官：<br/><br/>　　检校所，检校一员，从七品；书吏二人。<br/><br/>　　照磨所，照磨一员，正八品。<br/><br/>　　架阁库，管勾一员，正八品。<br/><br/>　　理问所，理问二员，正四品；副理问二员，从五品；知事一员，提控案牍一员。<br/><br/>　　都镇抚司，都镇抚一员，副都镇抚一员。<br/><br/>　　宣慰司，掌军民之务，分道以总郡县，行省有政令则布于下，郡县有请则为达于省。有边陲军旅之事，则兼都元帅府，其次则止为元帅府。其在远服，又有招讨、安抚、宣抚等使，品秩员数，各有差等。<br/><br/>　　宣慰使司，秩从二品。每司宣慰使三员，从二品；同知一员，从三品；副使一员，正四品；经历一员，从六品；都事一员，从七品；照磨兼架阁管勾一员，正九品。凡六道：山东东西道，（益都路置。）河东山西道，（大同路置。）淮东道，（扬州置。）浙东道，（庆元路置。）荆湖北道，（中兴路置。）湖南道。（天临路置。）<br/><br/>　　宣慰使司都元帅府，秩从二品，使三员，同知二员，副使二员，经历二员，知事二员，照磨兼架阁管勾一员。<br/><br/>　　广东道，（广州置。）大理金齿等处，蒙庆等处。<br/><br/>　　右二府，设官如上。唯蒙庆一府，使二员，同知、副使各一员，经历、都事亦减一员。<br/><br/>　　广西两江道，（静江路置。）海北海南道，福建道，八番顺元等处，察罕脑儿等。<br/><br/>　　右五府，宣慰使都元帅三员，副都元帅、佥都元帅事各二员，余同上。<br/><br/>　　宣慰使兼管军万户府，每府宣慰使三员，同知、副使各一员，经历一员，都事二员，照磨兼管勾一员。<br/><br/>　　曲靖等路，罗罗斯，临安广西道元江等处。<br/><br/>　　都元帅府，都元帅二员，副元帅二员，经历、知事各一员。<br/><br/>　　北庭、（隶土番宣慰司。）曲先塔林，（都元帅三员。）蒙古军，征东。（二府，都元帅各一员，副一员。）<br/><br/>　　元帅府，秩正三品，达鲁花赤一员，元帅一员，经历、知事各一员。<br/><br/>　　李店文州，帖城河里洋脱，朵甘思，常阳，岷州，积石州，洮州路，脱思马路，十八族。<br/><br/>　　右九府，唯李店文州增置同知、副元帅各一员；其余八府，隶土蕃宣慰司，设官并同。<br/><br/>　　宣抚司，秩正三品，每司达鲁花赤一员，宣抚一员，同知、副使各二员，佥事一员，计议、经历、知事各一员，提控案牍架阁一员。损益不同者，各附见于后。<br/><br/>　　广南西道，（不置副使、佥事。）丽江路，（以上隶云南省。）顺元等处，播州，思州，（以上隶湖广省。）斜南等处。（隶四川行省，不置佥事、计议。）<br/><br/>　　安抚司，秩正三品。每司达鲁花赤一员，安抚使一员，同知、副使、佥事各一员，经历、知事各一员。损益不同者，各附见于后。<br/><br/>　　师壁洞，（不置达鲁花赤。）永顺等处，散毛洞，（以上隶四川省。）罗番遏蛮军，（不置达鲁花赤。）程番武盛军，金石番太平军，卧龙番南宁州，小龙番静蛮军，（不置同知、副使。）大龙番应天府，洪番永盛军，方番河中府，芦番静海军，（不置知事。）新添葛蛮。（以上隶湖广省。）<br/><br/>　　招讨司，秩正三品，达鲁花赤一员，招讨使一员，经历一员。<br/><br/>　　土番，剌马刚等处，天全，倴）不思，沿边溪洞，（以下各置副使一员，无达鲁花赤。）唆尼，诸番，征沔，长河西里管军，檐里管军，脱思马田地。<br/><br/>　　诸路万户府：<br/><br/>　　上万户府，管军七千之上。达鲁花赤一员，万户一员，俱正三品，虎符；副万户一员，从三品，虎符。<br/><br/>　　中万户府，管军五千之上。达鲁花赤一员，万户一员，俱从三品，虎符；副万户一员，正四品，金牌。<br/><br/>　　下万户府，管军三千之上。达鲁花赤一员，万户一员，俱从三品，虎符；副万户一员，从四品，金牌。其官皆世袭，有功则升之。每府设经历一员，从七品；知事一员，从八品；提控案牍一员。<br/><br/>　　镇抚司，镇抚二员，蒙古、汉人参用。上万户府正五品，中万户府从五品，俱金牌；下万户府正六品，银牌。<br/><br/>　　上千户所，管军七百之上。达鲁花赤一员，千户一员，俱从四品，金牌；副千户一员，正五品，金牌。<br/><br/>　　中千户所，管军五百之上。达鲁花赤一员，千户一员，俱正五品，金牌；副千户一员，从五品，金牌。<br/><br/>　　下千户所，管军三百之上。达鲁花赤一员，千户一员，俱从五品，金牌；副千户一员，正六品，银牌。<br/><br/>　　弹压二员，蒙古、汉人参用。上千户所从八品，中下二所正九从九品内铨注。<br/><br/>　　上百户所，百户二员，蒙古一员，汉人一员，俱从六品，银牌。<br/><br/>　　下百户所，百户一员，从七品，银牌。<br/><br/>　　儒学提举司，秩从五品。各处行省所署之地，皆置一司，统诸路、府、州、县学校祭祀教养钱粮之事，及考校呈进著述文字。每司提举一员，从五品；副提举一员，从七品；吏目一人，司吏二人。<br/><br/>　　蒙古提举学校官，秩从五品。提举一员，从五品；同提举一员，从七品。至元十八年置。惟江浙、湖广、江西三省有之，余省不置。<br/><br/>　　官医提举司，秩从六品，提举一员，同提举一员，副提举一员，掌医户差役词讼。至元二十五年置。河南、江浙、江西、湖广、陕西五省各立一司，余省并无。<br/><br/>　　两淮都转运盐使司，秩正三品。国初，两淮内附，以提举马里范章专掌盐课之事。至元十四年，始置司于扬州。使二员，正三品；同知二员，正四品；副使一员，正五品；运判二员，正六品；经历一员，从七品；知事一员，从八品；照磨一员，从九品。三十年，悉罢所辖盐司，以其属置场官。大德四年，复置批验所于真州、采石等处。<br/><br/>　　盐场二十九所，每场司令一员，从七品；司丞一员，从八品；管勾一员，从九品。办盐各有差。<br/><br/>　　吕四场，余东场，余中场，余西场，西亭场，金沙场，石塂）场，掘港场，丰利场，马塘场，拼茶场，角斜场，富安场，安丰场，梁垛场，东台场，河垛场，丁溪场，小海场，草堰场，白驹场，刘庄场，五祐场，新兴场，庙湾场，莞渎场，板浦场，临洪场，徐渎浦场。<br/><br/>　　批验所，每所提领一员，正七品；大使一员，正八品；副使一员，正九品。掌批验盐引。<br/><br/>　　两浙都转运盐使司，秩正三品，使二员，同知二员，运判二员，经历、知事各一员，照磨一员。至元十四年，置司杭州。大德三年，定其产盐之地，立场有差，仍于杭州、嘉兴、绍兴、温、台等处，设检校四所，专验盐袋，毋过常度。<br/><br/>　　盐场三十四所，每所司令一员，从七品；司丞一员，从八品；管勾一员，从九品。<br/><br/>　　仁和场，许村场，西路场，下沙场，青村场，表部场，浦东场，横浦场，芦沥场，海沙场，鲍郎场，西兴场，钱清场，三江场，曹娥场，石堰场，鸣鹤场，清泉场，长山场，穿山场，岱山场，玉泉场，芦花场，大嵩场，昌国场，永嘉场，双穗场，天富南监，长林场，黄岩场，杜渎场，天富北监，长亭场，龙头场。<br/><br/>　　福建等处都转运盐使司，秩正三品，使二员，同知二员，运判二员，经历、知事各一员，照磨一员。至元十四年，始置市舶司，领煎盐征课之事。二十四年，改立盐运司。二十九年罢，立提举司。大德四年，复为运司。九年复罢，并入元帅府兼掌之。十年，复立都提举司。至大四年，复升运司，径隶行省。凡置盐场七所：<br/><br/>　　盐场七所，每所司令一员，从七品；司丞一员，从八品；管勾一员，从九品。<br/><br/>　　海口场，牛田场，上里场，惠安场，浔美场，浯洲场，氵丙洲场。<br/><br/>　　广东盐课提举司。至元十三年，始从广州煎办盐课。十六年，隶江西盐铁茶都转运司。二十二年，并入宣慰司。二十三年，置市舶提举司。大德四年，改广东盐课提举司。提举一员，从五品；同提举一员，从六品；副提举一员，从七品。其属附见：<br/><br/>　　盐场十三所，每所司令一员，从七品；司丞一员，从八品；管勾一员，从九品。<br/><br/>　　靖康场，归德场，东莞场，黄田场，香山场，矬峒场，双恩场，咸水场，淡水场，石桥场，隆井场，招收场，小江场。<br/><br/>　　四川茶盐转运司。成都盐井九十五处，散在诸郡山中。至元二年，置兴元四川转运司，专掌煎熬办课之事。八年罢之。十六年，复立转运司。十八年，并入四道宣慰司。十九年，复立陕西四川转运司，通辖诸课程事。二十二年，置四川茶盐运司，秩从三品，使一员，同知、副使、运判各一员，经历、知事、照磨各一员。<br/><br/>　　盐场一十二所，每所司令一员，从七品；司丞一员，从八品；管勾一员，从九品。<br/><br/>　　简盐场，隆盐场，绵盐场，潼川场，遂实场，顺庆场，保宁场，嘉定场，长宁场，绍庆场，云安场，大宁场。<br/><br/>　　广海盐课提举司，至元三十一年置，专职盐课，秩正四品。都提举二员，从四品；同提举二员，从五品；副提举二员，从六品；知事一员，提控案牍一员。<br/><br/>　　市舶提举司。至元二十三年，立盐课市舶提举司，隶广东宣慰司。三十年，立海南博易提举司。至大四年罢之，禁下番船只。延祐元年，弛其禁，改立泉州、广东、庆元三市舶提举司。每司提举二员，从五品；同提举二员，从六品；副提举二员，从七品；知事一员。<br/><br/>　　海道运粮万户府，至元二十年置，秩正三品，掌每岁海道运粮供给大都。达鲁花赤一员，万户一员，并正三品；副万户四员，从三品；经历一员，从七品；知事一员，从八品；照磨一员，从九品；镇抚二员，正五品。其属附见：<br/><br/>　　海运千户所，秩正五品。达鲁花一员，千户二员，并正五品；副千户三员，从五品。若温台，若庆元绍兴，若杭州嘉兴，若昆山崇明、常熟江阴等处，凡五所，而平江又有海运香莎糯米千户所。<br/><br/>　　诸路总管府，至元初置。二十年，定十万户之上者为上路，十万户之下者为下路，当冲要者，虽不及十万户亦为上路。上路秩正三品，达鲁花赤一员，总管一员，并正三品，兼管劝农事，江北则兼诸军奥鲁，同知、治中、判官各一员。下路秩从三品，不置治中员，而同知如治中之秩，余悉同上。至元二十三年，置推官二员，专治刑狱，下路一员。经历一员，知事一员或二员，照磨兼承发架阁一员，司吏无定制，随事繁简以为多寡之额；译史、通事各一人。其属附见：<br/><br/>　　儒学教授一员，秩九品。诸路各设一员，及学正一员、学录一员。其散府、上中州，亦设教授一员，下州设学正一员。<br/><br/>　　蒙古教授一员，正九品。<br/><br/>　　医学教授一员。<br/><br/>　　阴阳教授一员。<br/><br/>　　司狱司，司狱一员，丞一员。<br/><br/>　　平准行用库，提领、大使、副使各一员。<br/><br/>　　织染局，局使一员，副使一员。<br/><br/>　　杂造局，大使一员，副使一员。<br/><br/>　　府仓，大使一员，副使一员。<br/><br/>　　惠民药局，提领一员。<br/><br/>　　税务，提领一员，大使、副使各一员。<br/><br/>　　录事司，秩正八品。凡路府所治，置一司，以掌城中户民之事。中统二年，诏验民户，定为员数。二千户以上，设录事、司候、判官各一员；二千户以下，省判官不置。至元二十年，置达鲁花赤一员，省司候，以判官兼捕盗之事，典史一员。若城市民少，则不置司，归之倚郭县。在两京，则为警巡院。独杭州置四司，后省为左、右两司。<br/><br/>　　散府，秩正四品，达鲁花赤一员，知府或府尹一员，领劝农奥鲁与路同；同知一员，判官一员，推官一员，知事一员，提控案牍一员。所在有隶诸路及宣慰司、行省者，有直隶省部者，有统州县者，有不统县者，其制各有差等。<br/><br/>　　诸州。中统五年，并立州县，未有等差。至元三年，定一万五千户之上者为上州，六千户之上者为中州，六千户之下者为下州。江南既平，二十年，又定其地五万户之上者为上州，三万户之上者为中州，不及三万户者为下州。于是升县为州者四十有四。县户虽多，附路府者不改。上州：达鲁花赤、州尹秩从四品，同知秩正六品，判官秩正七品。中州：达鲁花赤、知州并正五品，同知从六品，判官从七品。下州：达鲁花赤、知州并从五品，同知正七品，判官正八品，兼捕盗之事。参佐官：上州，知事、提控案牍各一员；中州，吏目、提控案牍各一员；下州，吏目一员或二员。<br/><br/>　　诸县。至元三年，合并江北州县。六千户之上者为上县，二千户之上者为中县，不及二千户者为下县。二十年，又定江淮以南，三万户之上者为上县，一万户之上者为中县，一万户之下者为下县。上县，秩从六品，达鲁花赤一员，尹一员，丞一员，簿一员，尉一员，典史二员。中县，秩正七品，不置丞，余悉如上县之制。下县，秩从七品，置官如中县，民少事简之地，则以簿兼尉。后又别置尉，尉主捕盗之事，别有印。典史一员。巡检司，秩九品，巡检一员。<br/><br/>　　诸军，唯边远之地有之，各统属县，其秩如下州，其设官置吏亦如之。<br/><br/>　　诸蛮夷长官司。西南夷诸溪洞各置长官司，秩如下州，达鲁花赤、长官、副长官，参用其土人为之。<br/><br/>　　各处脱脱禾孙，掌辨使臣奸伪。正一员，从五品；副一员，正七品。<br/><br/>　　勋一十阶：<br/><br/>　　上柱国（正一品） 轻车都尉（从三品）<br/><br/>　　柱国（从一品） 上骑都尉（正四品）<br/><br/>　　上护军（正二品） 骑都尉（从四品）<br/><br/>　　护军（从二品） 骁骑尉（正五品）<br/><br/>　　上轻车都尉（正三品） 飞骑尉（从五品）<br/><br/>　　爵八等：<br/><br/>　　王（正一品） 郡侯（从三品）<br/><br/>　　郡王（从一品） 郡伯（正四品）<br/><br/>　　国公（正二品） 郡伯（从四品）<br/><br/>　　郡公（从二品） 县子（正五品）<br/><br/>　　郡侯（正三品） 县男（从五品）<br/><br/>　　右勋爵，若上柱国、郡王、国公，时有除拜者，余则止于封赠用之。<br/><br/>　　文散官四十二：<br/><br/>　　开府仪同三司 中宪大夫<br/><br/>　　仪同三司 中顺大夫（以上正四品）<br/><br/>　　特进 朝请大夫<br/><br/>　　崇进 朝散大夫<br/><br/>　　金紫光禄大夫 朝列大夫（以上从四品）<br/><br/>　　银青荣禄大夫（以上俱正一品）奉政大夫<br/><br/>　　光禄大夫 奉议大夫（以上正五品）<br/><br/>　　荣禄大夫（以上从一品） 奉直大夫<br/><br/>　　资德大夫 奉训大夫（以上从五品）<br/><br/>　　资政大夫 承德郎<br/><br/>　　资善大夫（以上正二品） 承直郎（以上正六品）<br/><br/>　　正奉大夫 儒林郎<br/><br/>　　通奉大夫 承务郎（以上从六品）<br/><br/>　　中奉大夫（以上从二品） 文林郎<br/><br/>　　正议大夫 承事郎（以上正七品）<br/><br/>　　通议大夫 征事郎<br/><br/>　　嘉议大夫（以上正三品） 从事郎（以上从七品）<br/><br/>　　太中大夫 登仕郎<br/><br/>　　中大夫 将仕郎（以上正八品）<br/><br/>　　亚中大夫（以上从三品，旧为少中，延祐改亚中。）登仕佐郎<br/><br/>　　中议大夫 将仕佐郎（以上从八品）<br/><br/>　　右文散官四十二阶，由一品至五品为宣授，六品至九品为敕授。敕授则中书署牒，宣授则以制命之。一品至五品者服紫，六品至七品者服绯，八品至九品者服绿，武官以下皆如之。其官常对品，惟九品无散官，则但举其职而已，武官杂职亦如之。<br/><br/>　　武散官三十四阶：<br/><br/>　　龙虎卫上将军 宣武将军（以上从四品）<br/><br/>　　金吾卫上将军 武节将军<br/><br/>　　骠骑卫上将军（以上正二品） 武德将军（以上正五品）<br/><br/>　　奉国上将军 武义将军<br/><br/>　　辅国上将军 武略将军（以上从五品）<br/><br/>　　镇国上将军（以上从二品） 承信校尉<br/><br/>　　昭武大将军 昭信校尉（以上正六品）<br/><br/>　　昭勇大将军 忠武校尉<br/><br/>　　昭毅大将军（以上正三品） 忠显校尉（以上从六品）<br/><br/>　　安远大将军 忠勇校尉<br/><br/>　　定远大将军 忠翊校尉（以上正七品）<br/><br/>　　怀远大将军（以上从三品） 修武校尉<br/><br/>　　广威将军 敦武校尉（以上从七品）<br/><br/>　　宣威将军 保义校尉<br/><br/>　　明威将军（以上正四品） 进义校尉（以上正八品）<br/><br/>　　信武将军 保义副尉<br/><br/>　　显武将军 进义副尉（以上从八品）<br/><br/>　　右武散官三十四阶，自龙虎卫上将军至进义副尉，由正二品至从八品，其除授具前。<br/><br/>　　内侍散官一十四：<br/><br/>　　中散大夫（正二品） 通御郎（从五品）<br/><br/>　　中引大夫（从二品） 侍直郎（正六品）<br/><br/>　　中御大夫（正三品） 内直郎（从六品）<br/><br/>　　侍中大夫（从三品） 司谒郎（正七品）<br/><br/>　　中卫大夫（正四品） 司阍郎（从七品）<br/><br/>　　中涓大夫（从四品） 司奉郎（正八品）<br/><br/>　　通侍郎（正五品） 司引郎（从八品）<br/><br/>　　右内侍品秩一十四阶，自中散至司引，由正二品至从八品，其除授具前。<br/><br/>　　司天散官一十四：<br/><br/>　　钦象大夫（从三品） 候仪郎（从六品）<br/><br/>　　明时大夫 司正郎（正七品）<br/><br/>　　颁朔大夫（以上正四品） 平秩郎（从七品）<br/><br/>　　保章大夫（从四品） 正纪郎<br/><br/>　　司玄大夫（正五品） 挈壶郎（以上正八品）<br/><br/>　　授时郎（从五品） 司历郎<br/><br/>　　灵台郎（正六品） 司辰郎（以上从八品）<br/><br/>　　右司天品秩一十四阶，自钦象至司辰，由从三品至从八品，其除授具前。<br/><br/>　　太医散官一十五：<br/><br/>　　保宜大夫 成和郎（从六品）<br/><br/>　　保康大夫（以上从三品） 成全郎（正七品）<br/><br/>　　保安大夫 医正郎（从七品）<br/><br/>　　保和大夫（以上正四品） 医效郎<br/><br/>　　保顺大夫（从四品） 医候郎（以上正八品）<br/><br/>　　保冲大夫（正五品） 医痊郎<br/><br/>　　保全郎（从五品） 医愈郎（以上从八品）<br/><br/>　　成安郎（正六品）<br/><br/>　　右太医品秩一十五阶，自保宜至医愈，亦由从三品至从八品，其除授具前。<br/><br/>　　教坊司散官十五：<br/><br/>　　云韶大夫 司乐郎（从六品）<br/><br/>　　仙韶大夫（以上从三品） 协乐郎（正七品）<br/><br/>　　长宁大夫 和乐郎（从七品）<br/><br/>　　德和大夫（以上正四品） 司音郎<br/><br/>　　协律大夫（从四品） 司律郎（以上正八品）<br/><br/>　　嘉成大夫（正五品） 和声郎<br/><br/>　　纯和郎（从五品） 和节郎（以上从八品）<br/><br/>　　调音郎（正六品）<br/><br/>　　右教坊品秩一十五阶，自云韶至和节，由从三品至从八品，其除授具前。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1436-27967.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1436-27969.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1436.html" action-type="chapterComment" class="comment"><i></i>元史章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

