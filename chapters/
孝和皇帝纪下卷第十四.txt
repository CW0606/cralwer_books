<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《后汉纪》正文_孝和皇帝纪下卷第十四_袁宏作品 - 维普阅读网</title>
<meta name="keywords" content="后汉纪,后汉纪原文,后汉纪阅读,孝和皇帝纪下卷第十四全文,袁宏作品" />
<meta name="description" content="后汉纪原文阅读,孝和皇帝纪下卷第十四全文在线阅读,袁宏作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-556-7670.html";
var nextpage="novel-read-556-7672.html";
var indexpage = "novel-chapter-556.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-556.html">后汉纪</a></strong>
<strong><a href="novel-chapter-556.html">后汉纪目录</a></strong>
<span>孝和皇帝纪下卷第十四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-556-7670.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>孝和皇帝纪下卷第十四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=袁宏&amp;searchsubmit=yes"  target="_blank">袁宏</a><span class="divide">|</span>发布时间：2014-10-07 23:28:41<span class="divide">|</span></p>
<div class="page-body">
<div class="page-content">
<p>　九年（丁酉、九七）<br/>　　春三月癸巳，济南王康薨，谥曰安王。<br/>　　康不修法度，通宾客。人有上书告康使中郎将张阳、董臣招来州郡奸猾颜忠、刘子产等，案图书，谋议不轨。有司举奏，明帝以至亲不忍穷竟，削祝阿、隰阴、东〔朝〕（胡）阳、安德、西平昌五县。〔一〕康殖财货，治宫室，奴婢至千余人，厩马千余匹，田八百余顷。何敞之为傅，上疏谏曰：“盖闻诸侯之义，以制节谨度为忠，然后能保其社稷，和其民人〔二〕。昔管仲相齐，九合之功〔三〕，而孔子讥其器小，以奢侈逼上，不知礼也〔四〕。今大王以骨肉之亲，享蕃国之尊，当率先天下，以为化首。今国家制度，王侯车服章事有其科，不可越也。夫文繁者质枯〔五〕，木胜则人亡〔六〕，经传所载也。且君国者以道德仁义为营，岂饰宫室，充实厩马为尊哉！楚作章华，吴兴姑苏，卒亡；景公千驷，民无所称〔七〕，其效也。如大王数游诸第，出入无节，或涉晨夜，非所以远防未然，临深履薄〔八〕，垂示后嗣之法也。愿大王修恭俭，遵古制，以法自治，以礼率下，省奴婢之数，减乘马之费，以礼起居，则敞之愿。药酒苦于口而利于病，至言逆耳而便于行〔九〕，惟大王深察愚言。”王甚敬礼而不能改。<br/>　　〔一〕　据范书及续汉志改。<br/>　　〔二〕　以上取孝经诸侯章之文。<br/>　　〔三〕　史记齐太公世家曰：齐桓公称曰：“寡人兵车之会三，乘车之会六，九合诸侯，一匡天下。”史记正义曰：“左传云鲁庄公十三年，会北杏以平宋乱；僖四年，侵蔡，遂伐楚；六年，伐郑，围新城也。”此所谓兵车之会。正义又曰：“左传云鲁庄公十四年，会于鄄，十五年，又会鄄；十六年，同盟于幽；僖五年，会首止，八年，盟于洮，九年，会葵丘是也。”此所谓乘车之会。<br/>　　〔四〕　论语八佾曰：“子曰：‘管仲之器小哉！’或曰：‘管仲俭乎？’曰：‘管氏有三归，官事不摄，焉得俭！’‘然则管仲知礼乎？’曰： ‘邦君树塞门，管氏亦树塞门；邦君为两君之好，有反坫，管氏亦有反坫。管氏而知礼孰不知礼！’”礼记杂记下亦引孔氏类此之讥。树，旅树，即门屏也。反坫，反爵之坫。皆诸侯之礼，而管仲用之，故孔子斥其逼上不知礼。<br/>　　〔五〕　论语雍也曰：“子曰：‘质胜文则野，文胜质则史，文质彬彬，然后君子。”敞言盖脱胎于此。<br/>　　〔六〕　惠栋曰：“晋语云：士茁谓知襄子曰：‘今土木胜，臣惧其不安人也。’室成三年而知氏亡。此木胜人亡之说也。”<br/>　　〔七〕　见论语季氏。<br/>　　〔八〕　诗小雅小旻曰：“战战兢兢，如临深渊，如履薄冰。”<br/>　　〔九〕　史记留侯世家及孔子家语均载此语，字句稍有不同。<br/>　　夏五月，封皇后父阴纲为防侯〔一〕。纲上疏辞位，以特进侯就第。纲弟凤、谒为郎中，子轶、政、比黄门郎〔二〕。阴氏自建武以来，缘戚属之故，世为卿校，外典禁兵，内侍帷幄，赏赐恩宠，贵重当世。<br/>　　〔一〕　范书阴识传作“吴房侯”。又胡三省曰：“吴房盖合吴城、房国以名县也。”其属汝南郡。袁纪作防侯，误。<br/>　　〔二〕　范书“政”作“敞”。<br/>　　秋八月，蝗虫飞过京都。<br/>　　闰月辛巳，皇太后窦氏崩。太尉张酺与司空、司徒共上〔奏〕，依〔光武黜〕吕太后故事〔一〕，贬窦太后尊号，勿葬敬陵。百官言之者亦多。上手报酺曰： “礼，臣子无贬亲之义。今皇太后家虽不遵法度，然常欲自减损，奉事十年，恩不忍亏。案前世上官太后〔亦〕（子）奉终从义〔二〕，其勿复议。”丙申，葬章德窦皇后。<br/>　　〔一〕　皆据范书皇后纪补。又“司空”当在“司徒”之下。时司徒刘方，司空张奋。<br/>　　〔二〕　据严可均校改。<br/>　　陇西羌犯塞，执金吾刘尚将三万骑击平之。<br/>　　九月庚申，司徒刘方有罪自杀。<br/>　　初，梁贵人生和帝，窦后以为己子，养而隐之。贵人者，梁竦女也。<br/>　　永平初，竦兄陵乡侯松因事徙边，后诏书听还本郡，阖门不出，作经书数篇，名曰七序。班固见而称之曰：“昔孔子作春秋而乱臣贼子惧〔一〕，梁竦作七序而窃位素餐者惭。”轻财好施，不治产业。兄嫂舞阴长公主振施诸梁，亲疏有序，然犹独敬异竦，衣裘品物事殊别。竦未尝独飨，常与宗族共之。竦少长京师，逮父兄时游士林，故不乐归乡里。雅有大志，每登高望远，未曾不叹息曰：“大丈夫居世，生当封侯，死当庙食。诗书足以自娱，州郡之职，但劳人耳。”竦生二男三女，长男棠及翟，长女凭及二贵人〔二〕。<br/>　　〔一〕　见孟子滕文公章句下。<br/>　　〔二〕　“凭”，蒋本据范书改作“ 嫕”。通鉴考异曰：“嫕”，袁纪皆作“凭”，是宋本即如是，而黄本亦然，故仍复其旧，以存异文。<br/>　　初，马太后〔求〕良家女〔一〕，贵人与姊以选入宫，得幸于帝，生和帝。竦不胜喜，与舞阴长公主私相庆，语泄，闻于窦氏。窦氏欲专名太子外家，心恶梁氏，欲毁贬之。乃诬以恶逆，诏郡县考竦，死狱中，家属〔复徙九真〕〔二〕，舞阴公主居新野，使者护守之。〔三〕贵人与姊以忧死，葬礼有阙。<br/>　　〔一〕　据范书补。<br/>　　〔二〕　据范书梁竦传及袁纪文义补。<br/>　　〔三〕　范书作“坐徙新城”，注曰：“新城，今洛州伊阙县也。”与袁纪异。<br/>　　窦后崩，舞阴公主子梁扈遣从兄擅奏记三府曰〔一〕：“春秋之义，母以子贵〔二〕，汉家旧典也。今梁贵人亲育圣躬，而不蒙尊号。”三府甫得记〔三〕，谢遣擅。太尉张酺独见擅，具问之，曰：“<br/>　　此公之职，而梁氏之福也。”会以蝗飞过京师，召见对说，因具言擅记。上曰：“意云如酺，不知葬礼有阙也？”对曰：“陵上宜置长史，加祠祭之礼，收录诸舅，以明亲亲〔四〕。”上复曰：“于义如何？”酺曰： “今春秋之义，汉家有行事。梁、窦并为名姓，保守河西，以忠获封。窦宪兄弟不轨，太后谤议籍籍，闻于天下。姓族〔无〕（死）以逾梁氏〔五〕，加以亲外家，诚宜尊显。”上曰：“非君孰为朝廷思〔六〕！大家事籍籍〔七〕，君所知。”上深纳酺言。会贵人姊凭上书曰：“同产女弟贵人前充后宫，蒙先帝厚恩，得见宠幸，皇天所授，诞育陛下。为窦宪兄弟谮虐，妾父竦冤死牢狱，骸骨不掩，母、孤弟远徙万里，独妾遗脱，逃伏草野，常恐没命，无由自达。值陛下神圣之德，统览万机，宪兄弟皆已伏诛，海内旷然，各得其所。妾得苏息，拭目更视，乃敢昧死自陈。妾窃悲死父既冤，不可复生，母年七十，远在绝域，不知死生，愿乞母、弟还本郡，收葬竦骨。妾闻文帝既立，薄氏蒙荣〔八〕；宣帝继统，史氏复兴〔九〕。妾自悲有薄、史之亲，独不蒙外戚余恩。”辞甚悲切，上恻然感悟，使中常侍掖庭令杂讯问，凭辞语证明。<br/>　　〔一〕　范书梁竦传，“擅”作“□ ”。<br/>　　〔二〕　隐公元年公羊传曰：“子以母贵，母以子贵。”<br/>　　〔三〕　蒋本原阙“甫”字，南监本作“捕”，黄本作“补”，并无“三府”二字。疑“捕 ”、“补”均系“甫”之误，其意言三府始得记，不敢受理，谢而遣之也。故补。<br/>　　〔四〕　礼记中庸曰：“仁者人也，亲亲为大。”又曰：“亲亲则诸父昆弟不怨。”<br/>　　〔五〕　据果亲王改。<br/>　　〔六〕　“思”原误作“恩”，迳改。<br/>　　〔七〕　正字通曰：“宫中称太后及皇后之无太后者，皆曰大家。”此乃和帝称其生母梁贵人也。<br/>　　〔八〕　史记外戚世家曰：文帝立，薄太后改号曰皇太后，弟薄昭封为轵侯。“于是乃追尊薄父为灵文侯，会稽郡置园邑三百家，长丞已下吏奉守冢，寝庙上食祠如法。而栎阳北亦置灵文侯夫人园，如灵文侯园仪”。<br/>　　〔九〕　汉书外戚传曰：卫太子史良娣，宣帝祖母也，死于武帝末巫蛊事。宣帝即位，封史良娣母兄恭之三子为侯：长子高为乐陵侯，曾为将陵侯，玄为平台侯，及高子丹以功德封武阳侯。史高后位至大司马车骑将军。<br/>　　甲子，改殡梁贵人于承光宫，追尊为皇太后，谥曰恭怀，葬于西陵。<br/>　　上乃别见凭，凭具自陈说，上歔欷流涕，留凭宫中，连日不出，〔一〕赏财物第宅，旬月之间，赀累千万。凭素有行，遂宠之，加号梁贵夫人，擢奖凭夫调为羽林佐监〔二〕。追加谥竦为〔褒〕亲愍侯〔三〕，遣中谒者迎竦丧于京师，改殡之，赐东园画棺、玉匣，冢葬于西陵旁，上亲临送。征竦妻子还京师。<br/>　　〔一〕　范书梁竦传作“连月不出” 。<br/>　　〔二〕　调，樊调，南阳人，樊宏兄之曾孙。<br/>　　〔三〕　按东观记、谢承书、续汉书、范书皆作“褒亲愍侯”据补。<br/>　　宋贵人遇窦氏之谮，葬礼有阙，清河王庆涕泣不敢言，常私祭于室。及梁后改葬，庆乃上书求贵人冢，诏听许。悲喜曰：“生虽不得供养，终得奉祭祀，私愿毕矣。”<br/>　　太尉张酺上疏乞骸骨，上使中黄门问疾，加以珍羞。酺称笃，诏曰：“元首不明，黎民困穷。朕与君同其忧责，岂可引退邪？其勿复言。”是时酺子蕃以郎侍讲，上复诏蕃曰：“阴阳不调，朝廷望公以为忧，讬病自退，洁己而已，谁当与朕同心者？非所望于公也。” 酺惶恐诣阙谢，因起视事。<br/>　　酺自为三公，父尚在。酺每迁，父辄自田里来。适会岁腊，公卿罢朝，共诣酺父，上酒为酺寿，极欢移日，当时以为荣。<br/>　　冬十月癸卯〔一〕，光禄勋吕盖为司徒。<br/>　　〔一〕　是月丁卯朔，无癸卯。范书作十一月，甚是。<br/>　　十一月丙寅，司空张奋老病致仕。壬申，太仆韩棱为司〔空〕（<br/>　　徒）〔一〕。<br/>　　〔一〕　据袁纪上下文及范书改。又东观记、华峤书、范书“棱”均作“棱”。王先谦曰： “官本‘棱’皆从木，此或从禾，乃俗体字。”按王说盖本广韵。又按范书均作十二月事，袁纪误。<br/>　　奋在家上疏曰：“‘安上治民，莫善于礼；移风易俗，莫善于乐。’〔一〕又曰：‘揖让而治天下者，礼乐之谓也。’〔二〕先王之道，于斯为盛。故曰：‘ 礼乐不兴，刑罚不中，民无所措手足。’〔<br/>　　三〕汉既受命，礼乐宜作，图谶明文若是，以先帝圣德远监，每存礼乐，众儒不达，多生骇异。臣累世辅位〔四〕，而汉礼乐未定，诚切以为忧。负臣犬马齿尽，诚冀先死及见礼乐之定。”上善之。<br/>　　〔一〕　见孝经广要道章。原文后句居前。<br/>　　〔二〕　出礼记乐记。<br/>　　〔三〕　出论语子路。孔子语。<br/>　　〔四〕　李贤曰：“奋七代祖汤，武帝时为御史大夫；代祖子儒，宣帝时为卫将军领尚书；纯，光武时为司空。”又范书本传曰：‘自昭帝封安世至吉，传国八世，经历篡乱，二百年间，未尝谴黜，封者莫与为比。”<br/>　　十年（戊戌、九八）<br/>　　夏五月，封梁〔棠〕（堂）为乐平侯〔一〕，雍为乘氏侯，翟为单父侯，位特进。〔棠〕（堂）等自九真还，过长沙，迫从窦瑰，令自杀。<br/>　　〔一〕　范书“梁堂”作“梁棠”。袁纪上文亦同，皆正之。<br/>　　秋九月庚戌，初复□牺官〔一〕。<br/>　　〔一〕　按廪牺官，原属大司农，中兴后属河南尹，六百石，掌祭祀牺牲雁鹜之属。见续汉百官志。<br/>　　冬十二月戊辰〔一〕，梁王畅薨，谥曰节王。<br/>　　〔一〕　范书作“戊寅”，未详孰是。<br/>　　王母阴贵人，有宠于明帝，畅尤爱幸，国土租入，倍于诸国。章帝立，缘明帝意，赏赐恩宠，务加笃厚，乃封畅舅阴棠为西陵侯。畅性聪慧，然少骄贵，颇不遵法度。畅常梦见星宿，从官卞忌自言善占梦，又能使六丁神，畅使忌占梦卜筮。又使乳母王礼、侍史李阿与忌祠祭求福，言王当为天子，畅心喜。永元初，豫州刺史举奏畅，考讯辞不服。有司请征畅诣狱，天子以加恩不忍听。复奏徙九真，有诏削城武、单父二县。畅惧，上疏辞谢曰：“臣天性狂愚，少长深宫。从官、侍史利臣财物，畅无所照见，与相然诺。不自知，陷死罪，自负自悔，无所复及。陛下圣德弘裕，枉法赦臣，上念以负先帝，而令陛下收耻天下，诚无气以息，筋骨不相连。臣畅知大贷不可再得，束身不敢复出入。乞裁食睢阳、谷熟、虞、蒙、宁陵五县，还余所食四县。臣畅小妻三十七，愿还其无子者。选择谨敕奴婢三百人，其余所受虎贲、官骑、鼓吹、苍头、兵弩、厩马皆上还本署〔一〕。陛下加大恩，开臣自悔之门，假臣小善之路，令天下知臣得去死就生，颇能自悔。若不听许，臣实无颜以久生，下入黄泉，无以见先帝。”诏曰：“唯王至亲之属，纯淑之美，傅相不良，不能防邪，至令有司纷纷，彰于内外。今王深思悔过，以自克责，朕恻然伤之。传曰：‘克己复礼，天下归仁。’〔二〕其安心静意，茂休厥德，强食自爱，其何让哉！”畅固请，章数十上〔三〕，卒不许。<br/>　　〔一〕　胡三省曰：“虎贲士，属虎贲中郎将。官骑，驺骑也。汉官仪曰：驺骑，王家名官骑，与厩马皆属太仆。鼓吹，属黄门。仓头，奴婢，属永巷、御府、奚官等令。兵弩，属考工令。各有本署也。”<br/>　　〔二〕　见论语颜渊。其言“传曰” ，乃昭公十二年左传曰：“仲尼曰：‘古也有志：“克己复礼，仁也。”信善哉！’”可见古有此言，孔子用之，演为“克己复礼，天下归仁”。<br/>　　〔三〕　范书作“数上”，无“十” 字。<br/>　　十一年（己亥、九九）<br/>　　春三月〔一〕，遣使行郡国，水旱灾贫不能自存者廪贷谷食，令山林池泽勿收假税。<br/>　　〔一〕　范书和帝纪作“二月”。<br/>　　夏四月丙寅，大赦天下。<br/>　　十二年（庚子、一００）<br/>　　春三月，赐天下男子爵，各有差；鳏寡孤独不能自存者粟，人二斛，博士弟子布三匹。<br/>　　夏闰四月戊辰，南郡秭归山崩，压杀百余人。<br/>　　秋七月辛亥朔，日有食之。<br/>　　初，太尉张酺与司隶晏称会于朝堂，酺从容谓称曰：“三府掾史，多非其人。”既罢，称奏令三府长吏各实其掾史。酺以恨称。会复共谢，以责称。称辞色不顺，酺怒，廷叱之，称乃奏酺以为怨望。上以酺先帝师，优游不断，诏公卿廷议之。司徒吕盖以为：“酺知公门有仪，不屏气鞠躬，而作色大言，不可示四方。”乃策免酺曰：“诗云：‘节彼南山，惟石岩岩，赫赫师尹，民具尔瞻。’〔一〕今君在位，八年于兹。‘康哉’ 之歌〔二〕，既无闻焉。而于两观之下，有丑慢之者，伤南山之体，亏穆穆之风〔三〕，将何以宣示四方，仪刑百寮！履霜如冰〔四〕，朕甚惧焉。君其上太尉印绶。君自取之，靡有后言。”<br/>　　〔一〕　见诗小雅节南山章。言尹居三公之位，天下之民皆视其所为。此喻三公当为吏民表率之意。<br/>　　〔二〕　书益稷曰：“乃赓载歌曰：元首明哉，股肱良哉，庶事康哉！”<br/>　　〔三〕　前引诗小雅节南山郑笺：“ 喻三公之位，人所尊严。”又穆穆，美也。诗鲁颂泮水曰：“穆穆鲁侯，敬明其德，敬慎威仪，维民之则。” 张酺身为三公之首，而廷争失仪，难为民法则，故帝言其伤体亏风，而黜免之。<br/>　　〔四〕　易坤卦曰：“履霜坚冰至。 ”孔疏：“所谓阴道初虽柔顺，渐渐积着，乃至坚刚。 ”<br/>　　九月，太尉张酺策免，归里舍，谢遣门生，阖门不通宾客。中郎将敞等多言酺公直忠正，不宜久弃草庐，上亦雅重之。数年。复以酺为光禄勋。<br/>　　丙辰，大司农张免为太尉〔一〕。<br/>　　〔一〕　范书和帝纪作“丙寅”。<br/>　　冬，西域蒙奇、兜勒二国内属。<br/>　　十三年（辛丑、一０一）<br/>　　秋九月，诏曰：“水旱不节，蝗螟兹生。令天下田租皆半入，被灾者除之。贫民受贷种食，皆勿收责。”<br/>　　冬十月，安息国献师子，大雀〔一〕。<br/>　　〔一〕　范书和帝纪作“十一月”。<br/>　　班超上书求代，曰：“臣闻太公封齐，五世葬周，故狐死首丘，〔一〕代马依风〔二〕。夫周齐同在中土千里之间，尔况于万里绝域，小臣能无依风首丘之思哉？蛮夷畏壮侮老，自其天〔性〕（姓）。〔三〕臣犬马齿歼，常恐奄忽僵仆，孤魂弃捐。臣义不营私，窃恐后世以臣为没西域。不敢望到酒泉郡，但愿生入玉门关，以示边境〔四〕，威外夷。臣老病衰困，冒死瞽言，谨先遣子勇随献物入塞。以臣生在，令勇见中土。”<br/>　　〔一〕　礼记檀弓上曰：“古之人有言曰：‘狐死正丘首，仁也。’”疏曰：“狐死所以正首而向丘者，丘是狐窟穴根本之处，虽狼狈而死，意犹向此丘，是亦有仁恩之心也。”<br/>　　〔二〕　李贤曰：“韩诗外传曰：‘ 代马依北风，飞鸟扬故巢’也。”惠栋曰：“吕氏春秋曰：‘马郡宜马，代君以善马奉襄子。’高诱曰：‘冀之北土，马之所生，故谓代为马郡也。’”<br/>　　〔三〕　据黄本改。<br/>　　〔四〕　“示”字蒋本原阙，据黄本补。<br/>　　超妹昭惧超遂死于边，上书曰：“妾同产兄西域都护超，捐躯为国，以功自效。赖陛下神灵，得待罪沙漠，至今积三十年矣。骨肉妻子，生不复相识，时人士众，皆已死亡。超年至七十，衰老被病，扶杖而行，虽以竭尽其力，以报大恩，迫于岁暮，犬马齿尽。蛮夷之性，悖逆侮老，恐开奸宄之源，生逆乱之心，而公卿大夫咸怀一切，而莫肯远虑。如有卒暴，超之气力不能从心，即恐上损国家累世之功，下弃忠臣竭力之用，以荣为辱，诚可痛也。故超万里归诚，自陈苦急，延颈逾望，三年于兹。超有书与妾生诀，恐不复相见。妾诚伤超以壮年竭力忠孝于沙漠，罢老则使捐弃于旷野〔一〕，诚可哀怜。如不蒙救护，超后有一旦之变，冀幸超家得蒙赵母、卫姬先请之贷〔二〕。”书奏，上感其言，乃征超还，以校尉任尚代超。<br/>　　〔一〕　罢，疲之或字。<br/>　　〔二〕　李贤曰：“赵母，谓赵奢之妻，赵括之母也。惧括败，先请得不坐。事见史记。卫姬者，齐桓公之姬，桓公与管仲谋伐卫，桓公入，姬请卫之罪。事见列女传。”<br/>　　超到，拜射声校尉。数月，薨〔一〕。朝廷愍惜之，赗赠甚多。子勇复有功西域。<br/>　　〔一〕　范书班超传作“十四年八月至洛阳，拜为射声校尉”，“其年九月卒”，与袁纪作 “数月”异。<br/>　　初，尚与超书〔一〕，曰：“君侯在外国三十余年，而小人猥承君后，任重虑浅，宜有以诲之。”超曰：“任君数当大位，岂班超所能及哉！必不得已，愿进愚言。塞外吏士，本非孝子顺孙，皆以过补屯部。蛮夷兽心，难养易动。今君性严急，清水无大鱼〔二〕，将军宜宽小过，总大纲而已。”尚私谓所亲曰：“我以班君当赠以奇策，今所云平平耳。”尚后竟遭边祸，如超所言。<br/>　　〔一〕　范书作“与超交待，尚谓超曰”云云，与袁纪作“与超书”异。<br/>　　〔二〕　孔子家语：“水至清则无鱼，人至察则无徒。”<br/>　　袁宏曰：古之有天下者，非欲制御之也，贵在安静之。故修己无求于物，治内不务于外。自小至大，自近及远，树之有本，枝之有叶。故郊畿固而九服宁〔一〕，中国实而四夷宾。夫唐虞之盛，德泽之浓，正朔所及，五千而已〔二〕。自此以外，羁縻而弗有也。三代建国，弗勤远略。岐、邠、江、淮之间，习其故俗；朔野、辽海之域，戎服不改。然而冕旒端委，南面称王，君臣泰然，不以区宇为狭也。故能天下乂安，享国长久。至于秦汉，开其土宇，方于三五之宅〔三〕，故以数倍矣。然颜瞻天下，未厌其心，乃复西通诸国，东略海外。故地广而威刑不制，境远而风化不同，祸乱荐臻，岂不斯失！<br/>　　〔一〕　周礼夏官职方氏曰：“乃辨九服之邦国：方千里曰王畿，其外方五百里曰侯服，又其外方五百里曰甸服，又其外方五百里曰男服，又其外方五百里曰采服，又其外方五百里曰卫服，又其外方五百里曰蛮服，又其外方五百里曰夷服，又其外方五百里曰镇服，又其外方五百里曰藩服。”此乃理想化的疆界版图，九服实指诸藩属。<br/>　　〔二〕　书益稷曰：“弼成五服，至于五千。”“五千”，即方五千里之意。<br/>　　〔三〕　王先谦引刘奉世曰：“三五似指三世、五世而言，谓文武之时也。”<br/>　　当世之主，好为身后之名；有为之人，非能守其贫贱。故城外之事兴，徼幸之人至矣。夫圣人为治，贵英才，安天下，资群才，故徼幸之人，王制之所去也。班超之功，非不谓奇也，未有以益中国，正足以伏四夷，故王道所不取也。<br/>　　戊辰，司徒吕盖老病致仕。<br/>　　十二月丁丑，光禄勋鲁恭为司徒。<br/>　　恭字仲康，右扶风平陵人也。父武陵太守，卒官时恭年十二，弟丕年七岁，昼夜号泣，哀动路人，郡吏赠送，一皆不受，处丧如礼，乡里奇之。年十五，与弟俱居太学，诣博士受业，闭门讲诵，不随俦党〔一〕，兄弟知名，为学者所宗。扶风数以礼请，谢而不应。母强遣之，不得已而去，同业随之者，前后盈路。恭乃始为新丰教授〔二〕。以丕年小，欲就其名，常托病不仕。及丕举方正，乃始为郡吏。<br/>　　〔一〕　不随俦党，即不与人交之意，即范书“绝人间事”也。<br/>　　〔二〕　范书鲁恭传作“因留新丰教授”，可知恭未赴郡任职，留新丰私授门徒。疑袁纪“ 以丕年小，欲就其名，常托病不仕”句当移至“扶风数以礼请”之上，文意始通。<br/>　　辟太尉掾〔一〕，迁中牟令。民李勉为母所言，恭召就责问，因为陈父母恩德，勉惭悔返。恭为政专以德化，不任刑罚。敕令亭长还牛〔二〕，亭长不还，如是者三，遂不还。恭涕泣曰：“德化不行也。”欲解印绶去。掾吏涕泣固争，亭长即还牛，诣狱参罪，恭贳出不问，于是吏民敬信，皆不忍欺。<br/>　　〔一〕　范书作太傅赵熹闻而辟之。按熹任太尉时，恭及弟丕居太学习鲁诗，未尝应征辟，疑袁纪“太尉”系“太傅”之误。<br/>　　〔二〕　蒋校以为当依范书作“召亭长敕令还牛”，黄本作“亭长敕令还牛”，疑其上脱“ 召”字。<br/>　　是时天尝蝗，独不入中牟界。河南尹袁安恐有不实，使部掾肥亲案行之，皆如所言。恭随亲行阡陌，坐桑下，雉过止其侧。旁有小儿，亲曰：“儿，何不击雉？”小儿曰：“雉方将雏雊。”亲默然而起曰：“今来考君之短耳，虫不犯境，此一异也；化及鸟兽，此二异也；竖子有仁心，此三异也。府掾久留但扰贤〔者〕〔一〕。”因还府以状白安，安美其治。是年嘉禾生县庭中，安具以状上。诏举贤良方正，恭荐中牟人王方，天子征方公车，礼之与公卿举贤者同。<br/>　　〔一〕　据东观记补。<br/>　　上即位，征为博士、侍中，车驾每出郊庙，恭常陪乘。上顾问之，语及政治，有便于民者，无所隐讳。<br/>　　十四年（壬寅、一０二）<br/>　　春二月，修西海郡〔一〕。<br/>　　〔一〕　西海郡，汉平帝元始四年置，此乃复置也。<br/>　　三月戊辰，上临辟雍，亭射，大赦天下。<br/>　　夏六月，封中常侍郑众为列侯，赏讨窦氏之谋也〔一〕。<br/>　　〔一〕　众封鄛乡侯，食邑千五百户。宦官封侯自此始。<br/>　　众，南阳人。明帝时以谨慎事太子家。章帝即位，为中常侍。窦宪专权，内外螘附，众独不交结，一心王室。窦氏既诛，迁大长秋。天子常与谋国事，阉官专权自众始焉。<br/>　　辛卯，皇后阴氏废。初，后与外祖母邓祀咒诅〔一〕，诏中常侍张祯〔二〕、尚书陈褒于掖庭穷治其狱。父纲自杀，兄轶等徙合浦，母及后二姨母徙日南。祀等内外亲皆免归本郡〔三〕。<br/>　　〔一〕　范书及续汉书“邓祀”均作 “邓朱”。<br/>　　〔二〕　范书皇后纪作“张慎”。<br/>　　〔三〕　范书皇后纪曰：“轶、敞及朱家属徙日南比景县。”阴识传亦同。又曰轶乃后之弟。与袁纪均异。<br/>　　冬十月辛卯，立皇后邓氏。<br/>　　后，邓训女也。训闺庭甚严，诸子进见，未尝赐席，至于后，事无大小，每辄咨之。弟邠曰：“平生不与诸男语，今岂年衰邪？”训曰：“我不衰，是女也虽小，诸儿无及者，必有益于我家，是以奇之。”初，邓禹佐命，位冠诸臣，常言曰：“我常将百万众，秋毫不犯，未尝妄杀一人，子孙必当大兴。”训尝为谒者，治石臼河甚有方，活数千人。谓弟邠曰：“吾闻活千人者，有封子孙，岂其然乎？〔一〕”训生五男三女，长男骘，次京，次悝，次弘，次阊〔二〕；长女燕，次绥，即后也，次容。<br/>　　〔一〕　范书“弟邠”作后叔父“陔 ”。<br/>　　〔二〕　黄本此“阊”作“訚”，下与蒋本俱作“闿”。按：范书作“阊”，太平御览卷二二一引东观记亦同。通鉴考异曰：“袁纪前作‘阊’，后作‘闿’。”据此则宋本已有误“阊”为“闿”者，今迳改作“阊”。<br/>　　后年五岁，祖母为翦发，老人目冥，并中后额，忍痛不言，一额尽伤。左右怪而问之，后曰：“大夫人慈恩为断发，难伤老人意，故忍之耳。”后姊燕早卒，有遗腹女娥在襁褓。后年十二，伤娥早孤，躬自养抚，由为闺门所敬。与叔父邠及诸兄语，常问祖父禹为布衣佐命时事。邠为说结发殖业，着名乡闾。遭世祖龙飞，杖策归德，征伐四方，天下大定。功成之后，闭门自守，事寡姊尽礼敬，训子孙有法。遭光武皇帝忧，悲哀吐血，因发病薨。后未尝不叹息流涕，言：“<br/>　　立德之苦，乃至于斯。”后通论语，志在经书，不问家事。后母非之曰：“女人书足注疏，通一孝经而已。今不务女工，长大宁举博士邪？”后不欲重违母意，昼则修女工，夜则读经传，宗族皆号曰“诸生”。初，相工苏大遍相家人，至后，大惊曰：“此成汤之骨法也，贵不可言。”室家乃窃喜，而不敢传。<br/>　　后长七尺二寸，年十六，以选入掖庭，为贵人。承事阴后，夙夜竞竞，抚接同列，常克己以下之，遂有宠。每疾，上辄令母兄入侍医药，不拘以日数。后辄言：“外家久在省中，上令陛下有私妾之讥，下令妾被内顾不知足之谤，上下有损，诚不愿也。”上曰：“他人以数入为荣，而邓贵人反为忧，诚难及也。”诸贵人竞自修饰，后独衣不求彩裳，令侍者齎羸衣，设与阴氏同服，即时解易，不欲同服，避正适也。上乃叹曰：“修德之苦，乃如是也。”上每访问政事，谦退不敢对，欲令阴后得进，不获已然后塞所问。阴后短小，举止时〔有〕失仪〔一〕，左右掩口而笑，后独怆然不乐，为之隐讳，若己之失。及与阴后进止，不敢正立，坐则为之偻，所以苦心曲体，劳谦甚至，上愈重之。后每当进见，辄以疾退。御左右，常为上言继嗣不多，当普施恩惠，以获子孙，发言恳恻，形于颜色。<br/>　　〔一〕　据御览卷三七八引袁纪补。<br/>　　阴后素妒，见后宠甚多，设方巧欲以危后。上尝病，阴后曰：“<br/>　　我得意之后，皆当夷灭之。”后恐举宗受祸，流涕曰：“竭节以事阴后，可谓至矣，竟不为所佑，而当获罪于天，无相祷〔一〕。妇人虽无从死之节，然越姬有必死之志〔二〕，上可以报上厚恩，次可解宗亲之祸，下不令阴氏有人豕之讥〔三〕。”即欲饮药。会宫人救止，因诈言“属有来者〔四〕，陛下病以差”。信以为然，故止。其后宫人告阴后巫事蛊，后涕泣救护，无所不至。自阴后之废，上叹曰：“<br/>　　圣后之尊，与帝同体，承宗庙母，天下谁能当之？唯邓贵人德冠后庭，为能光之耳。”<br/>　　〔一〕　论语八佾：“子曰：‘获罪于天，无所祷也。’”<br/>　　〔二〕　李贤引列女传曰：“楚昭王姬，乃越王句践之女。王病，周太史建言移病于将相，王曰：‘将相于孤，犹股肱也。’不听。姬闻之，以死许昭王‘愿与子生死若此’之信。”<br/>　　〔三〕　高祖死，吕后令断戚夫人手足，去眼，辉耳，饮喑药，使居厕中，名之曰“人彘” 。事见史记吕太后本纪。<br/>　　〔四〕　胡三省曰：“属，会也。”<br/>　　初，阴后时诸家四时贡献，以奢侈相高，器物皆饰以金银。后不好玩弄，珠玉之物，不过于目。诸家岁时裁供纸墨，通殷勤而已。后自入宫后，遂博览五经，百家图谶，无不毕览，善易及阴阳占候希有者。上每欲官秩后诸兄，辄推诚固让，自抑为务，故骘终帝世，不过虎贲中郎将。骘虎贲郎时，京、悝、弘、阊黄门郎。京早卒，赠以骑〔都〕尉印绶〔一〕。<br/>　　〔一〕　袁纪误脱“都”，补之。丁酉，司空韩棱薨〔一〕。大司农徐防为司空。<br/>　　〔一〕　范书和帝纪作“司空巢堪罢 ”。<br/>　　棱字伯师，颍川舞阳人。幼失父母，与孤弟居，壮大，推家财数百万与从昆弟，乡里高之。仕郡至功曹，太守葛兴疾，错乱，棱辅助经年〔一〕，政令无阙。兴子尝出教转吏〔二〕，棱封还不听。讼书以棱掩蔽兴疾，专郡事，不得复为吏〔三〕。后解禁网，辟司空府，稍迁至尚事令，在机密，数为忠言，进用良吏。章帝以棱忧国忘家，夙夜匪懈，数赏赐之。是时，郅寿、陈宠俱为尚书，皆以才能见重。帝赏三人宝剑，手自题其名：“韩棱龙泉、郅寿汉文、陈宠锻成〔四〕。”论者以为棱渊深有谋，故得龙泉；寿含章明达，故得汉文；宠敦朴内济，故得锻成。<br/>　　〔一〕　惠栋曰：“汉典：吏病百日应免。故棱代之视事也。”<br/>　　〔二〕　转吏，范书作“欲署吏”。<br/>　　〔三〕　乃葛兴子因怨者告之，故棱遭禁锢。<br/>　　〔四〕　按东观记、谢承书、汉官仪皆作“锻成”，唯范书作“椎成”。据苍颉篇，锻可作椎解，然字不得通，袁纪是。<br/>　　防字谒卿，沛国铚人也。矜严有容貌。初为郎，明帝见而异之，权为尚书郎，在台阁十余年，未尝有过。稍迁至少府、大司农，忧勤于政事，所在着名迹。<br/>　　十五年（癸卯、一０三）<br/>　　春二月，出廪贷郡国被灾贫民各有差。<br/>　　夏四月甲子晦，日有蚀之。<br/>　　冬十月戊申，行幸章陵，祠旧宅园庙。<br/>　　戊午，行幸云梦。<br/>　　是时，广〔汉〕（陵）人王涣为洛阳令〔一〕，治有异迹。初，涣游侠尚气，晚节好儒术，为治修名责实，抑彊扶弱，并官职，吏辄兼书佐，小史无事，皆令读孝经。病卒官，百姓无老幼，皆叩心泣涕，相赋敛为祭者数千人。涣丧当还乡里，新安道以西道旁，往往会聚设祭。吏问其故，盛言平常〔到〕洛〔二〕，为吏卒所抄夺；王君到洛，不复侵扰，故欲报恩，后民思其德，为立祠安阳亭西，每有酒食，辄弦歌荐之。<br/>　　〔一〕　范书作“广汉郪人”，华阳国志亦言涣蜀人，字稚子。按广陵属扬州，丧还乡里当东南去，袁纪却言西行，则“陵”乃“汉”之误无疑矣，故正之。<br/>　　〔二〕　据文意补。范书作“咸言平常持米到洛”。<br/>　　十六年（甲辰、一０四）<br/>　　二月，以兖、豫、徐、冀民谷不登，遣三府掾分行贫民〔一〕，劝民尽地利，贫无所耕者为雇〔牛直〕〔二〕。<br/>　　〔一〕　“遣三府”原误作“三遣府 ”，据陈澧校改。<br/>　　〔二〕　据范书和帝纪补。<br/>　　夏，客星入紫微宫。<br/>　　秋七月辛酉，司徒鲁恭策免。庚午，光禄勋张酺为司徒。<br/>　　八月己酉，司徒张酺薨。<br/>　　酺病困，敕其子曰：“显节陵扫地露祭，欲率天下以俭也。吾为三公，不能使从制，岂可犯之乎？无起祠堂，露祭而已。”上闻酺薨，愍焉缟素，即赐以印绶、冢茔，恩宠隆加于相。<br/>　　酺字孟侯，汝南细阳人。永平中，崇尚儒（术）学，自皇太子，诸王侯及〔功〕（大）臣子弟，莫不受经。又为外戚樊氏、郭氏、〔<br/>　　阴氏〕、马氏诸子弟立学，号曰四姓小侯。置五经师，酺以明经充焉〔一〕。除广平郎中〔二〕，每朝会进见，辄讲于上前，辞义高亮，音动左右。上新即位，应在祠，朝廷为出为外郡。内不自得，上疏愿留左右。上不听，赐钱三十万，丞发之官。酺虽儒者，刚而有断，下车擢用贤俊，挫击豪彊，旬月之间，郡中肃然，酺既出，上见诸王师傅曰：“东郡太守张酺讲授毕，辄谏正訚訚，时有小善，称之不已，〔三〕忠言謇謇，有史鱼之风〔四〕。”〔一〕　以上均据范书明帝纪注引袁纪删补。<br/>　　〔二〕　范书张酺传作“除为郎”。按广平国于建武十三年省，明帝时不当有广平郎中一职，且酺时授皇太子经书，更不当为王国之郎，袁纪误。<br/>　　〔三〕　疑“称之不已”四字当移“ 史鱼之风”下。<br/>　　〔四〕　论语卫灵公曰：“子曰：‘ 直哉子鱼！邦有道如矢，邦无道如矢。’”史鱼，即卫大夫史□也，正直无私，不随世阿屈。<br/>　　初，贾〔逵〕（远）明古学〔一〕，曹酺制汉礼，酺常非之。及为太尉，上疏陈其不可，书五奏，上知酺守学不通〔二〕，寝其奏。<br/>　　〔一〕　逵、远形近而误。<br/>　　〔二〕　言守其家学师法，不博通诸家之言，尤不读古文学。<br/>　　冬十月辛卯，司空徐防为司徒，大鸿胪陈宠为司空。征钜鹿太守魏霸为将作大匠。<br/>　　霸，济阴人也。少失父母，兄弟同居数十年，妻子数执勤苦，动则推让。为郡〔一〕，妻子不之官。霸以兄嫂勤〔苦〕〔二〕，而己独荣乐，常衣布蔬食，敕妻子亲之耕蚕，与兄弟子侄同劳逸。为〔政〕宽恕而已〔三〕，不求备于一人。掾吏有过，辄私责改，不改，休罢之，终不暴扬其恶。吏有相谮者，辄叹息曰：“某甲贤者也，不及人短，太守以是重之。”其人惭责，自引退，郡中化之，皆和睦。后拜太常，以病致仕，为光禄大夫。霸妻死，长兄伯为霸取妻，送至官舍。霸笑曰：“年老，儿子备具，何养他家妇邪？”自入拜其妻曰：“夫人视老夫何（空）中，直而空远来〔失〕（使）计，义不相屈。”〔四〕即拜而出。妻惭求去，遂送还之。<br/>　　〔一〕　东观记曰“为钜鹿太守”。<br/>　　〔二〕　据东观记补。<br/>　　〔三〕　据陈澧校补。<br/>　　〔四〕　东观记作“夫人视老夫复何中，而遂失计，义不敢相屈”。据此袁纪“何空”之“ 空”系衍文，而“使”乃“失”之讹。<br/>　　匈奴北单于遣使奉献。<br/>　　元兴元年（乙巳、一０五）<br/>　　春三月，追爵谥皇后父邓训为平寿敬侯。司空宠以非旧典也，太尉张禹、司徒徐防以为宜封，争之连日，乃从禹、防议。由是虎贲中郎将有恨宠〔一〕。<br/>　　〔一〕　虎贲中郎将，邓骘也。<br/>　　夏四月，封邓禹、冯鲂后为列侯〔一〕。<br/>　　〔一〕　按范书和帝纪无此文，而邓禹传曰：“永元十四年，阴皇后巫蛊事发，干从兄奉，以后舅被诛，干从坐，国除。元兴元年，和帝复封干本国，拜侍中。”干，邓禹长子震之嗣子也。然封冯鲂后之事无考。<br/>　　丙午，大赦天下〔一〕。<br/>　　〔一〕　范书和帝纪作“庚午”。按是月甲申朔，无庚午日，范书误。<br/>　　五月癸酉，扶风、雍地震。<br/>　　十二月辛未，帝崩于嘉德殿〔一〕。<br/>　　〔一〕　东观记、范书均作“章德前殿”。<br/>　　初，数失皇（太）子，养于民间〔一〕，群臣无知者，莫不惶惧。邓后乃收皇（太）子于民间。皇子胜长，有疾；皇子隆生百余日，后养之。太后乃引兄等定策禁中，立隆为皇太子。是日，即皇帝位，太后摄朝。赐天下男子爵各有差；鳏寡孤独笃癃不能自存者粟，人三斛。封皇子胜为平原王。<br/>　　〔一〕　按范书邓皇后纪言“长子平原王有疾，而诸皇子夭没前后十数，后生者辄隐秘养于人间”。时未立皇太子，袁纪两“太”字皆系衍文。<br/>　　诏曰：“昔唐虞之盛，犹待四辅〔一〕；周文之宁，实在多士。〔二〕汉兴，旧制咸宜保傅，并建左右，以参听断。太尉禹三世在位，黄发罔愆〔三〕；司徒防竭力致身，先帝嘉之。其以禹为太傅，防为太尉，参录尚书事，百官总己以听（政）〔四〕。”<br/>　　〔一〕　礼记文王世子曰：“虞、夏、商、周，有师保，有疑丞，设四辅及三公。”<br/>　　〔二〕　诗大雅文王曰：“济济多士，文王以宁。”<br/>　　〔三〕　诗鲁颂閟宫曰：“黄发台背。”又曰：“黄发儿齿。”笺云：“皆寿征也。”按黄发，长者之象也。又罔，无也；愆，愆之俗字。罔愆，无过失也。<br/>　　〔四〕　据书钞五九引应劭汉官仪所载之殇帝策删。<br/>　　初，郡国定符瑞八十余品，和帝恐虚妄，抑而不宣。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-556-7670.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-556-7672.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-556.html" action-type="chapterComment" class="comment"><i></i>后汉纪章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

