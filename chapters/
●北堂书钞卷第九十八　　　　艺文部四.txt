<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第九十八　　　　艺文部四_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第九十八　　　　艺文部四全文,虞世南作品" />
<meta name="description" content="北堂书钞原文阅读,●北堂书钞卷第九十八　　　　艺文部四全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9704.html";
var nextpage="novel-read-999-9706.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第九十八　　　　艺文部四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9704.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第九十八　　　　艺文部四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:02:00<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註谈讲十三　　　　　　　读书十四诵书十五　　　　　　　敏捷十六<br/><br/>　　○谈讲十三<br/><br/>　　学之不讲是吾忧也「论语郑注云夫子常以為忧也○今案陈本删何晏集解引孔注同未收郑注」讲肆為鐘鼓「抱朴子讲肆為鐘鼓五典為琴箏○今案本钞经典篇引及平津馆辑本安贫篇同陈俞本肆作肄古通字」君子以讲习「易兑卦象辞云君子以朋友讲习谨案同门為朋同志為友兑為说象圣人明君子取於喜悦○今案陈俞本改引孔疏删谨案以下」讲习道德「冯敬通显志赋序云年衰岁暮自悼无成功将栖田牧肥饶之野殖艺生產翛然闔户讲习道德○今案陈俞本栖田牧作栖迟显志赋序作自序又脱翛然句餘同陈本冯误马百三家本冯敬通集脱此条」<br/><br/>　　讲肆书传「孔臧与子琳书曰告琳须来闻汝与诸友生讲肆书传孜孜昼夜偘偘不倦善矣○今案类聚五十五引此书同陈俞本肆作肄此古通字又俞本删告琳以下陈本无告琳二字须作顷无善矣二字」<br/><br/>　　讲论大义「魏，文帝与大理王郎书云集诸儒於肃成门内讲论大义偘偘不倦○今案张溥百三家本文帝集及陈俞本郎作朗餘同本钞作郎者系北宋人传钞时避始祖讳也」<br/><br/>　　讲问疑难「汉书孔光為卿时会门下大生讲问疑难○今案汉书八十一孔光传同陈本大作诸」肃成讲论「魏文帝与大理王郎书○今案详本篇上文讲论大义条下」<br/><br/>　　讲学秘馆「陆机讲汉书诗云税驾金华讲学秘馆有集惟髦芳风雅宴○今案张溥百三家本陆机集同陈俞本脱」集门生讲「世说云服虔既善春秋将為注闻崔烈集生讲传遂匿姓名為烈门人赁作食○今案惜阴轩木世说政事篇同陈俞本传作论」同好谈「蜀志董允尝与尚书合费褘共期游宴严驾已办而郎中董恢诣允脩敬梭巡来求去允不许曰本所以出者欲与同好游谈今君自屈方展阔积舍此之谈就彼之宴非所谓也○今案蜀志卷九董允传及陈俞本巡下无来字餘同」<br/><br/>　　数就高谈「谢承后汉书豫章宋度拜零陵令县民杜伯夷清高不仕度数就与高谈致枣一伯夷感德诣县县署功曹○今案陈俞本无致枣一句御览四百六十四引枣一作枣栗无伯夷以下餘同汪辑本谢书脱数字致枣三字作设枣栗而已餘与原钞同姚本脱」<br/><br/>　　私共讲习「世说云孝武将讲孝经谢太傅兄弟与诸人私共讲习○今案惜阴轩本世说新语私共作私庭餘同类聚五十五御览六百十七引及陈本皆误作私逆」高谈之客「管輅别传云诸葛元字景春与輅射覆诸人多闻其善卜仰观不知其有大异之才○今案魏志廿五管輅传注引管輅别传同陈俞本诸误知」谈客盈坐「世说云何晏為吏部尚书有位望时谈客盈坐王弼未弱冠往见之晏乃到履迎之○今案御览六百十七引到作倒餘同到古倒字也惜阴轩本世说政事篇及陈本皆脱履迎句」下帷讲「汉书董仲舒景帝时為博士下帷讲论弟子传相授业莫见其面○今案汉书五十六董仲舒传及陈本论作诵传下有以久次三字」抵掌谈「会稽典录云范蠡字少伯本楚宛三户人也文种為宛令游三户之里下车謁蠡蠡不為礼种还馆复遣使奉謁蠡墨而不言使謁还白状种驾车而往抵掌而谈旁观者耸听战国策云苏秦说李兑明日复见抵掌而谈兑送秦以明月之珠和氏之璧○今案御览四百七十四引会稽典录脱游三户十七字餘同战国策以下见赵策近本蒸秦作苏子吴师道补注以為是时苏秦已死当作苏子然本钞裘篇引亦作苏秦也本钞种驾九字只存驾而谈三字与标目抵掌二字似无涉故陈本径删会稽典录一段俞本擅增入命字改标命驾而谈别為一条赖有御览引庶足匡正陈俞之耳又国策以下俞改注赵王一段非也陈本李兑之外亦加入赵王事皆非旧钞面目矣」<br/><br/>　　谈辞如云「华嶠后汉书符融字伟明师事少府李膺每尝见融绝他宾听其言论融幅巾奋袂谈辞如云膺捧手叹息○今案姚辑汪辑本华书脱亦见范书九十八符融传尝字袂作褎餘同陈俞改注范书」<br/><br/>　　音动左右「张璠汉记云张酺事太常桓荣讲诵不怠每朝会輒敢讲於上前音动左右○今案姚辑本诵作论輒下无敢字餘同汪辑张璠汉记上作御餘与姚辑同」<br/><br/>　　说经硜硜论难幡幡「东观汉记云杨政字子行治梁丘易与京兆祁圣元同好俱名善说经书京师号曰说经硜硜杨子行论难幡幡祁圣元○今案陈俞本作鋞鋞僠僠聚珍本又作鏗鏗僠僠姚辑本亦作鏗鏗脱末句考本钞一百叹赏篇九十六儒术篇引作硜硜幡幡」<br/><br/>　　诱眾妙乎玄门「陆机七微云吾将罄生理於太味诱眾妙乎玄门○今案俞本同张溥百二家本陆机集微作徵亦无书钞此二条陈本乃取七徵他语二条拦入并改标目甚哉其臆断也严辑陆机七微独脱此二条又夹注云微一作徵此假通微大夫疑作微是」<br/><br/>　　理玄旨远辞简心虚「谢尚谈赋云斐斐亹亹若有若无理玄旨远辞简心虚○今案严辑谢尚集及俞本远作貌陈本则注内作貌标目作远」嘘枯吹生「张璠汉纪云郑太说董卓曰孔公绪能清谈高论嘘枯吹生○今案魏志十六郑浑传注引及姚辑汪辑本张璠汉纪同陈本改注范书非是」甘如粘蜜「益部耆旧传云刘子政温儒传生功言诣甘如粘蜜未必能贵也○今案陈俞本及高江村续编珠卷一引益部耆旧传鸿儒七字作谈论津津无未必句盖本钞此条多误无从校正姑仍之」<br/><br/>　　发辞抗论人莫能当「益部耆旧传云董扶发辞抗论益部少双号曰致止言人莫能当所至而谈止也○今案蜀志刘焉传注引益部耆旧传同陈俞本多增注」悬河泻水「语林云王太尉问孙兴公曰郭象何如人答曰其辞清雅奕奕有餘吐章陈文如悬河泻水注而不竭○王石华校敦改郭今案本钞卷一百叹赏篇引语林同陈本改今晋书非也」<br/><br/>　　若春日之泮薄冰秋风之扫枯叶「抱朴子云嵇君道曰吾在洛与二陆雕施如意兄弟并能观况身於泥棒之中识清意於未□之□诸谈客与二陆言者辞少理畅语约事莫不豁然若春日之泮薄冰秋风之扫枯叶○今案长白继氏辑抱朴子佚文据书钞未改本引同陈俞本删落过半矣」<br/><br/>　　善论难「范曄后汉丁鸿年十三从桓荣授欧阳尚书三年而明章句善论难○今案范书六十七授作受餘同」善谈论「吴书鲁肃在军陈手不释卷又善谈论蜀志刘琰有风流善谈论襄阳记云习楨字文祥善谈论名臣庞士元而在燛良之右○今案吴书一本钞一百十五将帅篇引同类聚五十九引卷作书餘同蜀志一条见卷十刘琰传襄阳记一条蜀志杨戏附传注引脱字文祥三字餘同」<br/><br/>　　清谈雅论「何晏别传云曹爽常大集名德长幼莫不预会及欲论道曹义乃叹曰妙哉平叔之论道尽其理矣既而清京雅论辨难纷紜不觉诸生在坐○今案本钞下叶引理句以上与此条脗合俞本德作儒诸生作诸贤又脱辨难二字陈本尤多删改」<br/><br/>　　清谈高论「张璠汉记云郑太说董卓曰孔公绪清谈高论虚枯吹生○今案此条详本篇上文」讲诵孜孜「东观汉记刘弘字叔纪天资喜学师事刘述常在师门布衣徒行讲诵孜孜○今案聚珍本东观记刘弘字孺孙本钞诵书篇引作禹孙姚辑本脱布衣四字孜孜作不輟餘与原钞悉同」<br/><br/>　　讲诵不怠「张璠汉记云张酺事大常桓荣勤力於学常在师门讲诵不怠○今案姚辑本汪辑本张璠汉记诵作论说勤学以下八字」讲论不輟「世说云远公在庐山中老讲论不輟○今案陈俞本及惜阴轩本世说规箴篇同本钞标目輟作怠系沿上条而误」讲论终日「郑玄别传云集诸生讲论终日○今案陈本改注范书」言谈终日「张传云载作蒙犯池赋传玄见之叹息称妙以事迎载言谈终日○今案本钞叹赏篇及类聚五十五引张载别传同陈本傅玄见误帝见谬甚」清谈极日「文士传云郑曹字子曹盛彦陆云友性不好酒相得恒簞食瓢饮清谈极日○今案陈俞本删字子曹三字及相得字餘同」谈论弥日「卫玠别传云玠於武昌见大将军王敦与之谈论弥日○今案世新语卷中之下注引卫玠别传同陈俞改注今晋书非是」方其讲论不食终日「记云张玄字居真专意经书方其讲论时至不食终日忽然如不飢渴者也○今案陈俞本及聚珍本东观记论作问又聚珍本居真作君夏姚辑本一作君夏一作居真餘与聚珍同」<br/><br/>　　因与共谈移日忘飡「荆州先贤传云庞士元师事司马德操蚕月躬採桑士元与之谈遂移日忘飡○今案御览六百十七引荆州先贤传同」每相与谈夜则达旦「记云尹敏与班彪相厚每相与谈常屏案不食夜则达旦○今案聚珍本东观记及陈俞本每相下有遇字相厚作亲善又脱屏案句陈本达旦句作夜分不寝尤不知何本也御览四百七引屏作对达作至餘同本钞案篇引亦有屏案句姚辑本屏案不三字作日旰忘聚珍同」<br/><br/>　　每见谈论自昼达夜「蜀志马謖字幼常先主临薨谓诸葛亮曰马謖言过其实不可大用亮谓不然每见谈论自昼达夜○今案见蜀志卷九马页附謖传」延与共谈连夜累日「今乐广累州里延与共谈连日累夜○今案此条注文脱去前半旧钞今乐句上有蜀志马謖至大用二十六字系沿上条误入今删正」既见共谈移日方去「俗说云太傅共诣简文万无衣幘简文曰不须衣幘既见共谈移日方去○今案御览四百七十五引俗说同陈本改世说非也」诸儒讲论胜者赐席「殷氏世传云殷亮建武中徵拜博士迁讲学大夫诸儒讲论胜者赐席亮重席至八九今案类聚四十六引殷氏世传同陈本脱大夫句」义有不通輒夺其席「谢汉书戴冯字次仲举明经徵博士正旦朝贺帝合群臣能说经史者更相难詰义有不通輒夺其席以益通者冯遂坐五十餘席○今案御览六百十五引同初学记廿五引冯作凭餘同类聚五十五引亦作冯冯古凭字也姚辑本谢书徵误后无史遂下有重字汪辑本徵博士作徵拜郎中餘与姚同」<br/><br/>　　谢甄边让并善谈论「汝南先贤传云谢真字子徵与陈边让并善谈论俱有名○今案陈俞本甄作真与下删陈字餘同陈本又删字子徵三字」郄超支遁清谈著名「晋中兴书郄超沙门支遁以清谈著名于时风流胜贵皆崇敬之也○王石华校交改支今案本钞下叶引胜贵作贵胜餘同亦见今晋书六十七本传亦同」简雍常谈客「蜀志简雍传云雍字宪和与先主有旧与縻竺孙乹并為从事中郎常為谈客○今案见蜀志卷八」刘表坐谈客耳「魏志云太祖将征袁尚刘表使刘备袭许郭嘉曰表坐谈客耳虽虚国远征公无忧也○严氏校敦改郭注补客字今案魏志十四郭嘉传及陈俞本同」太尉晚节好谈而甚矜之「郭子云郄太尉晚节绝好谈既非所经而甚矜之○今案陈俞本及玉函山房辑本郭子谈下有论字」灵宝自讲庄子一日更说「俗说云桓灵宝在南州时自子七篇一日更说○今案玉函山房辑本俗说一卷同」玄平谈屈非拔山之力所能救「郭子云范玄平在简文坐谈欲屈引长吏王曰此非拔山之力所能救注曰长吏王仲祖○今案类聚五十五御览六百十七引郭子作长史其下有曰卿助我四字餘同陈本郭子作世说」<br/><br/>　　林公小屈如著弊絮在棘閒行「郭子曰许玄度在西讲韩王诸人并在坐林公每欲小屈孙兴曰法师今日如著弊絮在荆棘閒行触地挂碍○今案陈俞本郭子作世说许玄度作王文度韩王作韩孙棘閒作棘中又陈本碍作阂」<br/><br/>　　蔡邕谈论更远「抱朴子云王充所作论衡北方都未有得之者蔡邕到江东得之及还中国诸儒觉其谈论更远○今案长白继昌辑抱朴子佚文据书钞引东得作东见餘同」<br/><br/>　　诸葛恢便已超诣「世说云诸葛恢年少不肯学问始与王夷甫谈便已超诣○一今案惜阴轩本世说政事篇及陈俞本恢作？餘同」一时誉者皆宗真长「语林云刘道生与真长谈一时有名誉者皆宗真长○今案玉函山房辑本语林谈作言餘同」风流贵胜莫不崇敬「晋中兴书云郄超支遁以清谈著名于时风流贵胜莫不崇敬○今案此条详本篇上文」益部称為理窟「郑子云张冯举孝廉出诣刘真长因俱诣抚军既前抚军之谈论咨嗟称善曰张冯劲粹為理之窟○今案御览六百十七引郭子冯作凭餘同冯古凭字也陈本作真长称為理窟此最谬真长及荐与抚军耳抚军试之乃称也俞本张冯劲粹句作凭彀二字亦非」<br/><br/>　　谓之谈林「世说云裴僕射时人谓言谈之林藪也○今案见惜阴轩本世说识鉴篇陈俞本射下增善谈二字林藪句作谓之谈林皆非」妙哉论道尽其理矣「何晏别传云曹爽常大集名德长幼莫不预会及欲论道当曹义乃叹曰妙哉何平叔之论道尽其理矣○今案本篇上文引无当字餘同」若斯人者可论天人「荀蔡别传云王弼幼而慧年十餘明庄老通辨能言何晏叹曰若斯人者可与论天人之际也○今案陈俞本而慧作而察惠并改引魏志王弼答斐微事本钞荀蔡二字有误」终曰不竭「世说云钟士季谓斐公之谈终日不竭○今案惜阴轩本世说识鉴篇谈下有经字餘同陈本脱此条俞本裴公句作裴季文谈恐误」<br/><br/>　　○读书十四<br/><br/>　　朝读百篇「墨子云周公朝读书百篇夕见士七十○今案墨子贵义篇及类聚五十五引作七十士同亦见本钞好学篇载书负书篇」先读百遍「魏志云侍中董遇好学避难人从学者遇不肯教云当先读书百遍而义自见也○今案魏志王肃传注引魏略无避难二字类聚五十五引魏略同」班斿进读群书「汉书序传云班斿以选受詔进读群书○今案汉书卷一百上同」黄香读所未见「东观汉记云章帝詔黄香令诣东观读所未尝见书○今案类聚五十五引诣下有阁字姚辑本诣下有开字聚珍本东观记黄香传原钞同」李则读左氏举一反三「蔡邕别传云邕与李则游学鄙士时在弱冠始共读左氏传通敏兼人举一反三○今案陈俞本无鄙士二字」王恭读左氏輟卷而叹「刘谦之晋纪云王恭每读左氏传王於奉王命讨下庭輟卷而叹○今案陈俞本谦下脱之字」桓公读书堂上「庄子外篇云桓公读书堂上篇斲轮堂下○今案见庄子天道篇」<br/><br/>　　束皙读书隐几「束皙读书赋云垂帷帐以隐几披紈素而读书○今案类聚五十五引此赋同」元帝后宫读书「王褎集序云褎字子渊蜀郡人有俊才元帝為太子好褎甘泉颂及洞簫赋令后官贵人皆诵读之○今案陈俞本及汉书卷六十四下泉下脱颂字作颂」郑玄奴婢读书「世说云郑玄奴婢皆读书○今案世说政事篇奴上有家字」杏坛弟子读书「庄子云孔子游乎緇帷之林休坐乎杏坛之上弟子读书孔子絃歌鼓琴○今案见庄子渔父篇亦见本钞一百九琴篇」巖閒诸生读书「上党记云大行山有青有人射熊於巖閒见诸生巖中读书更往輒不知处传以為仙人○今案陈本脱巖中二字更往作往觅类聚五十五引上党记青作菁餘与陈本同」<br/><br/>　　担负经书止輒读之「魏略云愧喜字子牙担负经书每以耒耜止息读诵之也○今案御览八百二十九引魏略耒耜误採禾？吕陈俞本又作耒梠」挟策读书「庄子臧穀相与牧羊而俱亡其羊问臧何事挟策读书问穀奚事博塞以游○今案见庄子駢拇篇」■〈难上火下〉柴读书「谢汉书俟瑾字子瑜佣作為资暮■〈难上火下〉柴读书○今案御览六百十六引谢承书■〈难上火下〉柴作■〈蓺上火下〉火惟姚辑汪辑本与原钞同考■〈难上火下〉即然之古文耳」<br/><br/>　　牧羊读书「魏志杨俊传云河内王象少孤為僕隶年十七八见使牧羊而私自读书○今案陈俞本及魏志卷廿三河内作本郡餘同然俊為河内人本郡即河内耳」通敏兼人「蔡邕别传云与李则始共读左氏传通敏兼人○今案此条详本篇上文」五行俱下「谢汉书应奉字世叔读书本行俱下终成名儒○今案类聚五十五引无终成句御览六百十六引及姚辑汪辑本谢书同」千遍乃得「华阳国志云徐诵字子產少读书日不五十字读千遍乃得终成学儒○今案御览六百十六引学儒作儒学餘同陈俞本脱子三字及终成句」不解其义「俗说云傅迪為左丞夫读书而不解其义○今案陈俞本脱夫字御览六百十六引俗说夫作傅大」韦编三绝铁摘三折「孔子世家云孔子晚喜易读之韦编三绝铁摘三折漆书三灭○今案史记及陈本同」未葬读丧礼复常读乐章「礼记○今案见曲礼篇」<br/><br/>　　○诵书十五<br/><br/>　　仲舒下帷「史记云董仲舒下帷讲读不窥园○今案见史记儒林传」延篤借本「先贤行状云延篤从虞溪季度受左氏欲写无纸乃借本诵之及辞归季度曰卿欲写传何故辞归答曰已诵之矣○今案范书延篤傅注类聚五十五引先贤行状及陈本皆作唐溪典盖典字季度亦见范书注惟唐字异文耳」<br/><br/>　　一见便诵「华阳国志云赵闲读书一见便诵闻人读书自识其章句○今案俞本同陈本删闻人二句」一见輒诵「孔融荐禰衡表云处士禰衡平原人也年二十四目所一见輒诵於口耳所暂闻不忘於心○今案文选及百三家本同」一见诵忆「谢汉书王充字仲任家贫无书至京师市读书一见輒能诵忆○今案御览六百十六引同类聚五十五引輒下脱能字　抹谢书读作阅餘同姚本字句稍异且有脱句陈本改注范书」<br/><br/>　　一览诵记「谢汉书荀悦字仲豫家贫无书每间行见篇牘一览便能诵记○今案汪辑本姚辑本谢书脱亦见类聚五十五引范书与本钞同今本范书讹作每人之閒所见篇牘陈本从之谬矣」<br/><br/>　　布衣徒行讲诵孜孜「东观云刘弘字禹孙年十五治欧阳尚书布衣徒行讲诵孜孜○今案聚珍本东观记禹作孺姚辑本作字叔纪详上谈讲篇讲诵孜孜条下本钞刘误郑亦据谈讲篇订正」<br/><br/>　　素作牛衣手绳口诵「王隐晋书刘实素作牛衣手绳口诵○今案本钞好学篇博篇引王隐晋书一云素作一云绳索作御览八百二十八引亦云绳索作」一冬诵论语「邴原别传云原少从师学一冬之间诵孝经论语○今案　　　钦定图书集成岁功典八十一引邴原别传同」晨夜诵经「谢汉书苞咸字子良為赤□所得咸晨夕诵经贼异而遣之○今案类聚五十五引同姚辑汪辑谢书晨夕作日夜餘同陈本改注范书」书夜不绝「东观汉记高顾诵经昼夜不绝声○今案御览六百十六引同原钞脱书名今照补」昼诵书传「汉书刘向专精经术昼诵书传○今案见汉书卷三十六」行诵诗书「记云曹褎寝则怀鈆笔行则诵诗书○今案类聚五十引同姚辑本聚珍本东观记诗作文餘同」讽诵一经「王隐晋书魏舒讽诵一经对册高第○今案亦见今晋书四十一魏舒传讽诵作日习册作策陈俞本改注今晋书」妇女读诵「桓子新论云刘子政子骏伯玉三人尤珍重左氏下至妇女无不读诵○今案御览六百一十又六百十六引桓子新论同意林卷三引新论三人作俱是通人」侍婢诵赋「蜀志刘琰传云琰侍婢教诵鲁灵光殿赋○今案见蜀志卷十刘琰传」能诵五经「谢承后汉书贾逵弱冠能诵五经○今案御览六百十二及本钞博学篇引五经作左氏姚辑汪辑本谢书作能诵左氏传及五经本文乃节录耳」<br/><br/>　　○敏捷十六<br/><br/>　　驻马书鞭「魏文帝临涡赋序云余从上拜坛墓遵涡水壤佯乎高树驻燛书鞭為涡赋○今案陈俞本遵涡作遵滑儴佯作徜徉张溥百三家本魏文集坛作坟偯佯作相佯」<br/><br/>　　驻马书文「曹植酈生颂序云余道经酈生之墓聊驻马书此文於其碑侧○今案陈俞本同百三家本曹集脱马字」书檄应命立成「王隐晋书孙惠為东海王越记室掌文疏豫参谋议每造檄驛马催之应命立成皆有辞采○今案陈俞本脱有辞句又陈本惠作曹非也考　　　钦定图书集成文学典一百五十八引王隐晋书同」<br/><br/>　　露布手不蹔輟「世说云桓宣武北征袁正时从被责免官会须露布唤袁倚马前命作手不蹔輟俄得七纸殊可观○王石华校武改虎今案世说政事篇亦作虎布下有文字命作令蹔輟作輟笔餘同考唐高祖之祖讳虎唐人多避作武此条袁武二字乃唐钞之的证也石华未之察耳」<br/><br/>　　下笔即成「晋中兴书汝南应氏录云应詹迁南平太守永嘉五年洛阳倾覆王澄不能遣军詹流涕為澄显陈大义催令进澄令詹作檄詹下笔即成辞既壮丽见者称之○今案本钞檄篇引壮作庄餘同」<br/><br/>　　出口為论「魏志陈思王為铜雀臺赋援笔立成太祖异之曰汝倩人耶对曰出口為论下笔成章奈何倩人也○今案魏志十九陈思王传出口作言出又太祖先疑其倩人后乃作铜雀臺赋与本钞亦异」<br/><br/>　　操翰成章「徐干集序云干聪识博洽操输成章○今案陈本改注先贤行状」下成章出言為论「曹植集序云植善属文太祖见其文曰汝倩人耶植曰出言為论下笔成章固可面试奈何倩人也○今案陈本改注魏志」不停毫「禰衡鸚鵡赋序云笔不停毫文不加点○今案本钞毫误豪今改正文选毫作輟餘同」不停笔「应贞安石？赋云应据感於事而作每不留意时赵参军為通事郎对真不停笔而成也○今案此安石榴赋序佚文也陈俞本及严辑应贞集皆脱此条」<br/><br/>　　北堂书钞卷第九十八 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9704.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9706.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

