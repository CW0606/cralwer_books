<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第四十六　　　　封爵部上_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第四十六　　　　封爵部上全文,虞世南作品" />
<meta name="description" content="北堂书钞原文阅读,●北堂书钞卷第四十六　　　　封爵部上全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9652.html";
var nextpage="novel-read-999-9654.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第四十六　　　　封爵部上</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9652.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第四十六　　　　封爵部上</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:38:35<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註惣篇一　　　　　　亲戚封二<br/><br/>　　○惣篇一<br/><br/>　　明主之所贵者爵也「商君书云夫明主之所贵者唯爵也○今案类聚五十一引商君书同本钞及陈本误作禹书又夫作大明下脱主字俞本删」主之劝者爵「商君书云凡人主之所以劝民爵者官爵也○今案近本商子农战篇及类聚五十一引同陈本注脱爵字」爵禄者人臣之衔轡「淮南子云爵禄者人臣之衔轡也○今案近本淮南主术训上作权势者人主之车舆下作轡衔则非也陈本与本钞同」爵尊禄重图难犯危「管子云爵不尊禄不重者不与图难犯危以其道也○今案陈本删以其四字考管子法法篇十六道下作為未可以求之也餘同」爵以驭贵「周礼太宰职云一曰爵以驭其贵○王石华校军改宰今案周礼天官」爵以辨贵「礼记中庸篇云序爵所以辨贵贱也○今案陈本辨作辩」以贤制爵「周礼大司徒职云以贤制爵则民慎德○今案周礼地官陈俞本无大字」以德詔爵「司土职云以德詔爵○今案周礼夏官」爵有德封有功「白虎通云景风至则爵有德封有功○王石华校风改封今案见八风篇本钞脱则字已照补」以著其德「白虎通云必封诸侯何重民之至也○今案陈俞本同考白虎通卷一封诸侯篇必下有复字」论功封爵「晋百官表注云高祖定天下论功封爵一百三十有三人大侯邑至万户小者五六百户○今案陈本同俞本删大侯以下」任事然后爵之「礼王制篇云任事然后爵之注曰爵者谓正其秩次○今案礼记王制事作宜俞本同陈本删注」人美然后爵之「礼表记云称人之美者则爵之○今案礼记表记美作善陈俞本亦作美然后字作则」修天爵则人爵从之「孟子云有天爵者有人爵者仁义忠信乐善不倦天爵也○今案见告子篇」爵罔及恶德惟其贤「书说命中篇云言非贤不爵○今案陈本无注本钞言非句系孔传文当时未知梅书之偽也」我有好爵吾与尔靡之「周易中孚卦九二爻辞云我有好爵吾与尔靡之○王石华校标目补之字今案释名云靡本又作縻陈本已照改縻字」王三锡命怀万邦也「易师卦九二象云谨案锡犹赐也○今案邦下脱也字照补陈本脱注」利建侯「易屯卦谨案侯君也此明屯难之时宜顺建立君以安寧○今案陈木脱注」建万国「易比卦象辞云先王以建万国亲诸侯○今案本钞脱象字已照补」建侯树屏「书康王之誥篇○今案陈本脱注」开国承家「师卦上六爻云大君有命开国承家○今案陈本脱注」以藩王室「书微子篇云率由与常以蕃王室○今案陈本脱注」蕃卫天子「史记高祖功臣袁序云书曰协和万国迁於夏商○今案史记商下有云歷三代千有餘载自全以蕃卫天子陈俞有增引」上以尊天子下以子百姓「出虎通云必有封詔侯何以重民之至○今案赵校本白虎通封公侯篇有作复天子下有备藩辅三字以子下有养字姓下作施行其道」取象刚柔「晋百官表注云王者之制公侯伯子男五等○今案本篇上论功条下引官下应有表字照补陈俞本石」取法於雷「后光武纪建正二年正月益封诸侯吴汉邓禹各四县议日越古○今案范汉书卷一上光武纪古下作帝王封诸侯不过百里取法於雷陈本增引」封诸侯以夏养贤也「白虎通云封爵论养贤也○今案赵校本白虎通封公侯篇封诸侯以夏何阳气盛养故封侯盛养贤也」继世以立诸侯象贤「礼郊特牲篇注云贤子孙取法其先父德行○今案本钞脱特牲注行四字已据近本补」爵人於朝与士共之「白虎通云爵人於朝者上不私人以官与眾共之义也○今案白虎通爵篇上作示士作眾陈俞本已改示惟标目作士小注作眾与本钞同」封诸侯於庙不自专也「○今案此条见白虎通陈俞本未误连下条」□□□□「礼记祭统云古者明君爵有德於太庙君降立於阼阶南南面所命北面史由君右执策命之○今案旧少此条脱去标目误连上条陈俞本竟删去近本祭统面作乡」名山大泽不以封「礼王制篇云四海之内九方千里州建百里之国三十七十里之国六十五十里之国百有二十名山大泽不以封其餘以為附庸小国白虎通云不以封者与百姓共之不使一国独专也山林之饶水泉之利千里相通所以均有无赡不足也○王石华校赎改赡今案陈俞本删礼记注存白虎通注考见白虎通封公侯篇」<br/><br/>　　巖险之邑不以封「魏书云相国晋王奏曰巖险之色不以封○今案陈俞本同」斩一将封侯「袁子云今有卿相之才居三公之位修其理攻以寧国家未始封侯○今案书治要卷五十引袁子正书设宫篇理政作治政以下有安字始作必侯下尚有而今军政之法斩一牙门将者封侯二句陈本注袁子云王字俞本注详类聚又本钞始改理者唐人传钞避高宗讳」<br/><br/>　　从无爵封侯「王粲爵论云近世赏人不由等级从无爵封為列侯○王石华校以原钞近误通因改作后盖沿陈俞本之误也今案汉魏百王家本三侍中集通作近等作筭今据改近字」<br/><br/>　　大者食邑小者食乡亭「解詁云列侯金印紫綬以赏有功功大者食邑小者食乡亭○今案陈本误作解语殊谬考类聚封爵部御览封建部皆引汉官筭詁邑上有县字」大邑万家「史记高□功臣表字云□兴功臣受封者百有餘人○今案史记此下有是以大侯不过万家小者五六百户句标目邑字陈俞本改作侯是也餘有增引」地劣百里「商君书云般汤封於赞茅文王于岐山地方百里○洪氏校勒劣字王石华覆校云劣字好又旁著一□今案陈仁锡本商子赏刑篇劣作方又方上无地字陈俞本均作地方无小注又本条小注下巳明明云地方百里诸木亦然石华乃取劣字何耶」<br/><br/>　　立社於国「汉杂事云天子大社以五色土為坛封诸侯各以其所封方之色以立社於其受土也○今案陈本脱汉字餘同考类聚卷五十一引五色下脱土字受土也作国故谓之受茅土」臣其吏民「汉官解□云大小随邑县乡所食也○今案陈本官误书詁□□语餘同平津本解詁祗据书钞一引」国為己土眾皆我民「陆机云立五等则知国為己上眾皆我民民安者也○今案民安四字必有脱误陈俞本删去非也敷文阁本土衡集作民安巳受其利餘同」大小相维「周礼职方氏职云凡国都大小相维○今案周礼大上作凡邦国」万国相维「功臣表序云高帝即位八载始论功定封爵之等誓曰使黄河如带太山若礪国以永存爰及苗裔於是申以丹书之信重以白燛之盟○今案陈俞本祗注功臣表云四字其上应加汉书高惠高后文七字王氏读书襍志谓曾引旧钞以校汉书使黄河如带句系誓词当四字為句乃书钞与类聚封爵部引汉书皆有黄字者特后人依俗本汉书加之耳云云今考史记汉纪同此誓词果无黄字人无论功白马各句且标目一句史汉皆无是目与注应分二条误合為一无疑」<br/><br/>　　国以永存爰及苗裔「功臣表序云封爵之誓曰云云见上○王石华校求改永田改曰」五等之制始以皇唐「陆机云五等之制始於皇唐郡县之治创於秦汉○今案陈本治作始餘同俞本标目作制始黄唐注见陆机论四字考严辑全晋文陆机五等论皇亦作黄系据今晋书本传引」立爵五等「晋百官表注云周道兴隆三圣制法立爵五等封国八百亲亲建国则周公宅鲁康叔啟卫贤贤表德则太公封齐○今案御览卷百九十八引晋百官表注同」制土三等「制土三等「白虎通云制土地三等何因土地有高下中三等○今案赵校本白虎通封公侯篇制土下无地字中下无三等字惟陈本与本钞同」五等法五行三等法三光「白虎通云爵五等者法五行也土三等者法三光地○今案赵校本爵篇爵下有有字法上有以字土作或俞本但注书名陈本脱土字餘与本钞同」能移善於眾谓之公「周书云能移善於眾与百姓同谓之公○今案周书太子晋解六十四同陈本脱善字」树名生物谓之侯「周书曰能树名生物与天道俱谓之侯○今案王謨辑刻本周书太子晋解六十四脱生字物与误作与物餘同陈本注逸周书三字２井引白虎通非也」齐眾时作谓之伯「周书云○今案江郱陈逢衡补注周书卷二十同惟齐作率卢文招校云书钞卷四十六引作齐陈本亦然」孳孳恤下曰子「环济要略云孳孳恤下子之称○今案类聚卷五十一引要略云子犹孳也孳地下之称也广韵六止注与类聚同见玉面山房本引而不及书钞何也」任治政事曰男「环济要略云男任也任治政事受王命以為君也○今案类聚卷五十一引要略无政字又广韵卷廿二覃注亦无政字无任也二字见玉函本引皆不及书钞疏矣陈本与本钞同」<br/><br/>　　剖符之封析珪而爵「司马相轡諭巴蜀檄文云触白刃冒流矢人怀怒心如报私仇故有剖符之封析珪而爵○王石华校而改為沿陈俞之误也今案文选及百三家本相如集作而爵本钞标目而误之小注仍作而可证」<br/><br/>　　金章朱綬「晋百官表注云诸公三等诸公周官也金章朱綬朱质四等云文质百四十官也○今案陈本同但删朱质以下」金章紫綬「百官表注云县侯汉官也自县以下通号列侯金章紫綬朝服官品三等者也○今案陈本同但删朝服以下」公执桓圭「周礼大宗伯职云玉作六瑞以等邦国公执桓圭○今案见卷官」侯执信圭「周礼大宗伯识云玉作大瑞以等邦国侯执信圭○今案同上」伯执躬圭「太宗伯职云玉作六瑞以等邦国伯执躬圭○今案同上陈本加引郑注」子执穀璧「大宗伯职云玉作六瑞以等邦国子执穀璧○今案同上」男执蒲璧「大宗伯职云玉作六瑞以等邦国男执蒲璧○今案同上陈本与上合為一条加引郑注」五命赐则「大宗伯职云以九仪之命王邦国之位名也王之大夫四位五命赐则○王石华校补国字位字今案周礼春官五命作则郑注云玄谓则地未成国之名王之下大夫四命出□加一等五命赐之方五十里据康成此注则五钞名也以下盖当时引郑注而讹脱至此耳」<br/><br/>　　以五為节「周礼典命职子男五命其国家宫室车旗衣服礼仪皆以五為节○今案见春宫陈本增引数行」<br/><br/>　　七命赐国大宗伯云以九仪之命正邦国之位七命赐国○今案陈本引郑注作补」以七為节「周礼典命云○今案周礼疏卷二十一同」八命作牧「大宗伯职云○今案见周礼陈本亦引郑注作补」九命作伯「大宗伯职云○今案陈本引郑注作补」受命器於王室「左传云晋荀躒如周籍谈為介○今案见昭十五年传」锡介圭以作宝「诗嵩高篇云锡尔介圭以作尔宝笺云圭长一尺二寸○今案大雅崧高篇据释文及阢记俱无作嵩者本钞锡误赐宝误保巳订正陈本照原诗二句分两条无注俞本与本钞同惟脱笺云二字」<br/><br/>　　金路九就同姓以封「周礼巾车职云金路鉤樊缨九就同姓以封○王石华校字今案周礼掌王之五路书钞分引為四条但误作礼记已照更正陈俞皆有增引」<br/><br/>　　象路七就异姓以封「周礼巾车职云象路未樊缨七就建大赤异姓以封○今案本钞七误五赤误帛已更正」革路龙勒以封四卫「周礼巾专职云王之五路革路龙勒缨五就建大帛以封四衡○今案本钞脱革路二字已照补」木路鵠缨以封蕃国「周巾车职云木路前樊锡缨建大麾以封蕃国○今案本钞樊误焚已订改」子弟封者為侯「蔡邕独断云诸侯王之子弟封者為诸侯也○今案严辑全后汉文蔡邕独断云皇子封為王者称曰诸侯王又云汉制总名诸侯王子弟封為侯者谓之诸侯」异姓者為彻侯「独断云异姓诸侯封者為彻侯避武帝讳改曰通侯○今案严辑独断云群臣异姓有功封者称曰彻侯或曰列侯」小国随时会见「独断云其小国侯以肺腑宿卫亲公主○今案严辑独断其作次主下作子孙奉坟墓在京者亦随时会见陈本同」<br/><br/>　　○亲戚封二<br/><br/>　　王者始起封诸父昆弟「白虎通云王者始起封诸父昆弟示与己共财之义政可以共出也○今案见封公侯篇无示字政可句误故可以共土也陈俞本照改故土二字」<br/><br/>　　天下太平乃封亲属「白虎通云天下太平乃封亲属者示不私也○今案见封公侯篇」封建亲戚「左传云王将以狄伐郑富辰諫曰不可臣闻之太上以德抚民其次以相及○王石华校秋改狄检改抚今案僖二十四年传」并建母弟「左传云召伯盈逐王朝奔楚使告於诸侯曰昔式王克商成王靖四方康王息民并建母弟○今案昭二十六年传」割名都以建周亲「范曄后汉书章帝纪云章帝割裂名都以崇建周亲○今案范后汉卷三同」推私恩以分子弟「史记王子侯表序云制詔御史诸侯王或欲推私恩以分子弟邑○王石华校补欲字今案原钞小注脱邑字照史记补」褎有德「史记诸侯年表云太史公曰殷以前尚矣周分五等然伯禽康叔封於鲁卫各四百里褎有德也○今案史记诸上有汉兴以来四字陈本分作封」爱所爱「韩诗外传曰周兼制天下立国七十二姬姓独居五十二夫是谓之能爱其所爱也○今案外传卷四周字作文王餘周陈俞本各有增引」犬牙相制「汉文帝纪云高兴崩丞相陈平共诛诸吕迎代王中尉宋昌进曰高帝封王子弟地犬牙相制所谓磐石之宗也○今案史记同俞本节去进曰以上陈本增引甚多」封域相近「晋起居注云武帝詔曰全封相近吾伤口之也○今案末有脱字陈俞本删曰字以下」辅卫镇抚四海承卫天子「诸侯年表序云正王成康所封数百国卫王室以镇抚四海用承卫乎天子也○今案史记汉兴以来诸侯年表序无国字又原辅卫下脱王室二字已照补又室下有汉兴十字今不便妄增陈俞本删王室以上注别引二句」<br/><br/>　　□□□□「史记年表云武王成康所封数百之国同姓等地上不过百里下三十里以辅卫王室○今案原钞脱去标目陈俞本并注删之考史记汉兴以来诸侯年表序兴之□二字又等字作五十五下第四条引亦然」<br/><br/>　　蕃辅京师「诸侯年表□云□□时前后诸侯□□□□□名山陂海或纳於汉诸侯稍做大国不过十餘□卜□不□□十里上以奉贡赋下以供祭祀以蕃□京师○王石校补删地二字及供祭祀三字今案史记汉兴以来诸侯年表序赋作职陈俞本然俞於师下有索隐二句陈更有增引」<br/><br/>　　大宗维翰「诗□篇云○今案诗大雅」宗子维城「诗板篇云○今案诗大雅」同姓五十五「诸侯年表序云武王成康封数百四而同姓五十五○今案史记及本篇上两引皆作成康本钞误作康叔已照改又此与上两条皆有国字非衍文矣足证今本史记之脱」淮南之四子「汉书淮南衡山传云孝文怜淮南王有四子也○今案汉书卷四十四孝文八年封王四子為侯事陈俞本有增引」齐王子七人「汉书文帝纪云四年封齐桓惠王子七人為列侯○今案汉书卷四陈俞本小注王下有肥字」成王封太叔「传云子產对叔向日及成王威而封太叔也○今案陈俞本删考左氏昭元年传威字作灭唐」封周公於曲阜「世记鲁周公世家云封周公以少昊之墟曲阜之地○今案陈俞本照今本史记鲁世家删之地二字」封康叔於河泣「史记卫康叔世家云以殷餘民封康叔於居於河泣间故商墟也○今案史记於卫作為卫君三字陈俞本亦然」周公宅鲁康叔啟卫「晋百官表注云周道兴隆三圣制法立爵五等封国八百视视建国则周公宅鲁康叔啟卫○王石华校百改懿沿陈俞本之误也今案本钞又五误立八误以建上说一亲字已照本钞惣篇立爵五等一条订改」<br/><br/>　　桓公封郑「史记郑世家云郑桓公友者周厉王少子宣王庶弟也宣王二十年支初封於郑○今案史记作二十二年陈俞本亦然本钞十下应脱二字」周章君吴「史记吴世家云武王克商求泰伯仲雍之封后得周章已君吴国因而封之○今案史记商作殷封字国字陈俞本已照改」封之於毕「史记魏世家云毕公高与周同姓武王封之於毕○今案史记陈俞本同」封之韩原「史记韩世家曰韩之先与周同姓姬氏后苗裔事封於韩原曰韩武子至景侯虞始列為诸侯○今案陈俞本删至景以下考史记虞作虔索隐云纪年及世本皆作景子名度」<br/><br/>　　建尔元子俾侯于鲁「诗閟宫篇云王曰叔父建尔元子俾侯千鲁大啟尔宇為周室辅毛长云玉成王也元子首子也笺云叔父谓周公也封首子伯禽也○今案俞本同陈本删注」<br/><br/>　　周公拜前鲁公拜后「公羊传云世室屋坏周公称太庙鲁公称世室群公称宫喝為谓之世室世世不毁也周公何以称太庙於鲁封鲁公以為周公也周公拜於前鲁公拜於后曰生以养周公死以為周公主何沐注云若周公死当以鲁公為祭祀主按齐於王也○王石华校喝下补為字毁下补也字公庙改公主於王改於主今案公羊文十三年传於前於后作乎前乎后若作如无末句陈俞本均照近本公羊多引传文删云注文又案休注内原有半天子之文是末句齐於王三字本此石华又将此王字改主字恐非」<br/><br/>　　授桐叶而封於唐「吕氏春秋云成王与唐□虞燕居授桐叶以為珪而与叔虞喜以告周公公请曰天子封虞耶成王曰余与虞叔戏耳周公曰天子无戏言言则史书之遂封於唐注云翦桐叶以為珪而授虞也史记晋世家云史佚请择日遂封唐唐在河汾之东木○王石华洨补天子二字今案吕氏春秋审应览篇授梧作援梧翦桐句珪下有冒字又翦作削餘同晋世家以下见史记卷三十九陈本标目作封虞小注增引亦稍异且不引史记」<br/><br/>　　克庸祗德邦之於蔡「书蔡仲乙命篇云惟周公位冢宰流言乃致辟管叔於商囚蔡叔於郭邻蔡仲克庸祇德周公以為卿士叔卒乃命诸王邦之於蔡○今案察仲之命篇邦之下无於字陈本无注俞本与本钞同」<br/><br/>　　骨肉之亲粲然不殊「汉书宣帝纪云詔曰象有罪封有爵骨肉之亲粲然不殊其封故昌邑王為海昏侯如湻曰粲或作散殊或作诛○严氏校云此条如湻注今本无之盖小顏删之今案汉书卷八宣纪封有爵作爵封之陈本脱如湻注俞本仍在但增引师古注非旧钞面目矣」<br/><br/>　　北堂书钞卷第四十六 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9652.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9654.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

