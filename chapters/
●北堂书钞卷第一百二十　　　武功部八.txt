<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百二十　　　武功部八_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百二十　　　武功部八全文,虞世南作品" />
<meta name="description" content="北堂书钞原文阅读,●北堂书钞卷第一百二十　　　武功部八全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9726.html";
var nextpage="novel-read-999-9728.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百二十　　　武功部八</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9726.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百二十　　　武功部八</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:10:51<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註牙十七　　　　　　　　旗十八旌十九　　　　　　旄二十幡二十一　　　　　　　麾二十二旒二十三<br/><br/>　　○牙十七<br/><br/>　　取象太一「吴志云黄武八年黄龙见樊口於是权作黄龙大牙令胡综作赋曰乾坤肇立三才是生狼弧垂象实為兵精圣人劝法是效是营制為神军此象太一五将三门疾则如电迟则如云○王石华校以原钞樊误其改作夏非也今案陈俞本樊亦作夏考吴志十一胡综传作举口举亦樊之譌也」<br/><br/>　　视其所以「吴志云黄武八年黄龙见於樊口於是权称尊号因瑞改元又作黄龙大牙常在军中诸军进退视其所以○今案陈俞本樊作夏所以作所向吴志胡综传亦作所向」<br/><br/>　　一军之候「黄帝出军决曰牙旗者一军之形候也○今案御览三百三十八引出军决同陈本牙上衍黄龙二字一军误二军脱形字候误侯」将军之精「兵书曰牙旗者将军之精○今案类聚六十御览三百三十九引兵书同」吉气来应大胜之徵「兵书曰吉气来应大胜之徵也○洪氏校补两吉字今案类聚六十御览三百三十九引兵书同」飘不息其军有功「抱朴子云军始出举牙立旗风气和调幡动飘飘终日不息者其军有功也○今案平津本脱长白继氏辑抱朴子佚文据旧钞引同陈俞本始出作所始动作校」桀然特立六军所望「胡综黄龙大牙旗赋云进止有度约而不烦四灵既布黄龙度中桀然特立六军所望○王石华校者改有今案陈俞本及钦定赋汇六十五桀作杰类聚六十引度中作处中所望作四望餘与赋汇同初学记廿二引仍作所望」<br/><br/>　　始立之日胜负可知「黄帝出军决云牙旗始立之日相军之势必有胜负之徵可知之○今案初学记廿二引出军决无相军以下陈本只存始立句餘增入出军决他语」<br/><br/>　　春出向西夏出向北秋出向东冬出向南「抱朴子云凡始立军竖牙春出城西门立牙门西向出时令登明大吉加东方吉夏出城北门立牙门北向出令右登明大吉加南方吉秋出城东门立牙门东向出令神后登明大吉加西方吉冬出城南门立牙门南向出令神后登明大吉加北方吉也○今案平津馆本脱长白继氏辑抱朴子俟文一卷据引同陈本立军误豆军俞本作出军」<br/><br/>　　见白云举白牙旗见赤云举赤牙旗「黄帝出军决云将军出兵有所讨伐引兵出城门望见白云及白水者举白牙旗赤云举赤牙旗五色牙旗随天气四时云○今案详本旗篇及本篇下文引类聚六十御览三百三十九引出军决脱赤云句及四时下云字」<br/><br/>　　恭行帝罚「顾愷之祭牙文云烈烈高牙闐闐伐鼓白气经天简扬神武恭行帝歼酸虏唯德是杖唯人是辅○今案陈本注内恭误功杖作仗类聚六十引此文只有烈烈四句　味据旧钞引同又附注愷一作凯」<br/><br/>　　神武攸託「滕辅祭牙文云恭修高牙神武攸託雄戟推锋龙渊洒鍔○今案类聚六十引此文恭修作敬建餘同陈本辅误抚并改注他语」為国休祥「胡综黄龙大牙旗云仙人在上匹视四方神实使之為国休祥○今案吴志十七胡综传视作观餘同陈本脱」敢建高牙「袁宏祭牙文云敢建高牙烈烈桓桓○王石华校表改袁今案类聚六十御三百三十九引此文同」敬建崇牙「王诞祭牙文云敬建崇牙显兹威灵○今案类聚六十御览三百三十九引此文同」典韦建之「魏志云典韦初為张貌士属司马赵宠牙旗长大莫能胜韦一手建之宠乃异其才力○王石华校标目常违改韦建今案魏志十八典韦传柔陈俞本莫上有人字」贺齐拒德「吴志云贺齐从孙权讨合肥时城中出战徐盛失牙齐引兵拒击得盛所失牙○今案陈本齐误济惟标目不误近本吴志十五贺齐传牙作戈但永兴既入牙篇则隋时所见吴志必作牙明甚足订近时各本三国志之误」<br/><br/>　　五色牙「黄帝出军决云将军出兵有所讨伐引兵出城门五色牙旗随天气四时云也○今案详本篇上文」黄龙牙「胡综大牙赋序云黄武八年黄龙见樊口孙权称号因瑞改元作黄龙大牙常在军中也○今案　　　钦定赋汇六十五樊作夏八作七无称号句类聚六十引及陈本武误初亦作夏餘悉同初学记廿二引删樊口二字」<br/><br/>　　○旗十八<br/><br/>　　军将所建「释名云九旗之名熊虎為旗军将所建象其猛如虎期於旗下也○洪氏校云什旗应是释名今案毕校本释兵篇末句作与眾期其下也」以致万民「周礼云大军旅大田役以旗致万民而治其徒庶之政令郑注曰旗画熊虎者也徵眾剋日树旗期於旗下○洪氏校侈改役今案地官大司徒注剋作刻」徵眾剋日「周礼注云具如上云」与眾期下「释名云九旗之熊虎為旗军将所建其猛如虎与眾期下也○今案详本篇上文」治其政令「周礼云大军旅云云一如上言」<br/><br/>　　以指所伐「汉书云武帝将伐南越以牡荆画幡日月北斗登龙以象天一地二為太一絳旗命曰灵旗為兵祷则太师奉以指所伐之国也○今案汉书郊祀志上及陈俞本天一地二作太一三星太师作太史絳旗作缝旗宋祁注云湻化本作泰一絳旗越本亦作无旗字此与旧钞脗合」<br/><br/>　　仲秋辨物「周礼大司马职云仲秋教治兵如振旅之陈辨旗物之用军吏载旗○今案周礼夏官同」吉日以受「淮南子云凡国有难君自宫召诸将受命乃令祝史太卜三日之太庙钻灵龟卜吉日以受鼓旗○洪氏校害占改宫召爰改受今案见明本淮南子兵略训」素锦绸杠「尔雅云素锦绸杠注云以白地锦韜旗之竿○今案释天郭注同陈本脱以白地三字」明珠缀饰「司马相如上林赋云靡鱼须之挠旃曳明月之珠旗注曰以鱼须為柄以明珠缀饰○洪氏校琳改珠今案上林二字误也文选子虚赋挠作橈」五色随天气「黄帝出军决云将军出兵有所讨伐引兵出城门望见白云及白水者举白牙旗赤云者举赤牙旗随天气四时云○洪氏校云改门今案详本钞牙篇」九章行林泽「管子云九章一举日章昼行二举月章夜行三举龙章水行四举虎章林行五举鸟章坂行六举蛇章行泽七举鹊章行船八举狼章行山九举云云○今案陈俞本作九举韜章辰而驾餘同影宋本管子兵法篇坂作坡船作陆韜作讳辰作食」<br/><br/>　　画星主指「礼记云招摇在上急缮其怒郑注云急犹强也又画招摇星於旌旗上以起居劳劲军之威怒象天帝也招摇星在北斗杓端主指者○今案曲礼上篇郑注及陈俞本强字劳字皆作坚兴改之避隋高祖讳也」<br/><br/>　　载云委移「楚辞云驾龙髯兮乘雷载云旗兮委移○今案九歌东君篇髯作輈移作蛇餘同本钞巡行篇引作委迤陈本改引驾八龙之婉婉二句」色明五星变应「春秋元命苞云离為天厕雨有九星勾曲一处一為天旗司五星之处日月之过荧惑守之日食星坠天下乱注曰天旗参旗也参旗色明於常则日月五色亦变為寒色应之若荧惑守之不寤则将有日食星坠為篡煞之先徵○今案陈俞本离為五字作离位无寒字餘同玉函山房辑本处作变食作蚀与开元占经六十八引合餘同陈俞本」<br/><br/>　　旗指八表澄清「滕彦将旗铭曰赫赫王振悠悠斾旌风云星口光烛三城龙旗所指八表澄清○今案陈本振作灵无风云二句」文王伐殷天赐之「墨子云赤鸟卸书降周曰命周文王伐殷天赐武王黄鸟之也○今案本篇下文引同说详本钞卷二徵应篇陈俞本改注随巢子非也」武王将兴天给之旗「抱朴子云武王将兴天给之旗○今案陈俞本同平津本脱长白继氏辑抱朴子佚文据书钞引同」前指胜徵「抱朴子云军术篇军始发大风甚雨起后旌旗前指金鼓清鸣大胜之徵○今案陈本同亦见本钞旌篇及金篇」相绕败象「抱朴子云军术篇军始发若旌旗乱而相绕逆风雨败之象也○今案陈本雨上有暴字本钞旌篇引与旧钞合」绕竿者战「黄帝出军决云军始发言若行道旌旗绕竿者敌於道路要战急住使待善时而出不可径前○今案抱朴子脱言若四字敌下有人字时作算本钞旌篇引抱朴子略同」自解者有救「黄帝出军决云旌旗既已绕竿寻自解者有救○今案陈本同」九旗「周礼司常职云掌九旗之物名各有所属以待国事日月為常蛟龙為旗通帛為旜杂帛為物熊虎為旗鸟隼為旟龟蛇為旐全羽為旞析羽為旌郑注曰物名者所画异物则异名属犹徽识○今案周礼司常同」<br/><br/>　　五旌「曹植拟楚辞云建五旌兮华采占扬云麾兮队龙凤○今案陈俞本及严辑曹植集旌作旗本钞既入旗篇则旌字当是转字之误」天子九仞诸侯七仞「礼含文嘉云礼天子旗九仞十二旒至地诸侯七仞九旒齐軫卿大夫五仞七旒齐轂士三仞五旒齐首註云軫车后横木首者头也上齐其头也○今案公羊传襄十六年疏引含文嘉至地作曳地轂作较御览三百四十一引无上齐句陈本删注云以下餘与公羊疏同」<br/><br/>　　卿七旒齐轂士五旒齐首「又云旗卿大夫七旒齐轂士三仞五旒齐首註曰軫车后横木首者头也上齐其头也○王石华校标目者改首小注刃改仞今案详上条」象六星「周礼考工记云熊旗六斿以象伐也郑注曰熊虎旗师都之所建也伐属白虎宿与参体而六星也○王石华校公改工今案见輈人职」建七星「战国策云建七星之旗天子之位也○今案元泰定刻本战国策齐策建下有九斿从三字旗作旟吴师道作补注及蕘圃為剡川姚本作札记皆未及旟字有异文但本钞列入旗篇则隋时所见本必作旗明甚足见古本之可贵矣」<br/><br/>　　熊旗五游「说文云熊旗五游以象伐星士卒以為期从於其声○今案见说文卷七於部陈本改注考工记」龙旗七旒「管子云天子赐胙於桓公公拜登受赏服大路龙旗七旒渠门赤旂○今案见管子小匡篇第二十旒作游陈本作斿」鸞旗九华「夏侯弼云师徒车骑轻驛鳞萃鸞旗九华皮轩抗队○洪氏校以皮上衍受字删去今案陈俞本脱」三辰「左传云三辰旗旂昭其明也○今案桓二年作旂旗」七星「穆天子传云日月之旗七星之文註曰今旒上画日月及北斗七星也○今案陈俞本斗下脱七字近本亦然平津本穆天子传卷六注云斗下七字据左传桓二年正义及御览三百四十引补」<br/><br/>　　建明月「司马相如子虚赋云楚王乃建明月之珠旗○今案史记本传乃陈本建作曳本钞上文引亦作曳」曳彗星「杨雄羽猎赋云靡日月之珠竿曳彗星之旌旗○今案陈本珠作朱彗作篲旌作飞文选亦然」建翠旗「史记云李斯上书云陛下致昆山之玉有随和之宝建翠凤之旗○今案见史记李斯传陈本脱陛下二句」赐黄鸟「墨子云赤鸟卸书降周曰命文王伐殷天赐武王黄鸟之旗也○今案详本篇上文亦见初学记廿一引」鹰鹅「列子云黄帝与炎帝战以雕鶡鹰鹅為旗帜○今案陈本鹅作鳶餘同近本列子黄帝篇亦作鳶歇筰鴞考本钞攻战篇引仍作鶡」蜂旗「左传云郑人击简子中肩毙于车中获其蜂旗注云蜂旗旗名○今案左传哀二年蜂作蠭陈本作絳」鷥旗「汉书云昌邑王驾皮轩鸞旗駈北宫弄彘鬬虎也○今案汉霍光传皮上有法驾二字驱下有驰字餘同」騖弧「左传曰郑伯伐许颖考叔耶郑伯之旗蝥弧以先登杜注蝥弧旗名○今案见隐十一年」姑蔑「左传云越子伐吴王孙弥庸寿於姚自泓上观之弥庸见姑蔑之旗註曰姑蔑越地弥庸父為越所获故姑蔑人得其旗也○今案哀十三年杜注无故字餘同陈俞本蔑作蔑注曰以下改作案语」<br/><br/>　　厯则「刘韶羽猎赋云天子出玄宫立厯则天子之旗也○今案此条有譌脱陈俞本删」拽地「新序云芋尹文者荆之歌彘鹿者也司马子期猎於云梦载旗之长构地芋尹文拔剑齐诸軫而断之司马子期伏軾而问曰吾其有罪夫子乎对曰臣闻之王者之旗拽於地君之旗齐於軫大夫旗齐於较今子出自荆国有名大夫也而灭之三等虽文之断也不亦可乎○今案陈俞本作歌欧鹿彘无王者句较作軾文上无虽字近本新序义勇篇脱歌字餘与陈俞本同」<br/><br/>　　蔽曰「战国策云楚王游於云梦结駟千乘旌旗蔽日○今案陈本同元泰定刻木楚策作蔽天姚本吴本及蕘圃札记皆不言天字有异文但本钞一百四十一轮篇亦引作蔽日盖隋本如此」<br/><br/>　　篲云「范曄后汉书云光武赞曰长轂雷野高旗篲云○今案陈本同近本范书卷一下光武纪赞旗作锋但旧钞既入旗篇则隋时所见本必作旗明甚」师之耳目「孙子兵法云言不相闻故為鼓鐸视不相见故為旌旗所以一人之耳目也○今案平津本孙子军争第七鼓鐸作金鼓餘同」前有车骑则戴鸿「礼记云前有车骑则载鸿郑注云鸿取有行列也○王石华校戴改载考释文载音戴是不可改古本也今案曲礼上篇鸿上有字陈本已照增释文及阮校勘记皆不言无飞字惟王文简据书钞此条厯引古书以本有飞字之误亦可备一说」<br/><br/>　　前有士师则戴虎皮「礼记云前有士师则载虎皮郑注曰士师兵眾也虎取其有威勇也○王石华校戴改载详上条今案见曲礼上篇陈本脱此条」左将苍旗右将白旗「尉繚子云左将苍旗卒戴苍羽右将白旗卒戴曰羽中使黄旗卒戴黄羽○今案陈本同」左部青旗右部白旗「黄帝兵法云欲知敌人来时视之所从来成上神谷以其胜应之假令敌人从大小吉魁■〈罡刂〉下来应之以左部青旗从太一胜天下来应之以后部黑旗从明之神功曹木衡下来应之以右部白旗从胜传送魁■〈罡刂〉下来应之以前部赤旗从徵明神后下来应之以中部黄旗也此天道胜也○今案陈本删欲知廿二字从大小句作从中军突出从太一句作从离方来从明之句作从巽方来从胜传句作从讫方来从徵明句作从坎方来」<br/><br/>　　前有垫兽则载貔貅「礼记云前有挚兽则貔貅郑注曰貔貅亦挚兽○今案见曲上篇」骑為鸟旗舆為龙旗「墨子云守城之法水為苍旗火為赤旗金為白旗水為墨旗士為虎旗卒為双兔旗男為童旗女子為擒矢旗弩為狗旗戟為林旗剑盾為羽旗骑為旗舆為龙旗○今案陈俞本删卒為四句及剑下盾字又墨旗作黑旗虎作黄毕校本墨子十五擒矢作梯末舆作车虎作雩尚可两通惟金改石土改竟士则旧钞义较长」<br/><br/>　　闻五鼓音举黄旗「军令云闻五鼓音举黄帛两半幅合旗為三面圆陈為六鼓音文鼓两半幅合旗兵称一通徐也○王石华校补五字今案此注有脱误陈本但注军令二字考御览三百四十一引军令无六鼓以下幅作幡闻五作五闻惟本钞一百十七阵篇引与旧钞此条同」<br/><br/>　　闻九鼓音举絳旗「军令云闻九鼓音举帛云半幅旗為从衣之○今案此注有误陈本但注军令二字」举絳旗舡皆进「军令云闻雷鼓音举白幢絳旗大小舡进战不进者斩闻金音举青旗舡还若贼近徐还远者疾还○今案御览三百四十引军令及陈本无舡还以下考初学记廿二引青旗下即接下条注舡皆止二句」<br/><br/>　　举青旗舡皆止「军令云闻三军金音举青旗舡皆止不肯者斩○今案御览三百四十引军令及陈本无三军两字肯作止盖据初学记廿二引订也」韩信拔赵「汉书云信击赵出并陘口赵开壁击之大战良久于是信张耳弃鼓旗走水上军赵空壁争漠旗鼓信所出奇兵二千骑倚空壁即驰入皆拔赵旗帜立汉赤帜二千赵军大惊遂散○今案书卷三十四倚空作候赵空餘同陈本已照改」<br/><br/>　　耿弇据地「东观汉记云耿弇追张步步奔平寿乃肉袒负斧鑕于军门而弇勒兵入据其城树十二郡旗鼓令步兵各以郡八诣旗下○今案聚珍本姚辑本东观记同」悬之白旗「六韜云武王伐紂悬紂之首於白旗○今案平津馆本六韜同」悬之赤旗「王书曰桀紂之為君或身放南巢或头悬赤旗斯无他也但不节财而暴民也○今案御览八十二引王孙书同陈本脱之為君三字据初学记廿二删也」卫侯不去「左传云狄战于荧泽卫师败绩灭卫卫侯不去其旗是以甚败○今案见閔二年」李陵尽埋「李陵别传云陵与单于战矢尽抵山入陵谷单于遮其后乘隅下垒石士多死陵曰吾不死非壮士也於是尽斩旗旌及珍宝埋於地下○王石华校在改壮今案陈本陵谷作隘谷多上有卒字」<br/><br/>　　○旌十九<br/><br/>　　注旌「尔雅云注麾首曰旌注云载旄於竿头如今之幢亦有旒○今案释天麾作旄餘同陈本改作注旂」析羽「释名云析羽為旌旌情也有精光也○王石华校补精字今案见毕氏疏证本释兵篇陈本同初学记廿二引下二句亦同」九旒「礼记云龙旗九旒天子之旌也○今案礼记乐记同」五色「周礼云析羽為旌注曰析羽五色繫之於上所谓注麾○今案春官司常注色作采麾作旄又之於下有旞旌之三字旄下有於干首也四字陈本多窜乱」天子九仞诸侯七仞大夫五仞「博雅云天子旌高九仞诸侯七仞大夫五仞士三仞○今案陈本同考广雅释天高邮王氏刻本旌作杠大夫上补乡字又王氏疏证云各本脱士三仞句据书钞未改本及释天初学记御览引订又本钞广改博系永兴避隋煬帝讳」<br/><br/>　　招大夫「孟子云齐景公招虞人以皮冠庶人以■〈施，冉代也〉土以旂大夫以旌今以大夫之招招虞人故其死而不敢往也○今案见万章下与近本稍异」进士卒「说文云游车载旌析羽注旄首所以精进士卒从生声○今案见说文卷七於部生上有於字陈俞本脱从生声三字」德车结旌「礼记德车结旌郑注曰结谓收敛之也德车乘车○王石华校两居字改车今案见曲礼」游车结旌「周礼云游车载旌注曰全析羽為旌○今案　　改注说文非也考周礼司常游作斿全下有羽為旞三字与析羽句皆司常正文注曰二字疑衍」青旌「礼记云前有水则载青旌前有尘埃则载鸣鳶今案见曲礼上篇」翠旌「楚辞云孔盖兮翠旌登九天兮抚彗星○王石华校补两兮字今案陈俞本同近本楚辞九歌少司命篇旌作旍」黑旌「周书云楼烦黑旌者乃旄也常四张羽鳧旗也○今案陈俞本删者乃以下七字羽鳧作鳧羽考读骚楼本周书卷十七只有楼烦星旗句文选甘泉赋注引施作旄无黑旌以下」锦旌「王君神仙内传云上道君又遣正一左玄执盖即赐君枣羽琼千丹紱锦旌各一○今案此条疑有脱误陈俞本删」云霓「宋玉高唐赋云云霓為旌翠羽為盖○今案陈本同七十二家本宋玉集无云字羽字」翡翠「司马相如子虚赋云错翠翡之旌○今案史记本传及陈俞本旌字皆作威蕤文选亦然」旌「楚词云荃橈兮兰為旌注曰兰為旌旗动以香洁自修饰之也○今案楚辞九歌湘君篇及陈俞本荃作蓀兮兰下无為字又近本楚辞无注曰以下」茅旌「公羊传云楚庄王伐郑郑伯肉袒左执茅旌右执鸞刀以逆何註曰茅旌祀宗庙所用也执鸞刀示以宗庙不□食自归首也○今案见宣十二年」蔽曰「楚辞曰旌蔽日兮敌若云矢交队兮士争先○今案楚辞九歌国殤篇及陈俞本队作坠」蔽天「王昶檄江南文云鸣震山之鼓树蔽天之旌○今案陈俞本山作霆本钞一百甘一鼓篇引蔽上空一格钱校补作张字严辑王昶集从之」威夷「楚辞曰驾八龙兮连踡建虹旌兮威夷○今案陈俞本同」縯纷「张华刘驃骑誄曰旗联翩以飘飘旌縯纷以菴靄○今案陈俞本旗作旌改标联翩二字纷句非也百三家本张华集旗作旐巷蔼作奄薄」舜有告善者之旌「管子云舜有告善之旌○今案见管子桓公问篇」齐桓公招虞人「孟子曰齐桓公招虞人以旌不至将杀之晏子曰招虞人以皮冠庶人以■〈施，冉代也〉士以旌今以大夫之旌招虞人故其死而不敢往也○今案近本万章下篇稍异」靡旌「左传云许伯曰吾闻致师者御靡旌摩垒雨还杜註曰靡旌駈疾也摩近也○今案见宣十二年」前指大胜「抱朴子云军篇军始发大风甚雨起於后旌旗前指金鼓清鸣大胜之徵若旌旗乱而相绕逆风雨败之象也○今案详本钞旗篇」绕千者住「抱朴子云军术篇军始出而旌旗绕干者急住更待善时而出○今案平津馆本脱长白继氏辑抱朴子佚文一卷干作竿而出下有军字陈本亦作竿」<br/><br/>　　○旄二十<br/><br/>　　武王右秉有事施教「尚书牧誓云武王左仗黄鉞右秉曰旄孔传右书秉旄有事施教○今案牧誓孔传秉作把施作於有上有示字」采五色「楚辞云建雄虹之采旄五色杂而炫燿注曰系缀蝶蝀文采纷铺○今案见楚辞远游篇无注曰以下陈本改注甘泉赋」杂红霓「杨修许昌宫赋云建日月之太常杂红霓之旌旄○今案陈俞本红作虹又陈本修作循昌下脱宫字　　　钦定赋汇卷七十二与旧钞同严辑本脱」星施电烛「杨雄甘泉赋云流星施以电烛○今案陈本及宋本文选施作旄读骚楼本周书十七有星施二字与旧钞合陈逢衡补注引卢召弓校语据甘泉赋注引周书亦作楼烦星旄」羽旄扫霓「班固东都赋云羽旄扫霓旌旗拂天○今案文选同」朱旄「张衡东京赋云属车九九乘轩并轂伏弩重■〈施，冉代也〉朱旄青屋○今案文选及陈俞本伏作斑本钞车部盖篇伏作軫」黄旄「汉书武帝纪云征和二年更节加黄鉞○今案见汉书卷六陈俞本脱」<br/><br/>　　○幡二十一<br/><br/>　　指天战必胜「兵书云督将已下各自有幡之异不為军容欲知人之吉幡指天者战必胜○今案陈俞本之异十一字作军发时三字」竿沈贼必破「晋安帝纪云中军刘道规讨卢循栅左军将战中军麾以进兵幡忽沈水眾失色中军因欢笑曰往年覆舟之战亦沈幡竿今复然必破贼矣遂大破之○今案陈俞本改注王隐晋书」<br/><br/>　　始出营者舒幡「军令始出营者竖矛戟舒幡旗鸣鼓角三里辟矛戟结幡旗止鼓角○今案陈俞本三上有行字止作鸣军令上有诸葛亮三字考百三家本诸葛亮集军令篇止亦作鸣餘同」<br/><br/>　　敌不决者低幡「诸葛亮军令四出樵採若后蒲受敌不决者低幡鸣世鼓二箱倒行还九解解已如初也○今案此条不可句读陈俞本脱」樵採当在幡里「诸葛亮军令云初至宿时所便遣四出时候望讫乃遣樵採皆当在百幡里若去营数里草足供人马幡在数里之表随樵採為远近之宜○今案陈俞本严辑本皆脱」会遇当省幡号「军令云督军各作蟠号若常别遣有所督追寇贼及逃亡以行道与诸葛亮兵会遇而疑之远一人以幡后交后夜者常各屯主相去二百步外钻火省幡号也○今案此条有譌字陈俞本脱」<br/><br/>　　军发先持「军令云水军发輒先遣人持幡于前竖所当营火之处水边岸上舡若夜到者又然炬火舡至见幡火以次泊也○今案俞本同陈本持幡误持锋」招降為信「观汉记云梁讽征匈奴屯北军于边告以大汉威灵招之匈奴畏感奔驰来南讽輒為幡信遣诣大营前后万餘人○今案陈平及聚珍本姚辑本东观记脱北字告字南作降幡信作信幡诣大作还字餘同」<br/><br/>　　悬青幡非耕稼之意「监铁论云发春之后悬青幡筑土牛殆非人主劝耕稼之意○今案陈俞本人主作明主餘同近本盐铁论授时第三十五筑作策」吏负青幡无赏罚之实「王粲务本论云末世之吏负青幡而令春有劝农之名无赏罚之实○今案本钞春篇吏篇两引皆同百三家本王粲集及陈俞本令春作布春令」齎幘白督邮「钟离意别传云意為瑕丘令正月立春遣户曹史檀建齎青幘幡白督邮督邮不受○王石华校小注两邮字今案陈俞本史作吏陈本幘下脱幡字御览三百四十一引意别传无正月二字」<br/><br/>　　举幡邀常侍「张璠汉记云虞詡為司隶核奏中常侍张防防诉之论输左校二日之中传考四狱詡子毅举幡邀中常侍高梵叩头流血梵入言之防坐徒边○王石华校以血下复衍梵头五字删去今案范书毅作顗陈俞本皆改引范书本钞司隶校尉篇引四狱以上作谢承书考姚辑汪辑张璠汉记及谢书均脱」<br/><br/>　　持幡指军师「博物志云扶风太守白事云先是有一老公年七十餘持五采幡白色居多指裴军师门外○今案陈俞本先是作近公作翁指裴六字作其旛指处当遇军师近本博物志皆脱」持幡云使「风俗通云陈国赵右酒后与人争出外将竹马持絳幡云我使者也○今案陈俞本耐竹马作见一人乘竹马使者上有行云二字絳作风御览八百四十六引风俗通与人八字作或称亭长督邮右复於外骑马持作将餘同」<br/><br/>　　○麾二十二<br/><br/>　　天子置五麾诸侯置三麾「穀梁传云日有食之天子救日置五麾陈五兵五鼓诸侯置三麾陈三兵三鼓○今案见庄廿五年」天子下大绥「绥麾也」诸侯下小绥「礼记云天子杀则下大绥诸侯杀则下小绥郑注曰绥有虞氏之麾也○今案王制郑注云绥当為緌緌有虞氏之旌旗也与本钞小异」弩独前战视麾所在「军战令云弩独前战合五鼓皆张弩羊角四鼓视麾所在○今案陈俞本删合五鼓十字在下有而发之三字」建麾田猎「巾车职曰建大麾以田註曰四时时田猎○王石华校中上删注曰赵高问曰六字洪氏校视麾改田猎今案周礼巾车职同」视麾前后「军战令云临阵谨视幢麾麾前前麾后则后麾左则左麾右则右也○今案陈俞本同御览三百四十一引军令幢作幡又下四句麾字俱在句末」邵恭执麾「赵书曰泰和二年春正月具礼乐朝群官纳贡计侍郎邵恭执麾不举常侍畦洪执仪不弹皆下理官不欲论○今案陈本俞本官作后无纳贡计三字及不欲论三字」载洋持麾「王隐晋书云戴洋病亡天神使為酒藏吏授符持幡麾将上蓬莱诸山五日更生○今案御览三百四十一引王晋书同陈俞本皆改注今晋书」<br/><br/>　　○旒二十三<br/><br/>　　天子至地「博雅云天子十二旒至地侯九旒至軫卿大夫七旒至轂士三旒至首○王石华校小注补地字今案陈俞本博作广首作肩本钞改博者已详本卷上文」<br/><br/>　　饰以组维以缕「尔雅云素锦纁縿练旒九饰以组维以缕注曰练絳练也组為白綦组饰旒维谓朱缕维持不令曳地○今案陈俞本脱考陈俞本脱考尔雅释天郭注组為七字作用綦组饰旒之边餘同」<br/><br/>　　為下所执正也「公羊传曰春秋之时天下之君若赘旒然何注赘繫属之辞為下所执也○今案陈俞本若作如无何注以下考公羊襄十六年传春秋七字作喝為编刺天下之大夫辞下有以旒喻者四字执下有持字」<br/><br/>　　十有二旒「礼记云戴弧韣旂十有二旒郑玄注云弧旌旗所以张幡也其衣曰韣○今案明堂位注幡作幅陈本已照改」象大火「周礼云龙旂九旒以象大火郑注曰大火仓龙宿之心其属有尾尾九星也○王石华校标目九改象今案冬官輈人及陈俞本旒作斿以下二条亦然」象鶉火「周礼云鸟旟七旒象鶉火也郑玄曰鸟七星也」象营室「周礼云龟蛇四旒以象营室郑玄曰营室四星」<br/><br/>　　北堂书钞卷第一百二十 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9726.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9728.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

