<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百四十八　　酒食部七_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百四十八　　酒食部七全文,虞世南作品" />
<meta name="description" content="北堂书钞原文阅读,●北堂书钞卷第一百四十八　　酒食部七全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9754.html";
var nextpage="novel-read-999-9756.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百四十八　　酒食部七</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9754.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百四十八　　酒食部七</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 23:00:46<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註酒六十<br/><br/>　　○酒六十<br/><br/>　　天有酒旗之星地有酒泉之郡「孔融别传云融颇推平生狎侮太祖太祖制酒禁而融书嘲之曰夫天有酒旗之星地有酒泉之郡人有旨酒之德故尧不饮千钟○王石华校摧改推偁改侮今案亦见严辑全后汉文孔融集引夫天以下陈俞本改引张璠汉记嘲作啁地有作地列钟下有不能成其圣句餘亦同」<br/><br/>　　推酒泉之嘉名「傅玄酒赋云应酒旗之灵象明粲而在天推酒泉之嘉名○今案俞本删明粲句应作口灵作明陈本无注汉魏百三家傅玄集亦灵作明推作赴嘉作佳严辑叙酒赋应亦作口名下补五口又注云或谓酒赋之序非是」<br/><br/>　　仰酒旗之景曜「曹植酒赋云嗟鞠蘖之殊味仰酒旗之景曜徵嘉号於天辰○王石华校补嘉字今案百三家曹植集及类聚七十二引脱嗟鞠句徵作协严辑本全魏文据书钞引味下补六口餘同俞本祇标目一句陈本亦删嗟鞠句而别引数句非也」<br/><br/>　　空桑秽饮酒之始也「酒经云空桑秽饮酝以稷麦以成醕醪酒之始也○今案说郛本酒经及初学记廿六引与陈本皆同」九酘百品酒之终也「酒经云乌梅女麴甜酝九酘澄清百品酒之终也○今案说郛本酒烃酘作投女麴作又麦？完酝作醹初学记廿六引亦然陈本引仍作女餘与说郛同」少康作酒「世本云少康作秫酒说文云少康初作秫酒少康杜康也○今案二酉堂丛书辑世本作篇据初学记御览引同说文以下见说文巾部帚字下又酉部酒字下云杜康作秫酒段注云许君说事物原始多用世本此条与御览引世本同陈本脱说文以下」<br/><br/>　　辩三酒之物「周官云酒正辩三酒之物一曰事酒二曰昔酒三曰清酒○洪氏校注改正今案见天官篇引陈本辩作辨」仪狄作酒「战国策曰帝女令仪狄作酒进之於禹世本仪狄作酒○今案国策魏策本篇凡三引此下第二引三引曰下有黄字女下无令字世本六字二酉堂辑本同」辩五齐之名「周礼云酒正辩五齐之名一曰泛齐二曰醴三日盎齐四曰緹齐五曰沉齐○今案见天官篇陈本辩作辨」四酎「楚辞云四酎并熟不苦嗌只清馨冻饮不歠役只吴醴白蘖和楚沥只○王石华校以原钞沥误潜改作矣今案见大召篇苦作？饮作？？歆朱子集注云？？歆一作饮一作？又云四酎则四重酿矣旧注以為四器俱熟考此下引正作四酎作楚沥」<br/><br/>　　三重「说文云酎三重醕酒也○今案说文酉部及御览八百四十三引与陈本醕皆作之」九酝「魏武帝上九酝酒奏云臣故县令南阳郭芝有九酝春酒○今案百三家魏武集奏上有法字餘同陈本改引张衡南都赋」十酿「又云臣九酝苦难饮增為十酿差甘易饮今仅上献之也○今案百三家魏武集无之也二字餘同文选南都赋引及严辑全魏文臣九作若以九餘与百三家集同俞本脱臣字」<br/><br/>　　九酝甘醴十旬兼清「张衡南都赋云酒则九酝甘醴十旬兼清醪敷径寸浮蚁若萍○今案文选南都赋萍作蓱陈俞本亦然」香旗九醴渊澄十旬「成公绥七唱云秦无清醴先和宜醕香旗九酝渊澄十旬○洪氏校殉改成留改唱今案百三家集七唱脱此条严辑成公绥文据书钞引同俞本澄作清餘同」辩其五齐节其三事「王粲酒赋云麴蘖必口良工从试辩其五齐节其三事○今案百三家王集脱麴蘖八字餘同陈本别引数句」或三酿而速美或九酝而后成「傅玄叙酒云或三酿而速美或九酝而后成○今案百三家集传元酒赋序脱此条严辑叙酒赋同又注云或疑谓酒赋之序非是」春酝夏成「土记云酒则元端水齐春酝夏成○今案原钞本篇下文及俞本同又俞本成下尚有□神遁暑用厌饮事二句陈本竟改入曹植赋谬矣」春醴九酝冬清十旬「张华上巳篇云春醴踰九酝冬清过十旬勉哉眾君子○今案百三家集上巳篇同陈本醴亦误酝」秋藏冬发「曹植酒赋云其味亮升久载休名有宜城醪醴苍梧縹清或秋藏冬发○王石华校以原钞味下衍亮升久载休名六字旁勒之今案类聚七十二引及百三家集曹集均无据删」<br/><br/>　　化则变气而成「又云乃有春清縹酒康狄所营应化则变感气而成○今案文选曹植七啟同」鬱积生味□蓄气芳「江统酒誥云酒之所兴乃自上皇或云仪狄一曰杜康有饭不尽○王石华校将有饭不尽四字旁勒非也今案本篇末条引酒誥正有此四字石华误矣又陈本引蓄上作久字乃作肇严辑江统文其酒誥据书钞引竟脱鬱积二句何也」<br/><br/>　　云沸渊亭「傅玄七謨云于是乃有苍梧之九酝中山之醕清□□浮蚁云涕渊亭○今案严辑傅元七謨同陈俞本醕清作清醕浮蚁句改金浆玉醴餘亦同但本篇下逸味一条引亦作醢清」<br/><br/>　　云沸渊涌「陆机七徵云秋醪春酒兼酝增奇浮藻吐秀云沸渊涌○今案俞本酒作醴餘同陈本改引袁山松酒赋非是严辑全晋文七徵是据书钞引又注云七徵又作七徵此假通微大夫以為说疑作徵是」<br/><br/>　　苞苦含辛「傅巽七诲云白醴九成玄酎清醕□华□蚁苞苦含辛○王石华校据陈本华蚁上添泛浮二字今案严辑傅巽七诲据书钞引华蚁上仍作两□餘同陈本引巽选作泛华浮蚁俞本与□同惟改傅巽七诲作傅元七謨又案原钞此下即接七謨或俞氏将书钞割裂倒乱以致此误」<br/><br/>　　逸味横生「傅玄七謨云於是乃有苍梧之九酝中山之醕清○王石华校清字下甘芬潜结四字今案此不知何据且与下条陆机相混矣又案严辑七謨据书钞引於逸味上补四口餘同」<br/><br/>　　甘芬潜结「陆机七徵云秋醪增酝明酒九成甘芬潜结○今案严辑本全晋文据书钞引陆机七徵改作七羡俞本尚作七徵祗引秋醪二句又增作春陈本注七謨见上谬甚」<br/><br/>　　澜澈神清「风土记云酒则元端水齐春酝夏成发机连珠澜澈神情○今案俞本注云详上春酝条下抑知此条元端句改作星陈郡列发机句作连珠波泛是两引互异陈本亦然考　　　钦定图书集成食货典二百八十三引风土记与俞本上条同」<br/><br/>　　渊凝冰洁「嵇康酒赋云重酎至清渊凝冰结滋液兼备芬芳□□○今案严辑全文滔赋据书钞引兼改全陈俞本芳下作澂澈餘同」浮蚁若萍「张华轻薄篇云苍梧竹叶酒宜城九酝○今案标目四字见文选南都赋小注苍梧二句见百三家张华集与标目不相应疑传钞者将下文素蚁一条注复钞於此当删正陈本但注轻薄篇亦谬」<br/><br/>　　浮蚁竞升「袁山松酒赋云素醪玉润清酤渊澄纤罗轻布浮蚁竞升○今案本篇下引及严辑袁山松酒赋据书钞引皆同陈本亦同」素蚁跃波「张华轻薄篇云苍梧竹酒宜城九酝醝○今案百三家张华集酒作清又醝下有浮醪随觴转素蚁自跳波一句考本钞不引二条仍作叶酒」素蟣连珠「吴氏七矜云春梧湘儒於味东隅秋酝夏发素连珠○今案陈本祇引下二句蟣作蚁」浮蟣萍连醪华鳞设「嵇含酒赋云浮蚁萍连醪华鳞设○今案本钞标目作蟣小注作蚁陈本亦作蚁严辑嵇含赋据书钞引仍作蟣」甜苦无常五味相并「杜预七规云重酝醴醕沃土名清甜苦无常五味相并○今案百三家杜预集七规作酒论醴醕作醕醴严辑七规据书钞引苦改甘餘同陈本名作泉餘与百三家同」味蜜甜而胆苦「傅玄叙酒赋云课长安与中山此苍梧与宜城造乐限以御□云云○今案百三家本酒赋安作兴乐作药以字下脱二字严辑酒赋据书钞引北改比餘同陈本作至若中山之醕醑苍梧之醽醁云云又与本钞句法迥殊」<br/><br/>　　馨桂发而兰兴「袁山松酒赋云继罗轻布浮蚁竞升到势独踊於樽化逸○今案严辑酒赋无到势八字升下留六□方接标目句」弹徵则苦发叩宫则甘生「曹植七啟云乃有春清縹酒康狄所营应化则变○严氏校以标目生误坐旁勒之今案据文选七啟订正又变下有感气而成四字即妾标目二句亦详本篇上文」薄复厚「淮南万毕术云酒薄复厚渍以苑蒲注曰断蒲渍酒○今案问经堂辑本万毕术据御览九百九十九引渍酒下有中百日出之即酒厚也二句陈本直引淮南子」浊更清「幽明录云东莱人性灵常作酒多醕浊而更清二人曰以是醕□○今案陈俞本无二人以下　　　钦定图书集成食货典二百八十三浊作醪亦无二人以下」味醕醲「神仙传云王方平至蔡经家谓经家曰吾与汝辈酒此酒方出天厨○今案龙威秘书本神仙传家下有人字厨下有其味醲四字陈俞本汝上有赐字辈下有美字餘与秘书同」你芳馨「曹毗杜兰香传云兰香降张硕家輒賚瓦榼酒气芳馨○今案原钞芳下衍声字删之严辑杜兰香传据书钞引作齎亦无声字」美如玉清如镜「神异经云西北方有王遗之酒酒泉注焉酒美如玉清如镜上有玉樽○今案本钞百四十五脯篇引亦作王遗之酒又本篇下引一作玉柜酒一作玉酒陈本作王馈之酒如玉作如肉清上有澄字汉魏丛书本神异经与陈本同类聚七十二引起二句作西北荒中有酒泉餘同」<br/><br/>　　甘如乳清如华「乐府歌曰春酒甘如乳秋醴清如华○今案陈俞本同」三酒既五齐惟醹「徐干齐朝赋云三酒既醕五齐惟醹○今案严辑徐干文据书钞引同陈本朝作都餘亦同」清酤如济浊醪如河「左思魏都云清酤如济浊醪如河冻醴流撕○今案本条脱流澌二字据文选魏都赋及本篇下引补陈本同」素醪玉润清酤渊澄「袁山松酒赋云素醪玉润清酤渊澄纤罗轻布浮蚁竞升○今案详上」清浊各异「王粲酒赋云辨其五齐节其三事醍■〈酉亢〉盎□清浊各异○今案百三家本王粲集及类聚七十二引■〈酉亢〉作沈沉作泛餘同」优劣三品「刘弘教云齐内酒听事酒猥酒同用麴米而优劣三品○今案俞本同」圣人「魏志云筡貌字景山為尚书郎时科禁酒而貌私饮至於沉醉校事赵达问以曹事貌曰中圣人○今案魏志二十七徐貌传及陈本同」有「魏略云太祖时禁酒而人窃饮之清肴為圣人浊肴為贤人也○今案类聚七十二引魏略清肴二句作以白酒為贤者清酒為圣人疑标目有字当作者字陈本仍作魏志」从事「世说云桓宣武有主簿善别酒有輒先尝之好者谓之青州从事○今案见世说术解篇桓宣武作桓公陈本又作温輒下有令字」督邮「又云桓宣武有主簿善别酒恶者之平原督邮○王石华校咎御改督邮补恶字今案同上陈本亦合注為一」名酎出於咸阳甘醪贡於宜城「傅玄七謨云於是乃有苍梧之九酝中山之醕清名酎云云○今案严辑七謨脱名酎二句小注详上文」王屋琼苏「南岳夫人内传云夫人姓魏名华存在王屋山王子乔等并降夫人设琼苏酒○今案御览九百七引南岳内传至并降二字又八百四十五引琼苏句陈本脱将名七字餘同」圆丘玄碧「列仙真人传云安期先生曰往神文会圆丘赐酣玄碧之香酒○今案陈本无日往二字无赐字餘同」苍梧竹叶「张轻薄篇云苍梧竹叶酒宜城九酝醝○今案见上」<br/><br/>　　大宛蒲陶「汉书西域传云大宛国以蒲陶為酒○今案汉书九十六上西域传同」桂阳录溪「盛弘之荆州记云桂阳郡东界侠公山下录溪源官常取此水為酒○今案　钦定图书集成食货典二百八十三引荆州记及俞本同陈本无侠公二字」湘东酃水「吴录云湘东酃县有酃水以水為酒名其湖周匝四十三里○今案海录碎事卷六引吴录无名其九字陈本吴误异餘与海录同」长安九酿「袁子正书云长安九酿中山清酤○今案玉函辑本袁子正论引书钞与陈本皆同」宜城九酝「张华轻薄篇曰苍梧竹叶酒宜城九酝醝○今案详上」湘阴酎「陆机七羡云湘阴□酎蒐其澄清秋醪曾酝明酒九成○今案严辑七羡据书钞引同注云曾本钞一引作增又云七羡不他见或转写有误考陈本亦作羡阴下作有字蒐其作其色曾亦作春明酒作酒惟餘同俞本已改作七徵详本篇上文」<br/><br/>　　若下酒「吴地记云长城故属乌程太康十年分為五县若下出美酒○今案陈本太作大餘与俞本皆同太平环宇记九十四引吴兴记若作箬」长安醕「夏仲御别传云爰有天水玄酎长安醕清杂以东酃○今案陈俞本同酃下有碧素苾馨句」巴乡清「盛弘之荆州记云永安宫西有巴乡村村善酿酒○今案陈本同俞本及　　　钦定图书集成食货典二百八十三酒下有谓之巴乡清五字」兰英酒「枚乘七发云兰英之酒酌以涤口○今案文选及俞本同陈本脱之字」瑶琼酒「汉武内传云西王母当下帝设蒲萄酒王母言帝曰仙下药有玉酒西瑶琼酒○今案陈本祗起二句当下作降字守山阁本内传有玉酒以下然字句多异」玉柜酒「神异经云西北荒有玉柜之酒○今案详本篇上文」金浆醪「西京杂记云梁人作诸蔗酒名曰金浆醪○今案学津本杂记卷四云爵献金之醪自注云梁人作诸蔗酒名金浆陈俞本无作诸蔗三字洒名倒作名酒」千岁酒「枹朴子云黄帝酒泉法以麴米及七八种药合之取一斗酒内一升水千岁酒法无尽时其味常好饮之益人○今案学津本枹朴子内十五杂应篇与此微异陈本亦字句不同」千日酒「博物志云有玄石从中山酒家酤酒酒家与千日酒往玄石家问之答云玄石亡来三年之服已闋乃与家人至塚掘而开之玄石始起千棺内○今案此节录耳明吴琯本稗海本博物志及陈俞本全引皆意同辞异」<br/><br/>　　鸡鸣酒「食经云夏鸡鸣酒法秫米二升作麋麴三升揭令和合调宜水五升搅之封头今日作明日鸡鸣时熟○今案陈俞本皆无揭令六字陈又无封头二字」酒「食经云坐客酒者平旦酿食时熟坐客待酒故以為名也○今案陈本坐客四字作坐客时待酒熟餘同俞本待酒下有熟字餘亦同」胡椒酒「博物志云胡椒酒故人所谓异乾之酒○今案齐民要术卷七引故作胡异乾作蓽拨陈俞本故人句皆作古人於岁朝饮之」皂筴酒「神仙传云葛仙公斩皂筴树以杯承之皆好酒也○案龙威秘书本神仙传及太平广记七十一引神仙传斩皂句皆作折草刺树承作盛考本钞百四十五脯篇引祗作爽？？树盖為刺荚树之讹耳陈俞本以杯作為杯承之作用以盛酒末句作酒味益妙」<br/><br/>　　烛草酒「服食经云採南烛草煮其汁也○严氏校云案服食上有博物志十一字是上条误入今删之今案陈俞本服食上亦衍神仙二字餘同」文草酒「杨孚异物志云文草作酒宛成其味以金买草不言贵也○今案陈俞本宛成句作其味甚美又以上有土人二字餘同」顿逊树「扶南传云顿逊国有树似安石榴取其花汁停盆内数日成好酒美醉人○今案白帖卷九十九引扶南传逊作孙无似字无花字好作美无末四字又广记四百零六引树上有酒字花作华盆误否盖盃字之譌也无好字陈本南作桑似作以停作贮美下有能字餘同」<br/><br/>　　青田核「崔豹古今注云乌孙国有青田核莫测其树实之形刘璋时得两核集宾客设之常供二十人饮一核所盛已复堪饮○洪氏校丝孙今案吴琯校本崔古今注草木第四脱时字堪字餘同俞本自刘璋句起引得两下有青田二字餘同」<br/><br/>　　天酒「神异经云西北卜外有人长二千里但月饮天酒五斗不食五穀○今案神异经内西荒经月作日餘同」仙酒「世语云白子高少好隐沦之术而未遇至人常為美酒给过客一旦有四仙人齎药集其舍求酒子高知非凡乃欲取他药杂之仙人云吾亦有仙药於是宾主各出其药仙人谓子高曰卿药陈久可服吾药少许子高服之因随仙人飞去子高仙酒至今称之○王石华校以原钞术衍天酒五升术五字删之是也今案　　　定图书集成食货典二百八十三引世语与旧钞同陈本脱而未句过作道又脱少许二字餘同」<br/><br/>　　玉酒「十州记云瀛州有玉膏如酒味名曰玉酒饮数升輒令人长生○今案说郛本十洲记玉膏如酒味作玉石高且千丈出泉如酒味又玉酒作玉醴輒下有醉字考类聚七千二引本篇下引及陈本皆与本条同杜公瞻编珠卷一引十洲记亦同」<br/><br/>　　玉醪「枹朴子云麟凤州以玉泉為醪醴○今案陈本同」桂酒「楚辞云应肴兮籍奠桂酒兮椒浆注曰切桂置酒内○今案楚辞九歌东皇太一注云切桂投酒中本钞百四十四浆篇引注云以椒置浆内本钞置误至据订」椒酒「边让章华臺赋云兰肴山椒酒渊流○今案严辑边让集据范书本传引积作竦但本钞饮食篇引仍作积陈俞本亦同」玄醴「潘安仁金谷诗云畜礼染朱顏但数桮行迟○今案百三家潘集数作塑餘同陈俞本仍作数」白醝「孙詵三公山下褉赋云九酝白醝○今案俞本同」縹清「左思蜀都赋云觴以縹清鲜以紫鳞○今案文选此赋作清縹陈本与本钞同」素醪「袁山松酒赋云素醪玉润清酤渊澄纤罗轻布浮蚁竞升○今案详本篇上文」吴醴楚沥「楚云四酎并熟不苦嗌清馨陈饮不歠役吴醴白蘖和楚沥○今案详本篇上」玄清白醴「张衡七辨玄酒白醴薄萄醲醪○今案本钞标目作清小注作酒考百三家集七辨文醪作酉？卢严辑张衡文据书钞引同陈俞本清皆改酒又改醲醪作竹叶」冻縹玄酎「王粲七释云陈縹玄酎醴白腐清○王石华校諫改冻今案陈俞本同」冻醴酝酎「左思魏都赋云清酤如济浊醪如河冻醴流澌酝酎跃波○今案文选同俞本酝误滥」<br/><br/>　　与天同休「神异经云西北荒有玉柜酒酒泉注焉○今案已详本篇上美如玉青如镜条下又类聚七十二引神异经镜下接其上有玉摶取一樽复一樽此与天地同休云云即标目所自出也」<br/><br/>　　千岁无尽「枹朴子云黄酒泉法取一斗酒内一升水千岁酒法无尽时味常好也○今案见枹朴子内篇十五杂应亦详本篇上」道之咽唾「魏文帝詔朝臣云蒲萄酿以為酒道之固以流羡咽唾况亲饮之○今案百三家本魏文集与群臣詔脱此条本篇下亦引蒲萄句严辑全魏文据类聚八十七御览九百七十二引羡作涎饮作食陈本无固以二字羡亦作涎餘与本钞同」<br/><br/>　　触口已倾「夏仲御别传云爰有天水玄酎长安醕清杂以东酃碧素苾馨客望桮而乾咽杯触口而已倾○洪氏校以改已今案清下脱杂以句照本篇上文引补」弥日乃解「博志物云西域有蒲萄酒积年不败彼裕传云可至十年○今案明吴琯校本稗海本博物志可至句作可十年饮之酢弥月乃解陈本年下作饮之弥日乃解」千日乃醒「杂鬼神志怪云齐人田乃已酿千日酒过饮一斗醉卧千日乃醒也○今案陈本无杂鬼神三字乃作无餘同」酒以忘愁「幽明录云汉武见物如牛肝入地不动问东方朔朔曰此积愁之气惟酒可以忘愁今即以酒灌之即消○今案御览六百四十三及本钞四十五狱篇一百三髦头篇一百五十七阪篇引东方朔别传略同陈本亦改引东方朔别传」<br/><br/>　　以洽百礼「毛诗云為酒為礼蒸畀祖妣以洽百礼飶其香邦家之光有椒其香胡考之寍○今案周颂载芟篇蒸作烝香胡作馨胡餘同」以介眉寿「又云為此春酒以介眉寿○今案见诗幽风七月」以祈黄耇「又云曾孙维主酒醴為醹酌以大斗以祈黄耇○今案见大雅行苇」以温妻子「应璩诗云酌彼春酒上得洪养亲老下得温饱妻子○今案陈俞本同」百药之长嘉会之好「汉书云王彝詔曰酒者百药之长嘉会之好○今案汉书二十四下食货志」<br/><br/>　　歆祷灵祗辩定宾主「刘淡酒箴云爰建上业有曰仪狄作酒千杯献之明辟云云○今案严辑酒箴据初学记二十六引有曰句作曰康曰狄千杯作干祉餘同陈本亦然」<br/><br/>　　策勋饮至降神合人「枹朴子云一瓶之醪倾而三军之眾悦解毒之觴行而盗马之属感策勋饮至降神合人○今案见枹朴子外篇二十四酒箴本钞脱而字感字照补俞本感下有消忧成礼四字餘同」<br/><br/>　　送往劳来「梦书云酒為送往劳来相候也○今案陈俞本脱」忥神遁暑「风俗记云酒则元端水齐春酝夏成忥神遁暑用厌饮寍○严氏校云上二条皆作风士记此作俗误今案俞本亦作土」策身扶老「春秋说题辞云酒之言乳也所以策身扶老○王石华校菜改策状若改扶老今案御览八百四十二引说题辞作酒以扶老陈俞本与本钞同通气合好「晏子云景公饮酒醒三日而后废晏子曰古之饮酒也足以通气合好而已○今案本钞醒误酝脱之饮二字据吴山尊放宋本晏子内一第三章订改陈本同」性「诸葛贑易林為酒為之设今礼致真人也○今案诸葛二字当作焦字但其文不似易林考学津讨原本津逮秘书本士礼居本皆无此文推初学记引有标目一句」除忧来乐「焦贡易林云酒為欢伯除忧来乐○今案陈本乐下即接上条适体颐性四字然诸本易林亦脱此条推见初学记耳」宣百体之门？元荡六府之务「袁山松赋云一歠宣百之门？元一饮荡六府之务○今案门？元通管陈本改关非是餘同」可以和神可以娱肠「曹植七啟云于是酌以翠樽盛以彫觴浮蚁鼎沸酷烈馨香○今案此条翠误醉据文选七啟及本篇下引改」和睚眥之宿憾「曹植酒赋云和睚眥之宿憾虽怨讐其必亲○王石华校皆改眥今案百三家曹集酒赋脱此二句严辑全魏文据书钞引同」分景福於眉寿「陆机七徵云秋醪春酒兼酝增奇浮藻吐秀□郁烈之□□○今案严辑全晋文原稿其陆机七徵已据书钞引此条随又删去郁烈以下未知其故又云一作七微考本篇上文引吐秀下有云沸渊涌句是下接郁烈分景二句无疑严校岂忘之耶陈本分作介是也」<br/><br/>　　可以流湎千日可使三军慷慨「张协七命云荆南乌程豫北竹叶浮蚁星沸飞华？？汧接玄石尝其味仪氏进其法云云○今案文选七命及陈俞本慷慨作告捷餘同」饮之不尽「神仙传云壶公诣费长房於楼上曰我有少酒相就饮之十餘人举之犹不胜公自下以一指提上共饮之且至不尽也○今案艺苑捃华本龙威秘书本神仙传及陈本皆少异」<br/><br/>　　饮之不饥「异苑云东阳徐公居在长山下常登岭见二人仕于山崖○今案学津本异苑卷五崖下有云对饮公索饮之后常不饥又详本篇下引陈本同俞本脱居在八字坐于四字」饮之长生「十洲记云瀛洲有玉膏如酒味名玉酒饮之数升輒令人长生○今案见本篇上引考杜公瞻编珠卷一引十洲记无饮之以下餘同」饮之不死「湘州记云君山左右有美酒数斛得饮之即不死○今案　　　钦定图书集成职方典卷一千二百二十六引湘州记左右作上斛作斗餘同陈俞本君误居得作人餘亦同」殷尚醴「记云殷尚醴此皆其时之用耳○今案见明堂位篇」周尚酒「礼记云周尚酒此皆其之用耳○今案见明堂位篇」酒旗以侑神「春神元命苞云酒旗主上尊故设酒旗以侑神○今案陈本脱故设二字旗以误所以考开元占经二十九引元命苞与本钞同」美酒以给家「世语云白子高少好隐沦之术未遇其人常以美酒以给道者○今案详本篇上其作至以作為」酒斗至十「典论云孝灵之末朝政堕废郡官百司并湎於酒贵戚尤甚斗酒至千钱○今案见百三家魏文序集建安诸序及陈俞本郡作群餘同」酒斗十千「曹植齐琴行云归来宴平乐美酒斗十干○今案陈俞本齐琴行三字作诗字餘同」有酒如淮「左传云齐侯朝晋侯以齐侯宴荀吴曰有酒如淮有肉如■〈土玄〉寡君中此為诸侯师○今案昭十二年传■〈土玄〉作坻荀吴作穆子又本钞氐每作兵故误作■〈土玄〉考百四十五肉篇引如淮如澠二条亦作坻亦作■〈土玄〉亦作荀吴陈本则作中行穆子」<br/><br/>　　有酒如澠「左传云齐侯朝晋侯以齐侯宴荀吴曰如上义同○王石华绳改澠」有酒如浩川「应璩新诗云有酒如浩川有肴如积岑○今案本钞璩误璞考百三家应璩集其遗句云有酒流如川有肴积如岑即此又夹注云一作应援侍公宴诗盖援即璩之譌耳本钞肉篇引应璩百一诗正与遗句同陈本亦作璩餘同」<br/><br/>　　有酒流如川「又云如上○今案上条作浩此作流本诗异文也陈本亦然」甌醴成川渠「傅玄叙酒赋云饮者□无算甌醴成川渠○今案百三家傅集同严辑酒赋据书引改作欧」置酒若淮泗「左思吴都赋云置酒若淮泗积肴若丘山○今案文选丘山作山丘陈本亦然」属车盛酒「汉武内传云帝幸甘泉道间有虫赤如肝头身口齿悉具方朔曰必秦狱处也○今案此事亦见幽明录及东方朔别传所引皆大同小异下有得酒而解后属车上盛酒為此故云云即标目之出典也」<br/><br/>　　抱瓮酿酒「语林云羊锈字稚舒冬月酿酒令人抱瓮為暖○今案御览卷七百五十八引语林同玉函辑本谓御览二十七引亦同陈俞本酿酒二字移瓮字下」铜龙吐酒「戴延之西征记云太极殿前有铜龙长三丈铜樽容四十斛正旦大会龙从腹内受酒口吐之于樽内○王石华校补标目吐字今案　　　钦定图书集成岁功典卷二十七引西征记殿前作殿中四十作三十樽内作樽中餘同陈本三丈作二丈会下有群臣二字餘同又案两中字一改前一改内隋高祖父讳忠永兴兼避也」<br/><br/>　　酌以翠樽盛以雕觴「曹植七啟曰于是酌以翠樽盛以雕觴浮蚁鼎沸酷烈馨香○今案详本篇上」供礼酒「周官云酒人供宾客之礼酒而奉之酒正使之○今案酒正使之四字是天官酒人郑注文」置法酒「史记云长乐宫成群臣朝置法酒以尊卑次起○今未群误郡脱臣朝二字据本篇下引补考近本史记叔孙通传郡置又作复置次起下有上寿二字」酌醪酤「左思蜀都赋云於是张奕幕会平原的醪酤割芳鲜○王石华校张帟幕三字今案文选三都赋醪作清餘同」酌绿酃「左思吴都赋云飞轻轩而酌绿酃方双轡而赋珍羞○今案文选同俞本酃作醽非是酃湖水為酒已见荆州记」致殷懃「曹植乐府歌云布肉取肥酤酒取醕交觴接杯以致殷懃○今案百三家曹集杯作盃餘同陈本杯作桮懃作勤」相娱乐「古乐府诗云人生天地间忽如远行客斗酒相娱乐○今案陈俞本作古诗乐下有聊厚不為薄句」所以致尊让所以致敬洁「礼记云乡饮之所以致尊让也盥洗扬弹所以致敬洁也○洪氏校酿改让今案礼记乡饮酒义无敬字洁作絜释文云一本作致絜敬也又陈本分二条」不為以乐「韩诗云甜而不济少麴多朱白醴特天子不以酒為乐故言醒○今案此条有譌脱陈本删」非以為祸「礼记云夫豢豕為酒非以為祸也而狱讼益繁则酒之流生祸也○今案见乐记篇」朝不废朝暮不夕「礼记云饮酒之节朝不废朝暮不废夕○今案见乡饮酒义篇」<br/><br/>　　终日饮酒而不得醉「礼记云是故先王因為酒礼一献之礼宾主百拜终日饮酒而不得醉焉○今案见乐记篇」竟朝置酒无敢失礼「史记云长乐宫成群臣朝皆置酒法以尊卑次起上寿觴九行謁者□○今案此条成误如据本篇上文引改史记叔孙通传者下有言罢酒竟朝置酒无散谊譁失礼者数句」<br/><br/>　　君子有酒旨且美「毛诗云君子有酒旨且美○今案小雅鱼丽作旨且多旨且有惟笺乃有美字耳陈本改美作多」唯酒无量不及乱「论语云雅酒无量不及乱酤酒市脯不食○今案乡党篇近本酤作沽」酒自引入胜地「郭子云王佛大叹曰三日不饮酒行神不复和亲也酒自引人入胜地耳○洪氏校饮改引今案陈本无王佛句行作形玉函辑郭子一卷谓据书钞一百四十八引从陈本也」<br/><br/>　　虽曰贤圣亦咸斯尝「江统酒誥云厯代悠远经□长稽古五帝上迈三皇虽曰亦咸斯尝○王石华校以原钞圣下衍五帝不过四字删之今案严辑本酒誥据书钞引同俞本经下作史字迈作自稽古作下逮餘同」<br/><br/>　　通人识士累於此物「祖台之与王荆州忱书云君须复饮不废止之穄将不获已耶通人云云○今案严辑祖有际字陈本无注俞本作达字餘同」人之齐圣饮酒温克「毛诗云人之齐圣饮酒温克彼昏不知一醉日富○今案诗小雅小宛篇」群庶崇饮日富月奢「王粲酒赋云暨我中叶酒流犹多群庶崇饮日富月奢○今案百三家王集及类聚引皆脱严辑王粲文据书钞引同」千钟百觚尧舜之饮也唯酒无量仲尼之能也「枹朴子云盖闻昊天表河旗之宿坤灵挺空桑之化钟紫圆丘瘞薶坼泽裸留仪彝实降神祗酒為礼也故十钟云云○严氏校云近本枹朴子脱此文今案陈本祗引千钟数句惟平津辑本枹朴子外廿四酒诫篇礼也下注云以上三十四字从书钞一百四十八补是孙氏正得此影宋钞时也又金陵重刻孙本亦同坼皆作圻」<br/><br/>　　唐尧千钟周文百觚「傅玄叙酒赋云唐尧千钟竭周文百斛泊有康樽定国○今案百三家本傅集脱严辑此赋据书钞引同注云尚有脱误俞本无竭泊二字无有康句」<br/><br/>　　孔子百觚子路百榼「孔聚云乎原君与子高饮强子高曰尧舜千钟孔子百觚子路咳咳尚饮百榼○洪氏校鸞改高曰补咳咳尚三字今案裘本孔丛子儒服篇高曰作高酒百榼作十榼餘同类聚七十二引脱咳咳二字」<br/><br/>　　穆生失醴而辞楚侯嬴感爵而轻身「曹植酒赋云穆生失醴而辞楚侯嬴感爵而身谅千钟之可慕何百觚之足云○今案百三家集酒赋失误以无谅千二句类聚七十二引亦无下二句餘与原钞同严辑据书钞引同陈本合下条為一失亦作以并脱注」<br/><br/>　　穆公酣而兴霸汉祖醉而蛇分「又云穆公酣而兴霸汉祖醉而蛇分○洪氏校补酣字今案百三家集亦脱严辑曹植酒赋穆作谬餘同」引满一斛断狱益明「枹朴子云于公引满一斛而断狱益明管輅顿仰三升而清辩□□○今案平津本辑枹朴子外篇酒顿作倾升作斗亦脱末二字陈作綺粲餘与平津本同俞本祇引于公二句」<br/><br/>　　饮三百杯终日温克「郑玄别传云袁绍与玄饮于城东必欲玄醉会者三百人酣酒之后人人进爵元饮三百杯终日温克○今案　　　钦定图书集成食货典卷二百七十九引郑玄别传与作邀无终日句餘同又说郛卷九十四引郑玄别传卢子干饯玄事有温克二句陈俞本杯作盃改终日句作秀眉明目容仪温伟」<br/><br/>　　数石不乱「汉书云于定国饮酒至数石不乱○今案汉书七十一于定国传饮酒作食酒王氏读书杂志引书钞此条与类聚食物部白帖卷十五卷四十六御览刑法部五饮食部一以证今汉书之误」<br/><br/>　　八斗便止「世说云山涛字巨源至八斗晋武帝试焉饮一二斗帝密令益之涛至本量便止○今案御览八百四十四引晋书亦同陈本改引晋中兴书」饮如犊「风俗通云俗说人饮如犊人饮酒无量如犊也○今案陈俞本脱」倾家酿「郑子云刘真长云见何幼道饮酒人倾家酿注曰何唯字幼道也○今案陈俞本脱」酒池「六韜云紂為君以酒為池迴舩糟丘而牛饮者三千人縻元语紂文走酒非江汉流以為池之也○严氏校案见类聚九又七十二引今案平津本六韜逸文盖据陈本引与本钞少异其时孙氏尚未得此影钞本也縻元以下十六字未知所引何书亦舛脱不可句姑仍之」<br/><br/>　　酒舩「吴志云郑泉字文渊常曰愿取美酒满五百斛舩以四时甘脆置雨头反覆饮之○今案吴志卷二孙权传注引吴书同本钞斛误壶并据本篇下引改」清酒百壶「毛诗云韩侯出祖出宿于屠显父饯之清酒百壶○今案见大雅韩奕篇」聚酒千钟「寇子云子產相郑有兄曰公孙朝朝好酒朝之室聚酒千钟精麴成封糖浆之气逆於人鼻也○今案世德堂本列子卷七杨朱篇同陈俞本封下有望门之气四字又糖作糟餘同」<br/><br/>　　窟室夜饮「左传云郑伯有嗜酒為窟室而夜饮酒击钟焉朝至未已朝者曰公焉在○王石华校补焉字朝字已字今案近本左传襄公三十年嗜作耆陈本亦然考本钞百五十七窟篇亦引作嗜」<br/><br/>　　闭户共饮「晋中兴书云胡母辅之等具饮酒散髮裸程闭户不纳外客○王石华校尹改户今案陈本纳作接餘同御览三百七十六引晋中兴书有辅之饮酒事无裸程句」<br/><br/>　　饮酒含醕「王升之续刘百伦酒德颂云有酒则饮清含醕无酒则飱糟□□○王石华校以原钞糟下空二格然陈本补吮醨二字非是今案严辑全宋文王叔之集据书钞引此条亦作升之糟下空两口陈本又改飧作餔与下条混合為一谬甚」<br/><br/>　　饮糟吮醨「王著与杜康绝交书云王著晋陵曲阿人且篤好酒五岁时□□□□○今案陈本改饮作餔又注见上恐非」柏浮酒池「晋中兴书毕卓字茂世為吏部郎常人曰右手持酒杯左手持蟹螫柏浮酒池内便足了一生○今案类聚四十八引晋中兴书杯作？又明本卷七十二引常谓以下同陈本改引今晋书非原钞矣」<br/><br/>　　覆没饮之「吴志云郑泉字文渊嗜酒常曰愿得美酒满五百斛舡反覆没饮之○今案见本篇上文」梁王请鲁君举觚「战国策云梁王魏婴觴诸侯於范臺酒酣请鲁君觚○今案近本国策魏策举觚作举觴陈本亦然考元吴师道补注国策云李善注文选及北堂书钞皆作举觚大事记引则作举觴此又元人所见之书钞也」<br/><br/>　　高后刘章為酒吏「史记云朱虚侯刘璋高后宴令章為酒吏章曰请得以军法行酒诸吕有一人先醉酒者章扳剑斩之○今案史记齐悼惠王世家无先字醉下有亡字餘同」<br/><br/>　　诸阮共集不用杯觴「世说云诸阮皆能饮酒仲容至宗人共集不复用常杯觴斟酌以大双盛之○王石华校宋改宗今案世说任诞篇桮下无觴字之作酒餘极残脱陈俞本仲容至三字作常与无觴斟酌三字之亦作酒」<br/><br/>　　孙皓饗宴七斗為限「吴志云孙皓每饗宴无不竟日坐席无能否　率以七斗為限○王石华校将坐席五字旁勒系沿陈俞本之误也今案吴志卷二十韦曜传七斗作七升餘同陈俞本又率作后」<br/><br/>　　王著不复敢饮「王著与杜康绝交书其篤好酒三年矣○今案陈俞本脱」孔融罇酒不空「孔融传云融以為居家失势而宾客日满其门爱才乐酒常叹曰坐上客常满罇中酒不空○今案此条脱书名而文与陈本同陈本以為张璠汉记考姚辑本汪辑本汉记乐酒作乐士餘同」<br/><br/>　　茂先友人来候「世说云张华字茂先既贵有少时友人来候之华与共饮甚為酣畅其夜醉眠而死○今案太平广记二百三十三引世说友人作知识脱甚字餘同俞本既亢亦脱甚字」伯仁旧对相得「语林云周伯仁在西彭日饮一斛过江未尝饮一斛○洪氏校人改仁今案御览卷四百九十七引语林西彭作中朝末句下作后有旧对忽从北来相得欣然云云陈本改引今晋书非也」<br/><br/>　　阮籍求為校尉「魏氏春秋云阮籍以世多故禄仕而已闻步兵厨多美酒营人善酿求為校尉○今案魏志二十一王粲传注引魏氏春秋同又见本钞六十一五校尉篇引陈本颇有删节」郑泉幸為酒壶「吴志云郑泉临卒谓同类曰必葬我陶家之侧百岁之后取為酒壶实获我心矣○今案吴志卷二孙权传注引吴书郑泉事与本钞合」张翰江左步兵「世说云张翰字季鹰纵任不拘时人号為江左步兵或谓之曰○今案世说任诞篇曰下有独不為身后名耶云云俞本同陈本直称张季鹰餘亦同」孔群酒家瓿市「世云鸿臚卿孔群好饮酒瓿布之○今案任诞篇酒下作王丞相语卿何為恒饮酒不见酒家覆瓿布日月糜烂云云俞本亦然」汉祖貰饮「汉书云高祖常从王媼武负貰酒饮醉武负王媼见其上常有怪○王石华校贯改貰今案见高祖纪陈俞本饮上有时字下一媼字误嫗餘同」潘璋赊酤「吴志云潘璋字文珪博荡嗜酒居贫好赊酤债家至门若言后豪贵当还○王石华校薄改博毫改豪是也今案陈俞本引博上有姓字若作輒俞本还上更有相字近本吴志五十五与俞本同」<br/><br/>　　求饮进酒「春秋云荆与晋战於鄢陵司马子反渴而求饮穀阳和操酒饮之醉不能见○案见左氏成十六年传」赐茗当酒「吴志云韦曜饮酒不过二斗初见礼异常為裁减或密赐茶茗以当酒○今案吴志二十韦曜传二斗作三升茗作荈本钞百四十四茶篇引作二升陈本亦然餘与本条合」蒲陶善醉「魏文帝詔朝臣云蒲陶酿以為酒甘於麴米善醉○今案见本篇上」酒藤消醒「崔豹古今草木注云酒杯藤出西域大如臂叶似葛实如梧桐味如豆寇香美可以酌土人提酒来至藤下仍以实消醒也○今案明吴琯校本崔注草木第六葛下有花字醒作酲餘同陈俞本脱味如四字脱以字脱土人八字末句作能消宿醒」<br/><br/>　　二人对饮「异苑云东阳徐公居家在长山下常登岭见二人对饮徐公醉卧其边比醒不复见之也○今案本钞上引无家字史学津本异苑卷五亦然但对饮下及陈俞本均微有异」<br/><br/>　　三鬼酣醉「幽明录云汉建武元年东莱人姓汉书家尝作酒卢入内政见三奇客共持麴饭至抒其酒饮异以饭麴代处而三鬼相与醉於林中○今案高士奇补编珠卷三引幽明录无卢入四字抒作索异以七字作饮竟而去顷有人来云见十字」<br/><br/>　　载酒从学「汉书云杨雄以疾免复召為大夫家素贫嗜酒人希至其门时有好事者载酒肴从游学○今案汉书卷八十七下杨雄传赞疾作病嗜作耆餘同陈俞本自家贫句起引无肴游二字餘同」<br/><br/>　　酌醴游谈「蔡邕与袁公书云朝夕游谈从学宴饮酌麦醴燔乾鱼欣欣焉乐在其矣○王石华校以原钞麦误菱照陈俞本改清非是今案百三家蔡邕集及兰雪堂本皆作麦醴谨照订中作间是兼避隋讳详上文」<br/><br/>　　投之於河将士同味「黄石公记云昔者良将用兵人有馈一簞醪者必投之於河将士迎流而饮之者其味同之也○今案陈仁锡校本黄石子上略篇迎流作同流其味句作以滋味之及己也陈本注见前类聚七十二引末句作非滋味及之也餘亦同」<br/><br/>　　流之於江与民同「吕氏春秋云勾践欲深得民心甘肥不足分弗食有酒流之於江与民同之○今案吕氏春秋季秋纪句践作越王肥作脆甘上有有字弗下有敢字餘同本钞百十五将帅篇引亦作肥陈本引甘肥七字作肥甘不敢自御」<br/><br/>　　齐国失火潠酒厌之「汝南先贤传云郭宪字子横迁光禄勋从驾南郊宪含酒东北三选执法奏不敬詔问何故宪对曰齐国失火潠酒已厌之后齐果失火烧数千家○今案御览卷四百五十七引汝南先贤传祗得郭宪九字类聚八十引宪误虑无字子七字字无执法十一字无烧数四字陈俞本自从驾引起潠作噀无己字后下有知字齐下有国字餘与本钞同考潠说文云含水喷也」<br/><br/>　　临武失火以酒救之「桂阳列仙传云成武丁正直文会成武丁持杯不饮固以酒潠庭间有司将弹之也○今案陈俞本作客会饮无有司句末只有标目二句而已」<br/><br/>　　鲁酒薄而邯郸围「鬼谷子云鲁酒薄而邯郸围注曰邯郸属○今案近本鬼谷子脱此陈本注淮南子俞本注庄子考御览八百四十五引淮南有鲁赵献酒楚王吏以赵厚酒易鲁薄者王以赵酒薄遂围邯郸云云」<br/><br/>　　狗猛而酒不售「王著与杜康绝交书曰康自仲寍或云黄帝时宰人也造酒时人号曰酒泉太守○王石华校云案俞本谓狗猛酒不售事见韩子注语全不相附疑有脱误今案是也狗猛是宋人酤酒事本条小注是王著事上文两引皆然亦无标目句是应分二无疑又标目狗上原衍庄子已删去」<br/><br/>　　孟休拜凉州史「燉煌张氏传云扶风孟他以蒲萄酒一斗遗张让即拜凉州刺史○今案类聚八十七引作家传斗作升拜作擢餘同」禹恶旨酒「孟子云禹恶旨酒而好善言」禹绝旨酒「战国策云黄帝女仪狄作酒而美进之於禹禹饮而甘之○今案详本篇上」文王弗腆於酒「尚书酒誥云民用乱罔非酒大邦用丧罔非酒○今案此注应用尚克用文王教下腆於酒二句方合民用四句者因此下第四条误窜入耳」元帝进觴覆之「晋中兴书云玄帝初嗜酒王导深以為诫乃命左右进觴躬引覆之○王石华校唯改嗜诚改诫今案类聚十三引晋中兴书同陈本乃命句作帝尝赐导酒导举赐觴九字」屠蒯酌以饮工「左传云晋侯饮酒膳宰屠蒯入请佐公使尊许之而遂酌以饮工○今案昭九年传同」管仲饮而弃半「韩诗外传云齐桓置酒管仲后至当饮一经程饮半而弃其半曰酒入口者○洪氏校腥改经今案见汉魏丛书本外传卷十陈本改引管子」民用大罔非酒大邦用丧罔非酒「尚书酒誥云民用大乱罔非酒大邦用丧罔非酒○今案节录酒誥」败德「典论云酒以成礼过则败德孝灵之末朝仪堕废官司并湎于酒贵戚尤甚○今案严辑典论酒诲篇据书钞引同亦详本篇上」荒性「秦子云今人知涉川之必溺而忘酒醴之荒性也○今案玉函辑本秦子谓书钞百四十八引川下无之字性下无也字知其所据者陈本也俞亦与陈同」亡国「战国策云昔者黄帝女仪狄作酒而美进之於禹禹饮而甘之○今案魏策甘之下有后世必有以酒亡其国者句餘详本篇上文」弃身「韩诗外传云齐桓公置酒管仲后至饮一经程餘半而弃其半曰酒入口者舌出舌出者弃身也○今案详本篇上」<br/><br/>　　屏爵弃邑焚罍毁榼祖台之与王荆州书云君须复饮不废止之际将不获己耶曰古人屏爵邑云云○今案　此书删际字非本篇上引州下有忱字无标目二句」酿者有刑「蜀志云时大旱禁酒酿者有刑吏於人家索得酿具论同罚○今案见蜀志卷八简雍传同俞本大作天」酿者罚金「晋书云凡民皆不问私酿酒酤其有婚姻及疾病听之有犯罚酿药酒皆金八两也○今案此未注某家晋书陈俞本改引今晋书作其餘有婚姻无酿药酒皆四字餘同」酒赋「扬雄酒赋云鴟夷滑稽腹大如壶尽日盛酒人复藉酤常為国器○王石华校以本钞鴟鴟误婚尽误昼日误之酒误水皆改正今案百三家本扬雄赋及类聚七十二引器下有託於属车句餘同陈本引脱复字下作记千属车」<br/><br/>　　酒颂「刘伶酒德颂云先生乃捧甖承槽卸杯嗷醪奋髯箕踞枕麴籍糟○今案文同陈本引脱复字下作记千属车」酒颂酒讚「戴逵酒讚云醕醪之兴与理不乖古人既陶至乐乃开有客乘之愧若山颓○今案严辑戴逵文据初学记二十六及书钞引此条皆同」酒箴「崔实酒箴云丰侯饮酒荷婴负瓿自戮於世图形戒后○今案百三家崔駰集酒箴四句饮作沈婴作罌瓿作缶餘同又严辑崔駰酒箴据御览七百六十二引亦与百三家集同其夹注云书钞卷百四十八引作崔实与此小异而陈本又竟改引庾阐酒诫矣」<br/><br/>　　酒诲「魏文帝典论云酒以成礼遏则败德而流俗沈荒故作酒诲○王石华校败德改复败俗作于荒作湎沿陈本之误也今案此已详本篇上文又百三家集同严辑典论酒诲篇据书钞引作荒流餘亦同」<br/><br/>　　酒誥「江统酒誥云酒之所兴乃自上皇或云仪狄一曰杜康有饭不尽委餘空桑本出于此不由奇方○今案详本篇上严辑本江统酒誥据书钞引同陈本餘误余」</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9754.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9756.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

