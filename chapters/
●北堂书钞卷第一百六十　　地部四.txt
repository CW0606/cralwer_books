<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百六十　　地部四_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百六十　　地部四全文,虞世南作品" />
<meta name="description" content="北堂书钞原文阅读,●北堂书钞卷第一百六十　　地部四全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9766.html";
var nextpage="novel-read-999-9768.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百六十　　地部四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9766.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百六十　　地部四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 23:05:20<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註石篇十六<br/><br/>　　○石篇十六<br/><br/>　　易归藏啟筮曰鮌乃以息壤以填洪水「○严氏校於鮌下水上皆斜勒因脱乃以填洪四字也今案见山海经郭注引归藏啟筮据补又案本篇共一百三十三条陈本同者三十七条改引者三十四条脱去者六十二条又俞辑唐类函将书少擅改入类聚白帖者二十四条貽误后学不浅矣」<br/><br/>　　易曰根為小石「○今案见说卦传」又曰困于石据于蒺■〈艹梨〉「○今案易困卦」又曰介于石不终日贞吉「○今案易豫卦」<br/><br/>　　周易参同契曰吉记提龙虎黄帝美金华淮南□秋石王阳加黄牙「○今案陈俞本脱」焦贡易林曰山险难登涧中多石车驰轊击「○严氏校云见乾之谦履之坎垢之今案津逮本易林云乾之谦涧中多石车驰轊击载重伤轴担负差躓踠跌右足履之坎涧作石？间轊作频踠跌作跌踒餘同上姤之涣差作善又作轊击作重载作跌踒餘同俞本仅引上三句」<br/><br/>　　焦贡易林曰入年多悔耕石不富衡门屡空使士失意「○严氏校云见咸之需今案本钞入年悔三字误人者侮据津逮本易林订正餘同」<br/><br/>　　又曰石田无稼苦费功力自令贫极石实不言□雄败士不言害眾盛「○严氏校以原钞稼上雄上有脱字加斜勒眾害改害眾今案见易林又本钞田误苗苦误若皆据订俞本祇引上四句亦同」<br/><br/>　　尚书大传曰十有四祀钟石筦笙变声乐未罢疾风发屋天大雨雷帝沉首而笑曰明哉天下非一人天下也乃见於钟石「○严氏校补发字今案陈刻尚书大传谓从书钞引筦笙作笙筦又路史发辉卷五注引大传作笙管变无声字俞本脱天下非三字餘同」周书曰有玉而伤其山万民之患在□言「○今案俞本引玉作石而下尚空一格餘同考逸周书周祝解六十七有玉上有石字餘与旧钞同」<br/><br/>　　□诗外传曰楚熊渠子夜行见寝石以為伏虎弯弓而射之没羽下视知其石也因复射之矢跃无跡熊渠子见其诚心而石為之开而况人乎「○今案新安周氏校本韩诗外传卷六脱见字及因复十六字餘同又周氏注云寝石上新序杂事有见字御览五十一引外传楚下无熊字跃作摧跡下脱熊渠十六字餘同类聚卷六引没羽作没金饮羽跃作摧跡下亦脱小注有汉书载李广亦如之八字陈本没作饮下作昼矢跃句作莫能入餘脱」<br/><br/>　　毛诗爰有树檀其下维籜他山之石可以為错「○今案见小雅鹤鸣篇本钞為攻玉已更正」又曰有扁斯石履之卑兮「○今案见诗小雅白华篇」<br/><br/>　　周官曰？人掌金玉锡石之地而為之厉禁以守之「○今案见周礼地官？人职」<br/><br/>　　周官职金掌凡金玉锡石丹青之戒令受其入征者辨其物之美恶与其数量揭而之入其玉石丹青於守藏之府「○今案见周礼秋官职金美作媺揭作楬」<br/><br/>　　周曰大司寇以嘉石平罢民有坐诸加石以肺石达穷民凡惸独老幼欲复於上而不达者立於肺石「注云嘉石文石肺石赤石○今案见周礼秋官大司寇而下有其字不作弗餘同」礼记曰昔者夫子居於宋见桓司马自為石橔三年而不成夫子曰若是其靡也死不如速朽之愈也「○今案见檀弓篇」礼含文嘉曰君為臣纲掌明举错稽首有常则玉石章明「○今案玉函山房辑本君為四字注见乐记正义及白虎通德论引又稽首二句但注作书钞引考俞本亦祇引下二句」左传曰齐固入晋师桀石以投人「○今案见成二年传」<br/><br/>　　左传曰石言于晋魏榆晋侯问於师旷曰石何故言对曰石不能言或凭焉不然民听滥也抑臣又闻之曰作事不时怨讟动於民则有非言之物而言今宫室崇侈民力彫尽怨讟并作莫葆其性石言不亦宜乎「○严氏校以原钞滥误览事误是莫葆误莫杰及脱今字言不二字皆勒出今案见昭八年传据补」穀梁传曰刻桓宫桷礼天子之桷斲之砦之加密石焉「○今案见穀梁庄二十四字传」穀梁传曰叔孙得臣败狄于咸传曰长狄也兄弟三人佚宕中国瓦石不能害叔孙得臣射其目断首而载之眉见于軾「○今案见梁文十一年传」春秋说题辞曰山有水石精流以生木木含火故山有魄火生士故地有载石阴精补阳故山有水石石之為言託也託立法也「○今案玉函山房辑本说题辞引至载石句止精下无流字脱书名初学记卷五引阴精以下补作辅有水石作含石餘同俞本亦引至载石句止但作火生士惟陈本所引与原钞绝不相涉」<br/><br/>　　孔丛曰孔臧与子琳书曰山霤至柔石為之穿蝎虫至弱木為之弊夫霤非石之钻蝎虫非木之凿然而能以微脆之形陷至刚之体岂非积渐之至乎「○今案陈本脱俞本至刚作坚刚餘同永兴坚改至者避隋讳也」孔丛曰抱石以救溺愈不济矣「○今案见裘本孔丛子陈士义篇上句云所谓求白洁而益其垢餘同」<br/><br/>　　家语曰夫钟鼓之音怒而击之则武忧而击之则悲志诚感之通于金石「○今案见家语六本第十五通行本脱鼓字俞本钟误动餘同」<br/><br/>　　孝经援神契曰神灵滋液百姓宝用爰有石华「○今案玉函山房辑援神契脱姓字又称诸书引或作百珍或作玉有瑛或作玉有英华俱不见有石华三字惟俞本独与本同」<br/><br/>　　顾愷之啟蒙记曰皋涂有煞鼠之石「○今案玉函辑本及俞本愷皆作凯煞皆误然本钞杀字例作煞」<br/><br/>　　史记曰秦始皇二十八年东行郡县上邹嶧山立石与鲁诸儒生议封禪望祭山川之事遂上泰山立石封祀下风雨暴至「○今案见始皇本纪封下有祠字陈本亦然」<br/><br/>　　史记曰秦始皇三十六年荧惑守心有坠星下东郡至地為石黔首或刻其石曰始皇死而地分「○今案见始皇本纪陈本死上有帝字俞本曰下有秦字餘同」<br/><br/>　　史记曰楚大破汉军汉為楚所挤入雎水雎水為之不流围汉王三匝於是大风从西北起至发屋扬沙石窈冥昼晦楚军大乱汉王乃得遁去「○今案见项羽本纪至发屋作析木登□」<br/><br/>　　史记曰王翦代李信击荆荆兵数挑战终不出翦曰休士洗沐而善饮食拊循之士卒同食久之翦使人问军中戏乎对曰方投石超距翦曰士卒可用矣「○今案见王翦列传原钞荆兵误□兵音近致讹也已订正陈本引删翦日以下十九字餘同」<br/><br/>　　史记云张释之為中郎将从文帝至霸陵居北临厦使慎夫人鼓瑟上倚瑟而歌意妻悲怀顾谓群臣曰嗟呼以山石為椁用紵絮斮陈漆其间岂可动乎释之前曰使其中有可欲虽錮南山犹有隙使其中无可欲虽无石椁又何戚焉帝称善「○今案近本史记释之传厦作厕际作郄陈本引删北居以下十五字意上添主字子作哉哉下有左右皆曰善句隙亦作郄餘同」<br/><br/>　　史记曰虢太子死扁鹊曰臣能生之中庶子入报虢君曰寡人幸甚鹊曰太子病所尸蹷太子未死乃使弟子子阳厉鍼石以取三阳五会有间太子苏「○今案见史记扁列传人作臣取下有外字石？玄即祇字陈俞本引无入报下二十字」帝王世纪曰周成王时肃慎氏来献苦矢石砮长尺有咫「○今案陈本及初学记卷三引脱世字纪作记同」汉书曰高祖与功臣诸将剖符作誓丹书铁契金柜石室藏之宗庙「○今案见汉书卷一下高帝纪」<br/><br/>　　汉书曰武帝詔曰朕用事华山至于中岳见夏后啟母石「○今案见汉书卷六武帝纪俞本引华作嵩删至子国字餘同」<br/><br/>　　汉书曰晁错说上曰神农之教曰有石城十仞汤池百步带甲百万而亡粟不能守「○严氏校以原钞曰不衍武帝三字旁勒之今案见汉书二十四上食货志据订」<br/><br/>　　汉书曰成帝鸿嘉三年五月乙亥天水冀南山大石鸣鼓隆隆如雷有顷止闻平襄二百四十里壄鸡皆鸣石长二丈二寸广厚略等傍著岸胁去地二百餘丈民俗名曰石鼓有兵「○今案汉书二十七上五行志鼓作声二丈二寸作丈三尺餘同俞本引太石四字作火石鼓鸣止下脱三十三字即接民俗句又脱名字」<br/><br/>　　汉书曰秦始皇帝东巡狩至会稽瑯琊刻石著功自以為过尧舜统悬石铸度「○今案陈本脱此条俞本删自以為十一字」<br/><br/>　　汉书曰甘延寿少以良家子善尉射為羽林投石拔距绝於等伦「○严氏校以子下衍弟字旁勒之今案见汉书七十甘延寿传据删陈本引同」<br/><br/>　　汉书曰于闐国之西水皆西流注西海其东水东流注盐泽河源出焉多玉石「○今案汉书九十六上西域传同」<br/><br/>　　汉书曰翼平连率田况素果敢发民年十八已上四万餘人授以府兵与刻石為约赤眉闻之不敢入界「○今案汉书王莽传下府作库眉作□餘同俞本引脱翼字田况误由免谬甚」<br/><br/>　　汉书曰莽亲之南郊铸作威斗威斗者以五石铜為之若北斗长二尺五寸欲以厌胜眾兵「○严氏校以原钞长上脱十二字斜勒之今案见汉书九十九下王莽传据补」<br/><br/>　　谢承后汉书曰吴都媯皓父為南郡太守繫狱皓怀小石至公卿门輒出石叩头其上流血覆面父遂薨「○严氏校云见御览卷五十一又复改覆死改薨今案御览引谢书南作吴无其上二字遂死作遂得免姚辑谢书仍作南脱太守二字餘与御览同汪辑本作父繫得免餘与原钞同严改死作薨殊误」<br/><br/>　　薛莹后汉书灵帝熹平四年詔正五经文字刻石立于太学之前「○今案姚辑汪辑本薛书皆脱亦见范书之前作门外餘同」<br/><br/>　　袁山松后汉书曰愧相养母至孝母嘉饮江流相常隆冬取水后一朝横石浮江无有南涉由是显名「○今案姚辑汪辑本袁山松书嘉作好餘同又案嘉即喜之譌陈本改引四句中记非是」<br/><br/>　　魏志曰公孙度為东辽太守时襄平延里社生大石长丈餘下有三小石為之足或度曰此汉宣帝冠石之祥也而里名与先公同社主土地明当有土地三公為辅也度大喜「○今案见魏志卷八公孙度传先公作先君大喜作益喜原钞东字误置守下或误咸石误名社误杜已照订」<br/><br/>　　魏志魏明帝时增崇宫殿彫饰观阁大行之石英採穀城之文石起景阳殿于芳林之园建昭阳宫於太极之北「○今案见魏志二十五高堂隆传阳殿作阳山阳宫作阳殿同陈本改引魏略亦有太极字芳林园字然与本钞迴殊」常璩华阳国志曰三缝县一曰小会无「音三番道通寍州渡瀘得蜻蛤县有长谷石猪子母数干头长老传言夷昔牧於此化為石迄今夷不往游也○今案汉魏丛书本顾校廖刻本华阳国志蜀志篇音三以下俱不作夹注番作播道通作通道不往句作不敢往牧餘同原钞舛误十一字已照订正」<br/><br/>　　常华阳国志曰有王者尝入山止大石上命作羹从者曰无水王以剑击石出水今王水是也破石存焉「○今案汉魏丛书本顾校廖刻本南中志篇出水作水出餘同本钞卷百四十四羹篇引尝下有入山二字照增入俞本亦脱此二字足补诸本之闕」<br/><br/>　　常璩华阳国志曰李氷為蜀守於玉女房下白沙邮作三石人立水中刻江神要水竭不见足盛不没肩「○今案俞本同廖刻顾校本华阳志卷三立下亦有三字刻作与见作至餘同」<br/><br/>　　张勃吴录曰鬱林郡有布山多毒蛇有冷石色赤黑味苦屑此石著创中以初齿立一名初齿「○今案御览九百八十八引吴录蛇作虺以初作以攻初齿作窃齿餘同」<br/><br/>　　张勃吴录曰石首鱼至秋化為冠鳧鳧头中犹有石「○今案俞本引脱犹字类聚九十一引吴录冠误寇万花谷后集四十引更讹作化為鸟餘同」<br/><br/>　　王隐晋书曰洛阳宫西宜秋里门东向南壁石生地中始高三尺如香炉形行路人多祀事之「○今案　　　钦定图书集成职方典卷四百三十八引王晋书无门东四字行路二字无事字餘同俞本引无事字餘与本钞同」<br/><br/>　　王隐晋书曰惠帝永康元年襄阳郡上言得石鼓之声闻七八里「○今案俞本同考御览卷五十一引王晋书石鼓作石钟引至八里句止此下应别為一条」<br/><br/>　　元□六年五月癸卯石破中解化二段「○今案此条俞本与上合而為一本钞元下误年字俞本改作嘉考□无元嘉汉桓帝有元嘉而非六年宋文帝亦有元嘉皆不应入书俞本乙谬可见是元年二字恐沿上元年而误姑闕疑俟致」<br/><br/>　　臧荣绪晋书曰杜预遗令曰吾往為臺郎尝以公事使过密县刑山山上有冢居山之顶四望周达山多美石不用必集有水中自然文石以為冢藏贵不劳工巧而此石不入世用也吾去春入朝自表营洛阳城东為将来兆域虽不足以刑山然东奉二陵西瞻宫闕南观伊洛北望夷狄旷然远览情之所安也故遂表树开道為一定之制至时当用洛水员石也「○今案俞本改引谢书山上有冢句下有云是郑大夫祭仲或云子產其冢十三字周达作周远兆下脱域字远览误达览员作圆餘同百三家集杜预遗令文石作之石有水下无中字当作皆员亦作圆严辑全晋文据今晋书本传载遗令亦无中字亦作之字其夹注云书钞有中字」<br/><br/>　　臧荣绪晋书曰稽康遇邯郸人王烈烈自言二百餘岁共入山得石髓如飴即自服半餘半与康皆凝而為石室中见一卷素书呼吸之间康叔輒不见「○今案陈本改引今书四十九嵇康传邯郸人三字无自言句无室中以下俞本呼吸下有之间二字餘与本同兹据俞本补」<br/><br/>　　臧荣绪晋书曰太康八年改营太庙南致荆山之木西採华山之石「○今案今晋书卷三武帝纪太康八年祇引改营一句泰始元年有南致二句考御览五百三十一引春秋太康四字作武帝二字餘同本钞宗庙篇引晋阳秋亦有南致二句惟俞本与本钞同」<br/><br/>　　臧荣绪晋书曰怀帝之时魏故豫州刺史贾逵墓西石碑生黄金採取即复生「○今案白帖无唐类函以书钞此条改入白帖殊谬但墓下有西字餘同已照补入陈本将石改西亦误」<br/><br/>　　干宝晋记曰扶风马钧為博士见诸葛亮发时车时发而敝得设备欲作一轮县大石数十以机鼓轮发石令相寻而至「○今案初学记诸本及陈俞本皆脱时车以下七字疑有舛误」<br/><br/>　　徐广晋记曰鄱阳歷陵县有山临江巖穿似印时人谓石印已发皓遣使者以太牢致祭使者因以丹书石曰楚九州诸吴九州扬州士作天子四世治太平矣皓曰从太皇帝朕曰四世太平之主非朕而谁「○今案御览诸本及陈本皆脱康类函以书钞此条改入入白帖谬甚然亦脱皓曰以下四句佚文不可多得」又阳羡山有石穴长十餘丈皓遣公卿封禪之改曰国山「○今案俞本引徐广晋记同」后魏书曰□殷国南界有火山山傍石皆焦鎔流数十里乃凝坚人取以為药即石流黄也「○严氏校流下加斜勒而无脱字何也今案唐类函又窜入白帖亦同陈本脱帆殷六字脱未句且作后汉殊误」<br/><br/>　　三十国春秋曰燕黄门郎明岌将死诫其子曰吾所以在此朝者非要贵也直是避祸全身耳葬可埋一员石於吾墓前首引之云晋有微臣明岌之冢以遂吾本志也「○今案陈俞本引无前字餘同严辑全晋文云据书钞卷百六十引员改作圆」三十国春秋曰石勒潜即位初大康中有山石似蹲狗之状行者过輒唆之「○严氏校云见十六国春秋案仁和汪辑本卷十三后赵录石勒下唆作吠又康类函改入白帖仍作引三十国春秋无即字唆作咬餘同」<br/><br/>　　习凿齿晋阳秋曰惠帝永康元年十一月戊午朔大风从北来飞石六日乃止「○今案俞本同」<br/><br/>　　沈约宋书曰孙皓天璽元年临海郡吏伍曜在海水际得石树高三丈餘枝茎紫色詰曲倾靡有光彩「○今案俞本引吏作使餘同本钞詰误誥照订」<br/><br/>　　沈约宋书曰吴兴长城县夏架山有石鼓长丈餘面径三尺许下有磐石為足鸣则声如金鼓三吴有兵「○今案俞本引同近本宋书三十三许作所餘同」<br/><br/>　　崔鸿前赵录曰刘曜遣将作大匠勋胡？增永吴显平二陵高九十尺冢前石人若有言慎声胡元亲闻之「○严氏校云永吴作永光今案唐类函改入白帖元作无本钞勋胡误勋明永误乘十误米冢前误永桓人误八言误宫据订汪辑本前赵录刘曜中亦同」<br/><br/>　　崔鸿前赵录刘聪麟嘉二年春正月石陵言於宣光陵「○今案　　　钦定图书集成庶徵典卷百二十三引前赵录聦作聪唐类函改人白帖亦同」<br/><br/>　　崔鸿后赵录曰石勒有赤黑云如幕长数十疋交错声如雷震落地气热熊起连天人往视之士犹然沸见有一石方尺餘青色而轻其音若磬「○今案汪辑本后赵录石勒下赤黑下尚有黄字落作坠时人作时有耕者然作燃餘同唐类函移此入白帖无赤字执作垫餘与本钞同」<br/><br/>　　崔鸿后魏录曰初晋太始中谣曰宫中大马化為驴大石狎之不得舒「○今案原魏应作赵唐类面又改入白帖亦脱书名餘同」<br/><br/>　　崔鸿后赵录曰涂中有大石二丈许自立石勒命断之有鱼羊之文於是字玄羊「○今案本钞作自立二丈许陈本自立二字在许字下照订唐类函改入白帖亦与陈本同」<br/><br/>　　崔鸿后赵录云石虎末洛城西北九里石牛在青山硤上忽鸣唤声闻三十里遣人打洛两耳及尾铁钉四脚「○今案陈本洛下有阳字山下脱硤字鸣下脱唤字尾误肩餘同唐类函又改入白帖亦有阳字餘同」崔鸿后赵录云石虎起河桥採石為中济石无大小下輒随流「○今案御览石二十引后赵录輒上脱下字唐类函改入白帖亦与本钞同」崔鸿前凉录曰张骏十年春正月陨石于破胡焦而碎声如击鼓闻七百里其处气上黑如烟首如赤飊「○今案汪辑本首凉录作六年作石陨作燋餘同唐类函改入白帖脱黑字飊作荧餘同」崔鸿前凉录曰张轨永嘉元年正月姑臧送玄石白点如星成二十八宿「○今案汪辑本前凉录元年作四年正月作十一月餘同」崔鸿前凉录曰张轨时兰池送玄石大如丸白书约中破之中有必字青点白文画之「○今案汪辑本前凉录卷一轨下有永嘉四年句无白书约中四字画作书餘同唐类函改入白帖无永嘉句破下无之字与汪本同」<br/><br/>　　崔鸿北燕录曰冯跋太平中有三石形若轮大六围见于山涧月餘而灭「○今案汪辑北燕录同唐类函改入白帖灭作已餘同」<br/><br/>　　崔鸿北凉录曰沮渠蒙逊永安三年大风震电於电所得石册云河西三十年破带山石寺名在姑臧南「○严氏校带改幕今案汪辑本北凉录三作二电所作震所无河西以下考严辑全晋文沮渠蒙逊集石册又据书钞引仍作带去山字并删寺名以下」<br/><br/>　　崔鸿前燕录慕容晃四年棘城墨太谷有大石自立而行「○今案陈本脱黑太谷三字御览百二十一引前燕录晃作皝太作石餘同」<br/><br/>　　崔鸿夏录曰赫连孛？？时有青石大如马头浮水上逆流而行行人见而送之群臣咸贺以為石者沉物浮者隐自出之义而行荆吴入朝之象孛？？大悦「○今案御览百二十七引夏录教作勃勃脱群臣以下陈本者隐二字倒作隐者唐类函改入白帖人上脱一行字隐下更添一土字非是」<br/><br/>　　崔鸿蜀录曰廩君务相乘大船下及夷城石岸嶮曲泉水亦曲廩君望如穴状疑曰我新从穴中出今又入此奈何岸即為崩三丈餘陛阶相乘廩君登之岸上有平石方一丈五寸廩君休其上投策计算皆著石焉因立城其傍而居之「○今案俞本大作土餘同汪辑本蜀录卷一亦作土岸下有崙字五寸下夹注云一作长五尺餘亦同」高閫燕志曰慕容□於苑内起山基濶数百步高数丈凿渠引水激入宫中「○今案陈俞诸本皆脱」又穿曲光海清凉池皆石？妻以致石令符昭仪居之「○严氏校云案方言磑谓之石？妻又於石？妻致二字旁著两圈今案陈俞诸本皆脱」<br/><br/>　　琐语曰陨石於铸三齐景公问於形史子臣曰陨石於铸三何也形史子答曰天下之望山三将崩「○严氏校以原钞石下衍之字删之今案类聚初学记陈俞本皆脱」<br/><br/>　　琐语曰齐东有二石高八尺博四尺而入於海「○王石华校瓚改琐今案唐类函改入白帖所引亦同」<br/><br/>　　穆天子传曰天子升於采石之山于是取采石焉天子使重缶？邕之民铸以為器于黑水之上「郭璞曰今之外国人所铸作器者亦皆石类也」天子於是取好石彩具成「言五色备○今案平津本穆天子传卷四為作成无天子於是句与陈本同又夹注云御五十一引上作山道藏本黑水作黑山是孙氏校刻时仍未得此旧钞也唐类函改入类聚考嘉靖本类聚所引亦如平津本耳」<br/><br/>　　越绝曰秦始皇东游之会稽道渡牛诸以正月甲戌到大越留舍都亭取钱塘浙江岑石石长丈四尺南北面广六尺三寸东面广四尺西面广尺六寸刻立於大越栋山上「○今案明吴琯本及古今逸史本汉魏丛书本越绝皆脱三寸东面广四尺七字刻立误作刻丈六栋山作东山考俞本引立作石餘与本钞悉同」<br/><br/>　　越绝曰吴中穹窿山古赤松子所取赤石脂也「○今案本钞吴中穹窿误曲钟穷隆又山下松下皆衍者字已照俞本订陈本脱古字所字脂下作于此古今逸史本汉魏丛书本越绝因曲误由仍作钟穷非是」<br/><br/>　　越绝曰做雒山南有大石古者名為坠星去县二十里「○今案古今逸史本汉魏丛书本越绝雒作堆俞本脱古字餘与本钞同」<br/><br/>　　越绝閶门外高颈山东石人古者名石公去县二十里「○今案吴琯校本越绝卷二东下有桓字惟俞本与本钞同」<br/><br/>　　赵曄吴越春秋曰禹继鯀治水伤父功不成乃案黄帝中经盖见圣人所记曰在於九疑上东南天柱号曰宛委承以文玉覆以盘石其书金简青玉為字编以白银皆瑑其文禹乃退齐三月以庚子之日登宛委山发石取书案金简玉字得通水之理「○今案二十一种秘书本吴越春秋越王无余外传第六经下有歷字盖下无见字乃退误乃文脱之日二字又初学记引九山作九疑据订餘则节录」<br/><br/>　　赵曄吴越春秋曰越王使人如木洛山取允常之丧欲徒葬瑯琊越人三穿允常之墓墓中生熛风飞沙石射人人莫能入「○严氏校以原钞丧误襄徒误徒风飞倒作飞风旁勒之今案秘书本吴越春秋勾践伐吴外传第十据订又洛作客三上无无越人二字」<br/><br/>　　乐资春秋后传曰周赧王四年济东有二石高三尺有餘相从而行入海数百步「○严氏校以原钞四误而严校旁勒之今案俞本作四合据订」<br/><br/>　　乐资春秋曰秦始皇三十六年使君郑客将入函谷关见华山上有素车白马心以為非人所能至疑是鬼神熟视稍近问郑客安之客答曰欲之咸阳素车上人曰吾华山使託一牘书致高池君子之咸阳其道故过高池见一大梓下有文石取以欵梓当有应者即以书与之切勿妄发致之得所欲郑客请受行至高池见大梓下果有文石取以欵梓应曰郑客或如睡状觉而成宫闕同卫军王者居謁者受书入有顷宫中讙曰祖龙死有一妇行哭至谢郑客烦苦乃上白璧客让之妇人曰此鬼神事愿毋让郑客受璧献之始皇二十八年渡江所沉璧乃赐郑客金三百斤詔无？？？大？语「○今案御览五十一初学记五引乐资春秋后传皆至受书句止陈本全引亦各有异同惟诸本客改容陈本仍作客受璧献之陈误作受璧至便与始皇以下隔断可见古钞一字亦足贵也？？？大？即泄字唐人传钞改写避大宗讳也」<br/><br/>　　乐资春秋后传曰齐魏相王匡章谓惠子曰公之学去尊今又王济王河例也惠子曰今有人於此欲以击其爱子之头曰可以石代子之头头所重石所轻也击所轻也以兑所重□不可哉齐王之所以用兵而不休攻击不止者□可以王其次可以霸也今可以王王而寿黔首之命免民之死是以石代爱子之头也何若「○今案初学记类聚陈俞诸本皆脱本钞去尊以下十字必有舛误匡字缺末笔宋人影钞避太祖讳」<br/><br/>　　王子年拾遗曰员嶠之山东有云石广五百步或四十五十或十数步驳骆如锦扣之则片片蓊然云出俄而遍润天下西有星池周千里水色随四时变化有神虫神龟出烂石之上此石常浮於水边方数百里其色多红质虚以昲烧之有烟香闻数百里烟气升天成香云润则香雨「○严氏校有神虫改作池中有从王謨本也今案汉魏丛书本拾遗记卷十步作里无或四二句俄而句水色句及此石以下俞本有字移在虫下亦非末句又作遍润天下则成香两餘同」<br/><br/>　　王子年拾遗曰昆崘者者西方曰须弥山有九层最下层有曰流霞闕南有丹密房西千步望之如丹书四垂周密西有螭潭左侧有五色石云是白螭之肠化成此石也「○今案胡校拾遗记卷十有曰五字作有流精霄间直上十丈九字房作云脱东西四字书作色餘同此古本胜今本处」<br/><br/>　　汉武故事曰君崩形见谓薛平曰吾虽失势犹故君示何令吏卒上吾山陵上磨刀剑乎忽然不见恠问之陵傍有石吏卒常盗磨刀剑霍光闻欲斩陵下官张安世諫乃止「○严氏校以原钞君误居并崩字旁勒之非也今案俞本君作上□奈何二字陵下无上字脱剑□以下十五字餘同御览八十八引汉武故事君崩作居岁餘上又见形七字势作世故作為汝二字无山字亦脱霍光以下世作世详本卷上文」<br/><br/>　　应劭汉官仪曰马第伯登山见石二枚状博平圆九尺此坛上石也其一是武帝时石用五车不能上因置山下為屋号曰五车石其一纪号石高丈二尺广三尺厚尺五寸刻文字纪功德世祖封禪梁父立坛上石万餘斤「○严氏校伯弟改第伯旁勒万餘斤三字今案类聚引汉官仪登下有秦字脱状博十一字不上有载字又脱高丈十一字脱世祖六字脱万餘斤三字餘同考续汉志补注引汉官仪载马第伯封禪记五寸作二寸寸下有名曰立石一故六字亦脱世祖下十三字」<br/><br/>　　挚虞决疑注曰庙主藏於户之外西墉之中皆有石函中有笥以盛主亲尽则毁毁之主藏於始祖庙「○严氏校因本钞尽误书巳用旁勒惟函误亟不勒何也今案续汉祭祀志下刘昭注及东汉会要卷四引决疑要注墉作牖餘同通典礼八引决疑注仍作■〈片庸〉无亲尽以下俞本引至盛主二字止下脱」<br/><br/>　　汉名臣奏曰伏闻东平国无盐县山中有大石无故一夕自起立臣愚业以為石者阴类殆有微人当绍起者汉兴来与今再见矣其一正以孝昭皇帝无继嗣见今又复以陛下无继嗣见甚可為寒心「○今案唐类函改帖脱业字孝字皇字移复字於嗣字下又脱末句餘同」魏名臣秦曰臣咨言今作洛阳宫殿取白石之人钻山索异名繄石求云母□役之事莫过于此也「○严氏校役上斜勒有脱字也今案本钞繄字亦疑误严校未订考桥辑全魏文赵咨集据书钞弔名臣奏同而两辑全魏闕名之文又据白帖引名臣奏繫改凿役作工岂忘其為赵咨文耶然考白帖实无此条乃唐类函将书钞擅改入白帖者严氏系据唐类函引竟為所欺由此而推严氏所引堕其术中者巳不少但无从一一更正為可惜耳」<br/><br/>　　周伭续晋安帝纪曰司马休之兄尚之為桓玄所败休之密即异也「○今案类聚十九御览人百九十五又九百六十三引续晋安纪皆无休之密即异也句又今晋书三十七司马尚之传及九十九桓玄传有為桓玄所败事亦无末句」<br/><br/>　　周结义中分石為信曰各得而归至时将石来者知犹见存体之先请仲皆石来既拜荆州止必同□「○今案亦有舛误诸本皆脱」<br/><br/>　　东方朔神异经西荒之中有蛇輒往就人欲食脑先使捕虬「音瑟」伺卧而出盘地丈餘又闻常烧大石伺其卧得舌出以石投舌上於是伭头绝气而死居此若寤乃輒食人脑「○今案王謨本神异经蛇作？？莫偽无捕虬二句俞本食脑下脱先使十字闻作餘同」<br/><br/>　　东方朔神异经云西方裔外有西明山其上无草木有宫焉白石為墻其高三仞四尺有一门上三层架皆石為左右闕「○今案俞本脱其高以下十三字餘同」<br/><br/>　　赵岐初名嘉年四十餘重疾卧蓐七年自虑奄忽乃為遗令敕兄子曰丈夫生世箕山之操仕无伊吕之勋天不我与复何言哉可立员石於吾墓前刻之曰汉有逸民姓名嘉有志无时命也奈何其后疾愈「谢承汉书云投笔而立愈○今案此条见范书九十四赵岐传四十作三十疾愈作疾瘳餘同二酉本三辅决录据御览引亦然又俞本引赵岐上有汉书二字删外蓐下八字又删丈夫下二十四字陈本祇引下半六句」<br/><br/>　　石勒别传曰初勒乡里所居原上地中石生日长类铁骑之象于时时父老相者皆云此胡体貌奇异有大志其终不可量劝邑人厚遇之「○严氏校以量字误置其字上移正今案唐类函改入白帖引至之象句止又世说新语中之上注引石勒别传有大志八字作有不可知四字餘与本钞同」<br/><br/>　　张方楚国先贤传曰黄琬迁侍中尚书奏太尉樊稜司徒许相窃位怀禄礼义廉耻国之本也苟非其选飞準在墉為国生事此犹负石救溺不可不察也「○今案本钞方下衍贤字俞本亦然但脱礼义以下五句考严辑黄琬奏亦据书钞引删贤字隋书经藉志本作晋张方楚国先贤传讚」<br/><br/>　　陈寿益部耆旧传曰公孙述时蜀武担山石拆任文公曰噫西州知士死我将死也后二月果卒故益部号曰任文公智无双「○今案御览五十一引益部耆旧传担作檐拆作柝皆非又无噫字二作三脱故益以下俞本拆亦误拆餘与本钞同」<br/><br/>　　习凿齿襄阳耆旧记曰山都县活国城临沔水有大石激宅欲為水所毁其人五女皆大富共敛钱作激全家宅也「○今案俞本同惟记作传」<br/><br/>　　初狠子家訾万金而自少不从父命父临终意欲葬山恐儿不从曰葬我著诸下石磧上狠子曰我由来不奉教令当从此一语遂尽散家财作石像冢积土绕之一州长数百步元康中始為水所坏今冢石皆如羊摺许数百枚聚在水中狠子是前汉时人「○严氏校以本钞父误又狠作限财误散绕误统洲误州為误乃今误金冢误豕皆旁勒之今案俞本引同据订」<br/><br/>　　孔曄会稽记曰诸暨县北界有罗山越时西施郑旦本处名紵罗所在有方石是西施晒纱处今名紵罗山「○今案御览四十七引会稽记本处五字作所居餘同唐类函改入白帖与本钞正同」<br/><br/>　　留彦明燉煌实录曰王琴卒后墓门前有石人师子子孙寒微卖与犯氏致之车破牛死犯氏就打破皆血出「○今案说郛本实录王误玉师作狮孙作贤　　　钦定图书集成庶徵典百四十三引玉作王血出作出血餘与说郛同俞本引师仍改狮就下有行字皆下有有字餘与本钞同」<br/><br/>　　皇甫謐高士传曰夫蚌含珠而不剖则不能发耀幽之明「○今案陈俞本脱」<br/><br/>　　孝子传曰霍子者不知何许人早失母后母常以其亡母名召呼之不应輒楚挞霍子泣涕曰不忍闻亡母之名念言之则伤后母不言而死则亏父之明乃习游於河无几而友争游密以石繫其腰而没人皆以為游不工而死不扬父母之过「○今案陈本伤误丧之明二字误名乃习二字作自脱无几以下七字又扬作言唐类函改此入白帖亦脱泣涕九字脱无几下八字又脱人皆句餘同」<br/><br/>　　东方朔别传曰汉武帝喜极天下物见一坑遣使者视之知深几丈使者还对坑深不知几丈武帝曰□多智使往视之深浅方朔对曰坑深一百十七丈武□曰先生何以知之耶朔对曰臣到以大石投坑中倾耳而听之久久乃到僇僇有声九九八十一六六三十六臣以此知「○今案类聚初学记陈俞本皆脱」<br/><br/>　　张隐文士传曰魏文帝尝请诸同好為主人使甄夫人出拜坐者皆伏而刘禎独平视如故武帝大怒命收之轮作部使磨武帝常輦至尚方观作见禎故匡坐正色磨石不仰武帝问曰石如何禎因得喻巳自理跪对曰石出自荆山玄巖之颠外有五色久章内含卞氏之性磨之不加莹彫之不加文稟气坚贞受兹自然顾其理枉屈行独不得申武帝顾左右大笑即曰赦禎复署吏「○今案说郛本文士传及御览陈本各有删节唐类函改入白帖亦有异文本钞匡闕末笔已详本卷上文」<br/><br/>　　吴猛别传曰豫章县东乡吕里山中有石笥歷代不能开吴猛往遂得发之多有石牒古字弟子莫有晓者猛亦不言□子数十人合力举盖不动如山猛一手提若无重焉「○今案陈本引车下脱乡吕里三字餘同本钞歷代误磨伐牒误碟已订正」又曰县南山有石直立水中峻崿千仞猿猴不能至猛乃荣杖升之令二弟子随后忽若平路「○今案陈俞本引同惟俞作猴猿」<br/><br/>　　吴猛别传曰猛性至孝入山採薪还忽失其九岁妹乃寻逐十三曰踰难险绝无饮食於大石岩下息因得眠梦见一老公语之曰君妹当巳还惊觉归妹果在家「○严氏校以本钞巳下还下皆衍子字旁勒之巳照删今案陈俞诸本皆脱」郭文举别传曰先生每山林輒旬月忘归隐华阴之崖以观石室之石函焉「○今案亦见御览五百十卷引□般佑高土传游作行月作日餘同唐类函改入白帖亦脱隐字」列仙传曰务光者夏时人□□汤伐杰既得天下巳而还光光遂负石自沉□水而□匿「○今案陈本脱务光七字伐作克无得字已而还作以让瀘作蓼又脱末三句」列仙传曰仇生者不知何许人常食松脂在尸乡北山上自作石室周武王幸其室而祠之「○今案□本引周上有至字本钞□□□照订」<br/><br/>　　列仙传曰修羊公者魏人在华阴山上石室中中有县石榻卧其上石尽穿陷略不食时取黄精食之汉景帝礼之有詔问羊公何曰能发语未讫？上化為白石羊题其背曰羊公谢天子后去不知所在也「○严氏校云曰下晋武帝三字涉上条而误删之今案本百三十三榻篇祇引华阴山四句考秘书二十一种本古今逸史本列仙传内修羊公传能字白□无石字陈本颇有增改」<br/><br/>　　列仙传曰卭疏者周封吏也能行气练形煮石髓而服之谓之石钟乳至数百年往来太室山中有卧石枕床焉「○今案卭疏误功号并脱山字据本钞百三十四枕篇引改惟枕篇末句作卧？石桄陈本引吏作史第下有入字餘同」<br/><br/>　　列仙传曰豫章女子戴氏久疾出见小石尔有神能瘥我疾者当事汝夜梦人告之吾将佑汝后渐瘥立祠名石侯祠后人取石投火咸曰此神石不宜犯之取者曰此石何神乃投井中神当出井中明晨视之出井取者发疾死「○今案唐类函改入此白帖佑作发字餘同本钞瘥误若脱不宜二字晨误神已照订」神仙传曰晋武帝董威輦煮石千日不食「○严氏以原钞此条接仇生条下因校云此是神仙传应移于后今案已照移矣考御览六百六十二引神仙传煮作吞千作经餘同」<br/><br/>　　神仙传曰黄初平见道士因随入金华山石室中四十餘年兄初起求之得见悲喜毕问初平所牧羊皆何在初平曰在山东往视之不见羊但见白石还谓初平曰山东无羊也平曰羊在耳兄自不见之耶俱往初平叱言羊起遂成羊数万头「○严氏校云太平记卷七引今案龙威秘书本神仙传卷二及陈本皆有删节微异处陈本黄更误皇」<br/><br/>　　北堂书钞卷第一百六十<br/><br/>　　右明钞北堂书钞一百六十卷孙氏五松书屋故物孙氏暨高邮王氏临海洪氏均校勘卷一至卷二十六卷一百三十二至卷一百六十又经乌程严銕桥年丈覆校其銕桥漫稿载有是书书后云阳湖孙渊如得书钞原本卷首有云章阁及纫佩斋收藏印不知何许人渊如作跋尾别纸夹置卷首其书中用丹笔改字者王石华也卷首用墨笔录锡鬯类要跋者亦石华也书中校语用墨笔者余与洪筠轩也又称渊如藏本后為河梦华元锡所得梦华弃世其子以售於秀水令陈振之振之闽人罢官本今入闽案孙跋及收藏两旧印今书中具在惟类要跋失去陈大令名徵芝非振之严氏得之传闻故音同字误同治乙丑大令之孙以是书出售予友周季貺太守捐七百金得之予以孴辑傅子晋诸公叙讚及鶉觚中丞光禄各集屡从借观留斋中先后几及三载繙苑？巾循览数过谨就所载先世著芟订衍夺录入傅氏家书餘祇点勘一二伊予腹笥单疏行胜又未能多携书籍不克通体审定完严氏未竟之业良用耐然严氏尝谓书钞原本孙氏而外当时浙江尚有四本今去严氏又三十餘年江浙均经兵火恐不免皆為昆明池下物矣近时储藏家如幽润丁氏归安陆氏亦各收得一本然均出后来传钞且未经讐校譌脱尤伙则论书钞於今世不能不推此為最初最善　之本矣季貺其珍秘之尤愿周氏世世子孙永宝之光绪丁丑孟冬下澣大兴傅以<br/><br/>　　周星詒观於昭武同治三年甲子十有一月谭献阅</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9766.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9768.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

