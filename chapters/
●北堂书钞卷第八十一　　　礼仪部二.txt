<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第八十一　　　礼仪部二_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第八十一　　　礼仪部二全文,虞世南作品" />
<meta name="description" content="北堂书钞原文阅读,●北堂书钞卷第八十一　　　礼仪部二全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9687.html";
var nextpage="novel-read-999-9689.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第八十一　　　礼仪部二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9687.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第八十一　　　礼仪部二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:54:04<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註朝聘三　　　　　　　　执贄四会盟五<br/><br/>　　○朝聘三<br/><br/>　　朝曰述职「孟子云诸侯朝於天子曰述职一不朝则贬爵再不朝则削地三不朝六师移之○今案陈本仅注孟子二字俞本删此条」朝以讲礼「左传叔向曰明王之制使诸侯岁聘以志业间朝以讲礼再朝而会以示威再会而盟以显昭明志业於好讲礼於等示威於眾昭明於神自古以来未之或失也○今案左传昭十三年同陈本显改著俞本删此条」<br/><br/>　　朝聘之道「公羊传云古者诸侯有朝会之道聘问之礼号辞必称先君以次相接纪无悦焉不可以并立乎天下有明天子则襄公得為若行乎曰不得也不得则襄公喝為為之上无天子下无方伯缘恩疾者可也何休注曰襄公得為此行也已矣○今案公羊四年朝会八字作会聚之事朝聘之道无次字何注作贤襄公為明义餘同陈俞本据近本改并删何注「嘉好之事」<br/><br/>　　左传卫子行敬子言於灵公曰会同难嘖有烦言莫之治也其使祝鮀从公曰善乃使子鱼若嘉好之事君行师从卿行旅从臣无事焉杜预注子行敬子卫大夫祝鮀大祝子○今案见定四年陈俞增删太多非原钞之旧」<br/><br/>　　小有述职大有巡功「左传薳啟疆对楚子曰朝聘有圭享頫有璋小者有述职大者有巡功○今案见昭五年陈本同俞删」备文德明礼义「白虎通朝者见也五年一朝备文德明礼义也○今案类聚三十九引及陈本同俞删」讲文德明礼让「春秋?侯秉政尊卑有序各来朝讲文德明礼让天下法制四方受度也如之去也○今案俞本陈本无末句餘同初学记十四御览五百三十六引说题辞亦无末句惟古微书十一受度下五字作於天子三字」<br/><br/>　　考礼修德以尊天子「穀梁传滕侯薛侯来朝天子无事诸侯相朝正也考礼修德所以尊天子也徐貌注盟会出於有事惟朝為嫌丧葬兵革故著天子无事也○今案见隐十一年陈本删去徐注餘同马氏玉函山房辑穀梁徐注一卷未收此条」<br/><br/>　　一德以尊天子「白虎通诸侯相聘為相尊敬也故诸侯朝聘天子选邻国也往朝聘之问天子无恙法度得无变更所以宪礼正刑一德以尊天子者也○今案陈本删选邻国二句餘同类聚三十九引白虎通亦无选邻二句及法度五字所以宪礼作以所尊考礼」<br/><br/>　　图天下事「周礼大行人职春朝诸侯而图天下之事郑注云春见诸侯则图其事之可否图音考续之言○今案以下四条见秋官俞本删陈本将下三条增入此条下又案郑注云图比陈协皆考绩之言本钞分引為四条故此条考绩上但有图字也」<br/><br/>　　陈天下之謨「周礼又云夏宗以陈天下之謨郑注夏见诸侯则陈其謨之是非者考绩之言也○今案陈本注见上俞删」比邦国之功「又云秋观以比邦国之功郑注秋见诸侯则比其功之高下比者考绩之言也○今案陈本注见上俞删」协诸侯之虑「又云冬遇以协诸侯之虑郑注冬见於诸侯则合其虑之同异协者考绩之言也○今案俞删陈本注见上」习威仪「仪礼聘礼篇未入境壹肄注肄习也习聘之威仪重失误也○严氏校设改误今案近本仪礼郑注同陈俞本删未入境以下」重法度「白虎通诸侯来朝天子亲与之合瑞信者正君臣重法度也○严氏校患改合今案陈俞本瑞误忠惟御览五百三十八引与旧钞合」从法度「左传子產相郑伯如楚舍不為坛曰小适大有五恶说其罪戾请其不足行其政事供其职贡从其时命不然则重其币帛以贺其福而弔其凶皆小国之福也焉用作坛以招其福○严氏校川改用今案左传褒二十八年小国下两福字皆作祸又无法度二字餘同陈本标目改法度為时命甚是法度二字实沿上条误入耳」<br/><br/>　　奉珍物「白虎通聘者缘臣子欲和其君父之无恙又当奉土地所生珍物以助是以皆得行聘○今案陈本末句作行聘问之礼类聚三十九引末句作皆行聘礼餘同」结好「周礼大行人职云时聘以结诸侯之好郑注云天子有事诸侯使大夫来聘亲以礼见之礼而遣之所以结其恩好也○今案周礼秋官同陈本有增注」赦过「左传子產相郑伯如楚曰侨闻之大适小有五美宥其罪戾赦其过失救其灾败赏其德刑教其不及○今案左传襄二十八年灾败作菑患陈本亦作患」除慝「周礼大行人职云殷頫以除邦国之慝郑注慝恶也一服朝之岁五服诸侯皆使卿以聘礼来頫天子天子以礼见之命以政禁之事所以除其恶行也○严氏校行也句下删其恶行矣四字是也今案周礼大行人职同陈本注见上」<br/><br/>　　贺福「左传子產相郑伯如楚舍不為坛曰小适大有五恶说其罪戾请政事供其职贡从其时命不然则重币帛以贺其福而弔其凶皆小国之福也○今案左传襄八年小国之福福字作祸请字下有其不足行其五字餘同俞本删陈本但注见上又案本钞子產至贺其四十二字紊在后五行正班爵句下今移正」<br/><br/>　　知者虑义者行「穀梁传会戎於潜会者外為志焉尔智者虑义者行仁者守有此三者然后可以出会郑注曰智仁义皆君子所体其次不能全备故各以所长為名在上者当器而使之○今案穀梁隐二年志作主餘同惟穀梁郑注不在今本注疏中耳陈俞本志亦作主陈本并删郑注以下非是」<br/><br/>　　宾有礼主则择「左传周谚有之曰山有木工则度之宾有礼主则择之谨案滕薛朝会而争长鲁欲使薛让滕侯言山有抱梓之木则工匠量度拟為器用犹宾客有礼来则主人择其宜也○今案择之以上见隐十一年谨案以下则永兴引申语也陈俞本皆增注十数句并删去谨案数语殊谬以后凡有谨案者皆永兴申明语」<br/><br/>　　大适小有五艾「义已见从时命○今案据此小注足证上文从法度一条当作从命也」正班爵之仪帅长幼之序「左传公如齐观社曹翽諫曰朝以正班爵之仪帅长幼之序征伐以讨其不然○今案左氏庄二十三年及陈本仪皆作义王氏经义述闻特引此古钞以证其说之非」轻财重礼「礼记聘义篇聘礼以圭璋聘重礼也已聘而还圭璋此轻财而重礼之我也诸侯相厉以轻财重礼则民作让郑注用之还之皆為重礼财谓璧棕享币也受之為轻财也○今案陈俞本厉作励郑注以下亦有增删」<br/><br/>　　多货伤德「仪礼聘礼篇多货财伤於德郑注云货天地所生谓玉也君子於玉比德焉朝聘之礼以為瑞节重礼也多之则是主於货财伤败其德矣○今案仪礼聘礼无两财字生上有化字末句德上有為字陈俞本据今本改」<br/><br/>　　朝廷之容「周礼保氏职云而养国子以道乃教之六仪三曰朝廷之容郑注朝廷之容济济翔翔○今案周礼地官同陈俞本有增改」容貌舒扬「仪礼聘礼篇眾介北面蹌焉郑注容貌舒扬也○今案陈俞本同」入有郊劳出有赠贿「左传薳啟疆对楚子曰朝聘有圭享頫有璋入有郊劳出有赠贿○今案陈本同今本左传昭五年圭作珪」士迎於境大夫郊劳卿為上摈大夫為承摈士為绍摈「礼记聘义篇聘礼卿為上大夫為承摈士為绍摈○严氏校於下句夫字上下斜勒因原钞脱大字脱為承二字也已照补今案陈俞本同」上公七介侯伯五介子男三介「聘义篇聘礼上公七介侯伯五介子男三介所以贵贱也郑注此皆诸侯遣卿出聘之介数也○今案近本礼记郑注及陈俞本皆下无诸侯二字遣作使」三让而后传命三揖而后至阶「又云聘礼三让而后传命三让而后入门三揖而后至阶郑注此揖让為摈也三让而后传命宾至主人请事时也○今案礼记聘义為摈也作主谓宾也陈俞本照改并有增注」<br/><br/>　　致饔餼还圭璋「又云聘义君亲礼宾致饔餼还圭璋贿赠饗食燕所以明宾客君臣之义也谨案熟食曰饔牲曰餼此客始至而君致礼也圭以為瑞也使臣执以聘君璋使臣执以聘君夫人也○今案陈俞本牲下加一食字」<br/><br/>　　以圭璋聘「礼记聘义篇聘礼以圭璋聘重礼也已聘而还圭璋此轻财而重礼之也诸侯相厉以轻财重礼则民作让矣○今案俞本删陈本注见上」私面私覿「又云聘义君亲礼宾私面私覿谨案私面私覿谓传来聘礼讫宾乃私以已物面见主国之卿以本国货见於其主君也○今案陈俞本删传来二字以及本国货四字己物作己礼物见於其主作覿见主国餘同」<br/><br/>　　归时事於宰旅「左传晋宣子聘於周王问诸事对曰晋士起将归时事於宰旅无他事矣王闻之曰韩氏其昌阜於晋乎辞不失旧案大国之卿与天子之上士同三命故称士时事四时贡献之事也宰旅冢宰之下士不敢斥尊○今案左传襄二十八年问诸作使请餘同陈本删去案语」<br/><br/>　　致马资於有司「礼记少仪篇君将适他臣如致金玉货贝於君则曰玫马资於有司郑玄注适他行朝会也○今案礼记郑注同陈俞本并有增注」职贡不乏「左传云叔侯曰鲁之於晋也职贡不乏玩好时至公卿大夫相继於朝史不绝书府无虚月○今案左传襄二十九年同陈俞本职贡作贡赋非是」相继於朝「左传叔侯已见上○今案俞本陈本同」周之宗盟异姓為后「左传云使羽父请於薛曰周之宗盟异姓為后寡人若朝於薛不敢与诸任齿案宗尊也滕薛俱朝鲁而争长滕鲁同姓在前异姓在后故请薛侯也○今案见左传隐十一年宗尊以下是虞永兴引申语陈本删注」<br/><br/>　　六年一朝「尚书周官篇六年一朝孔安国云五服侯甸男采卫六年一朝也尚书周官篇名以下则是永兴案语也陈本删安国以下」五年再朝「左传曹伯来朝礼也诸侯五年再相朝以修王命古之制也○今案见左传文十五年俞本删陈本同」三年大聘五年一朝「王制篇诸侯之於天子比年一小聘三年一大聘五年一朝郑注大聘使卿朝君自行此大聘与朝晋文之时所制○今案礼记王制郑注及陈本同」三岁而聘五岁而朝「左传郑游吉如晋送少姜之葬曰昔文襄之霸命诸侯三岁而聘五岁而朝者礼也○案左传昭三年命作令无者礼也三字陈俞本有增注」岁相问也「周礼大行人职凡侯之邦交岁相问也郑注小聘曰问谨案邦国诸侯相交之礼比年一小聘也○严氏校小一改一小今案近本大行人职同陈本合下一条删去谨案二句」殷相聘也「又云凡侯之邦交殷相聘也郑注殷中也久无事又於殷朝者及而相聘也父死子立曰世○今案近本周礼大行人同」春见曰朝夏见曰宗「又大宗伯云春见曰朝夏见曰宗郑注此以诸侯见王為文也朝犹朝也欲其来之早也宗尊也欲其尊王也○今案周礼春官大宗伯同」秋见曰覲冬见曰遇「周礼大宗伯职秋见曰覲冬见曰遇郑注此以诸侯见王為文覲之言勤也欲其勤王之事遇犹偶也欲其不期俱至也○今案陈本俱至作偶至」时见曰会殷见曰同「又曰时见曰会殷见曰同郑注此以诸侯见王為文也时也者言无常期也诸侯有不顺服者王将有征讨之事為坛於国外合诸侯而命事殷犹眾也王如不巡狩则六服尽朝礼既毕王亦為坛合诸侯以命政焉所命之政如巡狩殷见四方分来徧○今案周礼大宗伯同」<br/><br/>　　殷頫曰视时聘曰问「又云殷頫曰视时聘曰问郑注頫者眾也一服朝之岁以朝者少诸侯乃使卿以大礼眾聘焉时聘者言无常期天子有事乃使大夫聘焉○今案近本春官大宗伯注无頫者眾也句又无使大夫三字餘同」<br/><br/>　　入覲於王「毛诗韩奕篇以其介圭入覲於王郑笺云诸侯秋见天下曰覲韩侯以见於宣王而奉其礼贡国之所宝也○严氏校於王下删郑笺见三字衍文也今案郑笺奉其作奉享之所作所出之陈本删韩侯以下三句」<br/><br/>　　入见天子「应贞华林园诗峩峩列辟■〈？？赤〉■〈？？赤〉虎臣恭时贡职入覲天人备言锡命羽盖朱轮○今案宋刻文选■〈？？赤〉■〈？？赤〉作赫赫恭作修餘同俞本恭作顺朱作珠陈本峩误裁辟误辞虎臣作庶民又脱锡命二句考晋书音义■〈？？赤〉赫同」<br/><br/>　　朝於明堂「礼记明堂位篇昔者周公朝诸侯於明堂之位郑注周公摄王位以明堂之礼仪朝诸侯也○今案礼记郑注同陈俞本均有增改」朝於甘泉「汉书单于朝天子於甘泉宫汉宠以位在诸王上○今案见汉书宣帝纪陈俞本颇多删改」沐浴而朝「论语宪问陈成子弒简公孔子沐浴而朝告于哀公曰陈恒弒其君请讨之马注曰成子齐大夫陈恒也将告君故先必齐戒沐浴也○今案马注末句作故先斋斋必沐浴餘同陈本俞本但注孔子一句」<br/><br/>　　盛服将朝「左传赵宣子盛服将朝尚早坐而假寐○今案见左传宣二年陈俞本尚改上寐改寝」星陈夙驾「曹植应詔诗肃承明詔应会皇都星陈夙驾秣马脂车○今案魏志十九及文选同陈本有增注」结四连骑「史记子贡结四连骑束帛之币以聘享侯所至国君无不分庭见礼也○今案史记货殖传四作駟见礼作与之抗礼陈俞本已照改」和鸞雍雍「毛诗蓼萧云鞗革冲冲和鸞雍雍毛长云鞗轡也革轡首也冲冲垂饰貌在軾曰和在鑣曰鸞谨案此说天子之车饰也诸侯燕见天子天子必乘车迎於门是以云然○今案毛诗作忡忡阮氏校记云唐石经相臺本作冲冲与原钞合此说以下数语永引郑笺陈俞本均有删改」<br/><br/>　　其旂渒渒「毛诗采菽云其旂渒渒鸞声嘒嘒毛长云鸞铃也在衡上渒渒动也中节也言来朝诸侯服饰盛也○今案今本毛传无鸞铃也六字及言来朝九字此是永引隋时古本也俞本删陈本亦有删改」<br/><br/>　　君子来朝言观其旂「又云君子来朝言观其旂谨案君子诸侯也画交龙曰旂诸侯来朝王使行人迎之因观其衣服乘车之盛所以示敬且省祸福也○今案诸侯来朝至福也是参用采菽笺语陈本注见上二字」<br/><br/>　　君子至止鸞声嘒嘒「○今案此见小雅庭燎篇本钞脱去小注与下条混合」既见君子我心写兮「毛诗蓼萧既见君子我心写兮谨案君子谓天子也远国来朝见於天子我心写兮者舒其情意无留恨者也○今案此条旧钞脱去标目与上条误混為一兹据陈本订正惟谨案以下陈本改用郑笺非是」<br/><br/>　　三公北面东上「礼明堂位篇昔者周公朝诸侯於明堂之位天子负斧衣南乡而立三公中阶之前北面东上○今案陈本将下五条注增入此条内并增诸男五狄两条俞本亦有增注」诸侯西面北上「义见上诸侯阼阶之东西面北上○今案俞删陈本注见上」诸伯之国西阶「义已见上三公北面诸伯之国西阶之西东面北上○今案俞本删陈本注见上」<br/><br/>　　八蛮之国南门之外「义见上三公北面诸侯西面八蛮之国南门之外北面东上○今案俞本删陈本注见上」九夷之国东门之外「义见上三公北面九夷之国东门之外西面北上○今案俞本删陈本注见上」六戎之国西门之外「义见上三公北面六戎之国西门之外北面东上○今案俞本删陈本注见上」<br/><br/>　　四塞告至「礼明堂位篇四塞世告至郑注四塞谓畿服蕃服镇服在四方為蔽塞者也新王新君即位则至者也○今案明堂位注畿作夷无新王二字据阮氏校勘记云考文引古本足利本有新王二字与本钞合陈俞本照近本删此二字非也餘亦有增注」<br/><br/>　　四海来假「毛诗四海来假来假祁祁笺云天下蒙高宗之政令皆得其所而来朝贡献其至也祁祁然眾多○今案商颂元鸟篇郑笺蒙高宗作蒙王餘同陈俞本於笺云下改注假至也二句非是」<br/><br/>　　九州贡职「明堂位篇九采之国应门之外北面东上郑注九采九州之牧典贡职者也正门谓之应门也○今案陈俞本皆增注入四塞一条将此注删去」六服尽朝「周职方氏云殷国亦如之郑注殷犹眾也十二岁王若不巡狩则六服尽朝谓之殷国其戒四方诸侯与巡狩同○今案职方氏注同陈俞本改两国字為同误也」诸侯朝天子有朝宿之邑「公羊传郑伯以璧假许田易之也易之则其言假之何為恭也有天子存则诸侯不得专地也许田者何鲁朝宿之邑也诸侯时朝於天子天子之郊诸侯皆有朝宿之邑焉谨案朝王而宿止於此邑也○今案见公羊桓元年陈俞本删去案语俞并改恭為公」<br/><br/>　　诸侯朝天子為宫三百步「仪礼覲礼篇云诸侯朝天子為宫方三百步四门坛十有二寻深四尺郑玄注深谓高也从上曰深○王石华校标目补朝字今案覲礼篇朝天作於天陈俞本亦然并删郑注以下」<br/><br/>　　延州聘晋「左传吴子使延州来聘於上国遂聘於晋以观诸侯○今案见左传昭二十七年陈俞本改延州来為延陵季子殊谬」宣子聘周「左传晋韩宣子聘於周王使请事对曰晋士起将归时事於宰旅无他事矣○今案见左传襄二十六年俞本删陈本注见上」完客所馆高其閈閎「又曰郑伯如晋子產使尽坏其馆之垣而纳车马士文伯让之曰敝邑以政刑之不修寇盗充斥无若诸侯之属辱在寡君者何是以令吏人完客所馆高其閈閎厚其墻垣以无忧客使今吾子坏之虽从者能戒其若异客何○今案见左传襄三十一年俞本删陈本多增注」<br/><br/>　　族谈「周礼市士职云禁慢市错立族谈者郑玄云错立族谈违其位僔语也○今案周礼秋官注同陈俞本有增改」争长「左传滕侯薛侯来朝争长薛侯曰我先封滕侯曰我周之卜正也薛庶姓也我不可以后之○今案见左传隐十一年俞本删陈本注云见上」聘覲礼废君臣位失「礼记经解篇云聘覲之礼废则君臣之位失诸侯之行恶而倍畔侵凌之败起谨案聘覲是依时次第接见於君今若废之是君臣之位失也○今案俞本删陈本注中脱废字并删谨案以下」<br/><br/>　　老子在身己未集曲路遂通庭「○今案陈俞本脱此条」<br/><br/>　　○执贄四<br/><br/>　　执贄致敬「穆天子传云天子宾於西王母仍执玉白圭玄璧以见西王母郭注执贄者致敬也○今案平津馆本穆天子传执下无玉字陈俞本亦然又以见下删八字」<br/><br/>　　见君有贄「白虎通臣见君有贄贄者质也质已之诚致已之悃愊也○今案见白虎通卷三文质篇陈俞本质己十字改作致己质诚也五字以下又增注十一句」<br/><br/>　　蕃国世见贵宝為质「周礼大行人职云九州之外谓之蕃国世一见各以其所贵宝為贄郑注各以其所贵宝為贄则蕃国之君无执玉瑞者所贵宝见传者若犬戎献白鹿是也○今案陈俞本蕃作藩又献下增白狼二字」<br/><br/>　　六币「又云小行人职掌邦国宾客之礼籍以待四方之使者合六币圭以马璋以皮璧以帛棕以锦琥以綉琪以黼此六物者以和诸侯之好故也○今案陈俞本并同」五玉「尚书舜典五玉三帛孔安国云玉五等诸侯瑞圭璧也谨案王镇圭也公桓圭伯躬圭子穀璧男蒲璧○今案孔传云五等诸侯执其玉器谓圭璧与本钞微异陈本删安国句以下俞本脱镇圭五句玉五等作五玉亦误」<br/><br/>　　以玉作六瑞以等邦国「周礼春官大宗伯职以玉作六瑞以等邦国郑注等犹齐等也谨案以圭玉為瑞信执以表贄也○今案陈俞本齐下脱等字并删谨案二句」<br/><br/>　　以禽作六贄以等诸臣「又云宗伯以禽作六贄以等诸臣郑注贄之言至所执以自致也谨案皮帛羔雁稚鶩鸡以為贄也○今案周礼春官大宗伯同陈俞本脱谨案以下」<br/><br/>　　繅籍五采「周礼典瑞职玉搢大圭繅藉五采五就郑注释於地繅杂采也○今案释於地三字系沿下文奠圭於繅一条郑注误入繅杂采也句系贾疏文陈俞本只存五就以上亦有所见」天子鬯「礼记曲礼篇云凡贄天子鬯诸侯圭卿羔大夫雁士稚庶人之贄鶩童子委贄而退郑注贄之言至也天子无客礼以鬯為贄者不用告神為至也○严氏校标目？改鬯小注系改圭补土字庶人之贄四字今案郑注不用作唯用阮氏校记云唯当作灌是也陈俞本据近本改作唯用」<br/><br/>　　奠圭於繅「仪礼覲礼篇奠圭於繅上郑注谓释於地也繅杂采也○今案?郑注无杂采句盖沿上文五采一条小注误入」天子圭「仪礼朝天子圭与繅皆九寸刻上寸半郑注圭贄瑞為信者也○今案仪礼聘礼郑注作圭所执以為瑞节也餘同陈本朝字及剡上以下俞本删郑注一句」王搢大圭「周礼典瑞职王搢大圭郑注搢谓垂之於绅带之閒若带佛也大圭长三尺抒上终葵首也○今案典瑞注垂作臿餘同陈本删郑注以下」王执镇圭「又周礼大宗伯职郑注镇安也所以安四方也镇圭者盖以四镇之山為瑑饰圭长尺有二寸谨案天子以镇圭為贄者也○今案郑注同陈本删注俞本并镇圭桓圭為一条」公执桓圭「又云大宗伯郑注云公二王之后及王之上公也双植谓之桓桓宫室之象所以安其上也桓圭盖亦以桓為瑑饰圭长九寸谨案公以桓圭為贄者也○严氏校及下删王之后三字衍文也今案春官郑注同陈本无注」<br/><br/>　　侯执信圭「又云大宗伯郑注信当為身盖以人形為瑑饰欲其慎行以保身也圭七寸谨案侯以身圭為贄○今案春官郑注侯伯本同一条永兴特分注耳俞本删陈本注」<br/><br/>　　伯执躬圭「又云大宗伯郑注躬圭盖以人形為瑑饰欲其慎行以保身也圭长七寸谨案伯以躬圭為贄也○伐案与上一条同」子执穀璧「周礼大宗伯郑注穀所以养人玉成以穀為瑑饰璧径五寸不执圭者未成国也谨案子以穀璧為贄者也○今案周礼子男二句郑注本合為一条永兴特分引耳陈本删注俞本併穀璧蒲璧為一条」<br/><br/>　　男执蒲璧「又大宗伯郑注蒲為席所以安人也玉或以蒲為瑑饰璧径五寸不执圭者未成国谨案男以蒲璧為贄者也○严氏校安下删女字衍文也今案与上条同」孤执皮帛「周礼大宗伯郑注皮帛者束帛而表之以皮為之饰也皮虎豹之皮帛如今璧色繒也谨案孤卿执以為贄者也○今案俞本同陈本有增注」卿执羔「白虎通云卿以羔者取其群而不失其类也雁取其候时而行也谨案卿执羔以為贄者也○今案白虎通文篇云卿以羔者取其群不党本钞其群下脱不党二字耳考周礼大宗伯注又云羔取其而不失其类也雁取其候时而行也以下一条引白虎通后引周礼例之则本钞而不失上当补周礼注取其群六字陈俞本乃删去白虎通径注大宗伯文则又非矣」<br/><br/>　　大夫雁「白虎通云大夫以雁為贄者何取其飞成行列也又周礼春官大宗伯注曰取其候时而行谨案大夫以雁為贄者也○今案白虎通文质篇同陈俞本但注大宗伯非是」<br/><br/>　　大夫以羔「仪礼士相见礼篇郑注云上大夫卿也羔取其从帅群而不党也谨案上大夫以羔羊為质者也○今案士相见礼注同陈俞本脱」士以稚贄「仪礼士相见礼篇郑注贄所执以至者君子见於所茵敬白虎通士以稚為贄者何取其不可诱之以食胁之以威暴死不可畜谨案士以稚為贄者也○今案近本士相见礼同白虎通文质篇胁作慑暴作必畜上有生字考御览五百三十九引白虎通惟暴作必餘同本钞」<br/><br/>　　冬用稚「仪礼士相见礼云郑注贄所执以至者君子见於所尊敬必执贄以将其厚意也士贄用稚者取其耿介交有时别有伦也稚必以死者谓其不可生服也○今案陈本将夏用腒一条并载注中」<br/><br/>　　夏用腒「仪礼一相见礼篇郑注贄所执以至者君子见於所尊必执贄以将其厚意也夏用腒备腐臭也○今案尊下当补敬字陈本併注於上条」庶人贄鶩「周礼大宗伯职云工商执鸡郑氏注鸡取其守时而动也谨案工商以鸡為贄者也○今案春官大宗伯同惟标目庶人句当补注大宗伯云庶人执鶩抑或注曲礼下庶人之贄匹郑注云说者以匹為鶩於本钞贄鶩二字尤有根据陈本擅改贄為执分标鶩鸡二条而併本注於执皮帛条下颇非」<br/><br/>　　野外无贄以缨拾矢「曲礼野外军中无贄以缨拾矢可也郑注云非為礼之处用物相礼而已缨马樊缨也拾谓射韝○严氏挍也缨改缨也今案陈俞本同」妇人之贄脯脩枣栗「曲礼妇人之贄椇榛脯脩枣栗郑注妇人无外事见以羞物也椇榛木名也有实今邳郯之东食之榛似栗而小○今案曲礼郑注同陈俞本删木名以下四句」盖信之言也身外事「○今案陈俞本删此条」<br/><br/>　　○会盟五<br/><br/>　　约信曰誓蒞牲曰盟「曲礼约信曰誓蒞牲曰盟郑注蒞临也坎用牲临而读其盟书也○今案近本曲礼及陈俞本蒞作涖餘同」盟所以周信「春秋左传吴子使太宰请寻盟公不欲使子贡对曰盟所以周信也故心以制之玉帛以奉之明神以要之杜预曰周固也制其义也奉之奉贄明神也结其信也要之為福也○今案左传哀十二年杜注要之句作要以祸福餘同陈俞本皆脱杜注以下」<br/><br/>　　盟足以结信「国语吴语云越王命诸稽郢行成於吴将盟稽郢辞曰以盟為有益邪前盟口血未乾足以结信矣以盟為无益邪君王释甲兵之威以临使之而胡重於鬼神以自轻也吴王乃许之荒成不盟贾曰荒空也○王石华校是改足今案陈俞本命作使释作舍贾作注又陈本脱行成六字俞本脱於吴二字餘同」<br/><br/>　　会同盟誓之辞「周礼太祝职云作六辞以通上下亲疏远近四曰会郑玄注曰会会同盟誓之辞也○王石华校标目问改同今案近本春官太祝同陈俞本皆有增注」会礼之经「左传会於商任齐侯卫侯不敬叔向曰二君者必不免会朝礼之经也礼政之舆也政身之宗也怠礼失政失政不立是以乱也○今案左传襄二十一年宗作守餘同陈俞本亦作守又免下脱会字是以上脱不立句」<br/><br/>　　再朝而会再会而盟「左传晋人将寻盟齐人不可叔向告於齐曰明王之制使诸侯岁聘以志业再朝而会以示威再会而盟以显昭明志业於好讲礼於等示威於眾昭明於神自古以来未之或失也谨案诸侯事牧伯使聘问閒朝三岁一朝者也○今案见左传昭十三年再市上有閒礼以讲礼句故虞永兴案语有閒朝之文也陈俞本删寻盟二句及志业以下又显改者」<br/><br/>　　丹书之信白马之盟「汉书表云尊王子弟誓曰黄河如带太山如礪其国永存远及苗裔申以丹书之信重以白马之盟○今案汉书高它高后文功臣表序无尊王句礪作厉其国作国以陈俞本删表字及尊王五字远改爰餘同」<br/><br/>　　会以示威「左传叔向曰明王之制使诸侯岁聘以志业閒朝以讲礼再朝而会以示威再会而盟以显昭明○今案俞本删陈本无注」会以待事「曲礼史载笔郑注谓从於会同各持其职以待事也史以笔载事○今案曲礼注及陈本皆无史以笔五字餘同」掌其盟约及其礼仪「周礼司盟职凡邦国有疑同则掌其盟约之载及其礼仪北面詔明神既盟则贰之○今案周礼司盟作礼我释文云义音仪餘同俞本删陈本同」梐枒再重「周礼掌舍职掌王之同之舍设陛枒再重杜子春曰梐枒谓行马○今案天官掌舍枒作枑考易豶牙一作豶互互古作□故枑亦可作枒也陈俞本杜注以下均改郑注餘同」设表為位「左传单子会韩宣子于戚眎下言徐叔向曰单子其将死乎朝有著定会有表会朝之言必闻於表著之位杜预注曰著定朝内列位常处谓之表著也野会谓设表以為位也○今案见左传昭十一年陈本删俞本同」<br/><br/>　　珠盘玉敦「周礼玉府职若合诸侯则供珠盘玉敦郑注云敦盘？也珠玉以為饰也古者以珠盘盛血割牛耳尸盟者执之○今案周礼天官玉府盘作槃又盘？作槃类餘同俞本无注陈本有增改」<br/><br/>　　饰陈其牲「国语齐语曰桓公与诸侯饰牲為载以约誓於上下庶神贾远注曰饰牲陈其牲载书以加於牲上不砍血上下庶神天地之群神也○今案陈俞本脱群神以上二句餘同」<br/><br/>　　為载书「左传同盟载於戏郑服也将盟郑六卿公子鸡公子发公子嘉公孙輒公蠆公孙舍之及其大夫门子皆从郑伯晋士庄子為载书曰自今日既盟之后郑国而不唯晋命是听而或有异志者有如此盟○今案左传襄九年同盟下无载字餘同陈俞本舍下均脱之字非也」<br/><br/>　　掌盟法「周礼司盟职司盟掌盟载之法郑注载盟辞也盟者书其辞於策杀牲取血坎其牲加书於上而埋之谓之载书○今案陈俞本同」执牛耳「左传晋师将盟卫侯於鄟泽卫人请执牛耳杜预注盟礼尊者涖牛耳主次盟者○今案见左传定八年陈本脱鄟泽二句及次盟句」割牛耳「周礼玉府职郑注合诸侯者必割牛耳取其血砍之也○严氏校砍之句下删何也二字今案陈本删郑注以下」埋书「左传宋寺人柳有宠太子佐恶之华合比曰我杀之柳闻之乃坎用牲埋书而去公曰合比将纳亡人之族既盟於郭北矣杜预注亡人华臣也○今案左传昭六年郭北作北郭去作告陈俞本亦然」<br/><br/>　　砍血「左传晋楚将盟於宋西门外晋楚争先杜注争先者砍血也○今案见左传襄二十七年陈本同俞本删西门句」坎用牲加书於其上「周礼诅祝职云作盟诅之郑注云载辞為辞而载之於策坎用牲加书於其上也○今案陈俞本郑注上增经文二」欿用牲加书徵之「左传宋公太子痤美而很寺人惠墉伊戾為太子内师而无宠秋楚客聘於晋过宋太子知之请野享之公使往伊戾请从遣之至则欿用牲加书徵之而聘告公曰太子将為乱既与楚客盟矣杜注诈作盟处為太子反徵验也骋驰也○今案左传襄二十六年墉作墻餘同陈俞本亦作墻并删杜注以下妄增经文五句」<br/><br/>　　卫社稷「又曰齐高厚相太子光以先会诸侯於钟离不敬士庄子曰高子相太子以会诸侯将社稷是卫而皆不敬弃社稷也其将不免乎○今案见左传襄十年陈俞本同」谋王室「又曰夏会於黄父谋王室也杜预云王室有子朝之乱谋定之○今案见左传昭二十五年陈俞本同」讨不庭「又左传曰晋士燮会楚公子罢盟於宋西门外曰晋楚相加戎谋其不协以讨不庭杜注讨背叛不来在王庭者○今案见左传成十二年陈俞本均有增删」谨不信「周礼秋官司盟职盟万之犯命者诅其不信者郑注盟诅者欲相共恶之也犯命犯君教令也不信违约者也○今案陈本同俞本删教令句」恤病讨贰「左传晋原穀宋华椒卫孔达曹人同盟於清丘曰恤病讨贰於是卿不书不实其言也杜注宋伐陈卫救之不讨贰也楚伐宋晋不救不恤病也○今案见左传宣公十二年陈俞本同」<br/><br/>　　大无侵小「又曰诸侯还自浙上盟於督阳大无侵小执邾悼公以其伐我故也○今案陈俞本删督阳以上十字考左氏襄十九年传浙作沂餘同」同恤灾危「又曰晋士燮会楚公子罢盟於宋西门之外曰凡楚晋无相加戎好恶同之同恤灾危备救凶患若有害楚则晋伐之在晋楚亦如之交贄往来道路无壅谋其不协而讨不庭有踰此盟明神殛之俾队其师无克祚国杜注贄币也讨背叛不来在王庭者殛诛也俾使也队失也○今案见左传成十二年灾作菑陈本删注俞本标目改恤菑救凶」<br/><br/>　　无相害也「又曰癸亥王子虎盟诸侯於王庭要言曰皆奖王室无相害也有渝此盟明神殛之俾队其师无克祚国及而玄孙无有老幼○今案左传僖二十八年及而作及其阮氏校记云石经宋本皆作及而元孙与本钞正合俞本删陈本增注数句」<br/><br/>　　祈明神「周礼司盟职凡盟诅各以其地城之眾庶共其牲而致焉既盟则為司盟共祈酒脯郑注使其邑閭出牲而来盟既又使出酒脯司盟為之祈明神不信者必凶○今案周礼秋官及陈本同」<br/><br/>　　誓庶神「国语齐语桓公与诸侯饰牲為载以待誓於上下庶神贾逵注上下主天神也言群臣也○今案宋明道本国语待誓作约誓本钞上叶引亦作约誓又上叶引贾注上下庶神天地之群神也均可与此条互订俞本删陈本无注」<br/><br/>　　盟将告神犯之不善「左传孔丘曰裔不谋夏夷不乱华俘不干盟兵不偪好于神為不祥杜注盟将告神犯之為不善○今案见左传定公十年陈本同」盟誓之言岂敢背之「乂曰楚子伐郑子駟将及楚平子孔子蟜曰与大国盟口血未乾而背之可乎子駟曰吾盟固云唯强是从今楚师至晋不我救则楚强矣盟誓之言岂敢背之且要盟无质神弗也所临唯信信者言之瑞之善之主也是故临之明神不蠲要盟背之可也杜预注曰质主也瑞符也神临之也蠲洁也○今案左氏襄九年传同陈俞本蟜作高又陈本脱杜预以下俞本脱是故以下」<br/><br/>　　背盟不祥「又曰刘康公徼戎将遂伐之叔服曰背盟而欺大国不信神人弗助将何以胜○今案左传成元年大国下有此必败背盟不祥欺大国不义三句无不信二字餘同」<br/><br/>　　敢有异志「又曰郑公子騑曰自今日既盟之后郑国而不唯有礼与疆可以庇民者是从而敢有异志亦如此盟○今案见左传襄九年陈本同」明神殛之「又曰癸亥王子虎盟诸侯于王庭要言曰皆奖王室至明神殛之俾队其师无克祚国及而玄孙无有老幼君子谓是盟也信○今案左传僖二十八年王室下尚有二句已详本钞上叶故此条明神上有至字是櫽括之辞」<br/><br/>　　明神是殛「又曰晋人复卫宁武子与卫人盟於宛濮曰君臣不协以及此忧今天其衷使皆降心以相从也不协之故用昭乞盟於尔大神有渝此盟以相及也明神先君是纠是殛国人闻此盟也而后不贰○今案见左传僖二十八年俞本删陈本有增注」<br/><br/>　　有踰此盟以相及也「又曰晋人复卫侯宁武子与卫人盟於宛濮曰天祸卫国君臣不协以及此忧今天诱其衷使皆降心以相从也不协之故用昭乞盟於尔大神以诱天衷自今日已往既盟之后行者无保其力居者无惧其罪有渝此盟以相及也○王石华校反改及表改衷今案与上条同俞本删陈本云注见上」<br/><br/>　　主诸侯「又曰赵文子為政言於卫侯曰晋為盟主诸侯或相侵也则讨而使归其地今乌餘之邑皆讨类也而贪之是不為明主也请归之○今案左传襄二十六年不為明主作无以為盟主餘同」<br/><br/>　　為盟主「国语鲁语云子服惠伯见韩宣子曰夫盟信之要也晋為盟主是主信也若盟而弃鲁侯信抑闕矣贾逵注曰闕者缺也○今案闕矣以上近本鲁语同陈本夫盟改大国盟又删贾逵以下」<br/><br/>　　合诸侯以崇德「左传云合诸侯以崇德休会而列姦何以示后嗣夫诸侯之会其德刑礼义无国不记记姦之位君盟替矣作而不记非盛德也○今案见左传僖七年陈俞本同」<br/><br/>　　合诸侯而命政「周礼大行人职殷同以施天下之政郑注為坛於国外合诸侯而命政谓邦国之九伐也○今案周礼郑注伐作法餘同陈俞本增入郑注数句」兵车之属六「国语齐语桓公朝诸侯於杨谷兵车之属六注云鲁庄十三年会於北杏十四年会於郅十五年复会於郅鲁僖元年会於檉十三年会於傶十六年会於淮也○今案宋明道本国语杨谷作阳穀于□作于咸俞本注删陈本照改并有增注」<br/><br/>　　衣裳之会三「公羊传桓公衣裳之会三兵车之会六○今案俞本同陈本改标乘车之会三无注」再合诸侯三合大夫「左传祁午為赵文子曰子相晋国以為盟主於今七年矣再合诸侯三合大夫服齐狄寍东夏平秦乱城湻于师徒不顿国，家不罢民无谤讟诸侯无怨天无大灾子之力也○今案左传昭元年陈俞本顿作烦」<br/><br/>　　吴晋争长「国语吴语云吴王夫差乃兴师北征闕為深沟通於商鲁之閒以会晋公午於黄池吴晋争长未成贾逵注曰长先者也○今案近本吴语及陈俞本均无通字」楚争盟「左传臧宣叔令修赋缮完具守备曰晋楚争盟齐师必至虽晋人伐齐楚必救之是齐楚同我也知难而有备乃可以逞○王石华校标目明改盟今案见左传成元年陈本删俞本增注结好二句」<br/><br/>　　信子之言「又曰小邾射以勾绎来奔曰使季路要我吾无盟矣使子路子路辞季康子使冉有谓之曰千乘之国不信其盟而信子路之一言子何辱焉○今案见左传定十四年一言句无路字陈俞本同」<br/><br/>　　嘖有烦言「左传刘文公合诸侯於召陵卫子行敬子言於灵公曰会同难嘖有烦言莫之治也其使祝鮀从公曰善乃使子鱼杜注嘖至也烦言怨争也祝鮀太祝子鱼○王石华校标目者改嘖今案见左传定四年怨作忿陈俞本删杜注以下」<br/><br/>　　薳罢赋既醉「又曰楚薳罢如晋蒞盟晋侯享之将出赋既醉叔向曰薳氏之有后於楚国也宜哉承君命不忘敏杜注既醉诗大雅也既醉以酒既饱以德君子万年介尔景福以美晋侯比之太平君子也○今案左传襄二十七年及陈俞本后皆作后」<br/><br/>　　韩子赋丑弓「又曰晋侯使韩宣子来聘公享之韩子赋角弓季武子拜曰敢拜子之弥缝弊邑寡君有望矣杜注角弓诗小雅也取其兄弟婚姻无婿远矣言兄弟之国宜相也○今案左传昭二年及陈俞本弊作敝又陈本删杜注以下」<br/><br/>　　北堂书钞卷第八十一 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9687.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9689.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

