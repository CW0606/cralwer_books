<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《酉阳杂俎》正文_●卷二十·肉攫部_段成式作品 - 维普阅读网</title>
<meta name="keywords" content="酉阳杂俎,酉阳杂俎原文,酉阳杂俎阅读,●卷二十·肉攫部全文,段成式作品" />
<meta name="description" content="酉阳杂俎原文阅读,●卷二十·肉攫部全文在线阅读,段成式作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1036-10934.html";
var nextpage="novel-read-1036-10936.html";
var indexpage = "novel-chapter-1036.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1036.html">酉阳杂俎</a></strong>
<strong><a href="novel-chapter-1036.html">酉阳杂俎目录</a></strong>
<span>●卷二十·肉攫部</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1036-10934.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●卷二十·肉攫部</strong></h1>
<p class="info">
分类：<a class="cate" href="/novel-list-18.html" target="blank">古典小说</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=段成式&amp;searchsubmit=yes"  target="_blank">段成式</a><span class="divide">|</span>发布时间：2014-11-30 21:27:01<span class="divide">|</span></p>
<div class="page-body">
<div class="page-content">
<p>　　取鹰法，七月二十日为上时，内地者多，塞外者殊少。八月上旬为次时。八月下旬为下时，塞外鹰毕至矣。鹰网目方一寸八分，从八十目，横五十目，以黄蘖和杼汁染之，令与地色相类。螽虫好食网，以蘖防之。有网竿、都栻、吴公。磔竿二：一为鹑竿，一为鹄竿。鸽飞能远察，见鹰，常在人前。若竦身动盼，则随其所视候之。<br/><br/>　　取木鸡、木雀、鹞网目方二寸，纵三十目，横十八目。<br/><br/>　　凡鸷鸟，雏生而有惠，出壳之后，即于窠外放巢。大鸷恐其坠堕及为日所曝，热暍致损，乃取带叶树枝插其巢畔，防其坠堕及作阴凉也。欲验雏之大小，以所插之叶为候。若一日二日，其叶虽萎而尚带青色。至六七日，其叶微黄。十日后枯瘁，此时雏渐大可取。<br/><br/>　　凡禽兽，必藏匿形影同于物类也。是以蛇色逐地，茅兔必赤，鹰色随树。<br/><br/>　　鹰巢，一名菆鹰。呼菆子者，雏鹰也。鹰四月一日停放，五月上旬拔毛入笼。拔毛先从头起，必于平旦过顶，至伏鹑则止。从颈下过颺毛，至尾则止。尾根下毛名颺毛。其背毛并两翅大翎覆翮及尾毛十二根等并拔之，两翅大毛合四十四枝，覆翮翎亦四十四枝。八月中旬出笼。<br/><br/>　　雕角鹰等，三月一日停放，四月上旬置笼。<br/><br/>　　鹘，北回鹰过尽停放，四月上旬入笼，不拔毛。<br/><br/>　　鹘，五月上旬停放，六月上旬拔毛入笼。<br/><br/>　　凡鸷击等，一变为鸽，二变为鴘，转鶬，三变为正鶬。自此已，后至累变，皆为正鶬。<br/><br/>　　白鸽，觜爪白者，从一变为鴘，至累变，其白色一定，更不改易。若觜爪黑者，臆前纵理，翎尾斑节微微有黄色者，一变为鴘，则两翅封上及两〈月坒〉之毛间似紫白，其余白色不改。<br/><br/>　　齐王高纬武平六年，得幽州行台仆射河东潘子光所送白鸽，合身如雪色。视臆前微微有纵白斑之理，理色暧昧如纁。觜本之色微带青白，向末渐乌。其爪亦同于觜。蜡胫并作黄白赤。是为上品。黄麻色，一变为鴘，其色不甚改易，惟臆前从斑渐阔而短。鴘转出后乃至累变，背上微加青色，臆前从理转就短细，渐加膝上鲜白。此为次。青麻色，其变色一同黄麻之鴘。此为下品。又有罗乌〈乞鳥〉、罗麻〈乞鳥〉，一日鹘。<br/><br/>　　白兔鹰，嘴爪白者，从一变为鴘，乃至累变，其白色一定更不改易。嘴爪黑而微带青白色，臆前纵理及翎尾班节微有黄色者，一变背上翅尾微为灰色，臆前纵理变为横理，变色微漠若无，〈月坒〉间仍白。至于鴘转已后，其灰色微褐，而渐渐向白，其嘴爪极黑，体上黄鹊斑色微深者，一变为青白鴘，鴘转之后乃至累变，臆前横理转细，则渐为鶬色也。<br/><br/>　　齐王高洋天保三年，获白兔鹰一联，不知所得之处。合身毛羽如雪，目色紫，爪之本白，向末为浅乌之色（一曰"目赤色，觜爪之本色白"）蜡胫并黄，当时号为金脚。<br/><br/>　　又高帝（一曰"高齐"）武平初，领军将军赵野叉献白免鹰一联，头及顶遥看悉白，近边熟视，乃有紫迹在毛心。其背上以白地紫迹点其毛心，紫外有白赤周绕，白色之外以黑为缘。翅毛亦以白为地，紫色节之。臆前以白为地，微微有纁赤从理。眼黄如真金，觜本之色微白，向末渐乌。蜡作浅黄色，胫指之色亦黄。爪与觜同。<br/><br/>　　散花白，觜爪黑而微带青白色者，一变为紫理白鴘，鴘转以后乃至累变，横理转网，臆前紫渐灭成白。其觜爪极黑者，一变为青白鴘，鴘转之后乃至累变，横理转细，臆前渐作灰白色。<br/><br/>　　赤色，一变为鴘，其色带黑，鴘转已后乃至累变，横理转细，臆前微微渐白。其背色不改，此上色也。<br/><br/>　　白唐，一变为青鴘而微带灰色，鴘转之后乃至累变，横理转细，臆前微微渐白。<br/><br/>　　鷃烂堆（一曰雌，又曰雄）黄，一变之鴘，色如鶖氅，鴘转之后乃至累变，横理转细，臆前渐渐微白。<br/><br/>　　黄色，一变之后乃至累变，其色似于鶖氅而色微深，大况鴘烂雄黄，变色同也。<br/><br/>　　青班，一变为青父鴘，鴘转之后乃至累变，横理转细，臆前微微渐白。此次色也。<br/><br/>　　白唐，唐者黑色也，谓斑上有黑色，一变为青白鴘，杂带黑色，鴘转之后乃至累变，横理转细，臆前渐渐微白。<br/><br/>　　赤斑唐，谓斑上有黑色也。一变为鴘，其色多黑，鴘转之后乃至累变，横理转细，臆前黑虽渐褐，世人仍名为黑鴘。<br/><br/>　　青斑唐，谓斑上有黑色也。一变为鴘，其色带青黑，鴘转之后乃至累变，横理虽细，臆前之色仍常暗黪。此下色也。<br/><br/>　　鹰之雌雄，唯以大小为异，其余形象本无分别。雉鹰虽小，而是雄鹰，羽毛杂色，从初及变，既同兔鹰，更无别述。雉鹰一岁，臆前从理阔者，世名为〈乞鳥〉斑。至后变为鴘鶬之时，其臆从理变作横理，然犹阔大。若臆前从理本细者，后变为鴘鶬之时，臆前横理亦细。<br/><br/>　　荆窠白者，短身而大，五斤有余，便鸟而快，一名沙裹白。生代北沙漠里荆窠上，向雁门、马邑飞。<br/><br/>　　代都赤者，紫背黑须，白睛白毛。三斤半已上、四斤已下便兔，生代川赤岩里，向虚丘、中山、白〈山間〉飞。<br/><br/>　　漠北白者，身长且大，五斤有余，细斑短胫，鹰内之最。生沙漠之北，不知远近，向代川、中山飞。一名西道白。房山白者，紫背细斑，三斤已上、四斤已下便兔，生代东房山白杨、椵树上，向范阳、中山飞。<br/><br/>　　渔阳白，腹背俱白，大者五斤便兔，生徐无及东西曲。一名大曲、小曲。白叶树上生，向章武、合口、博海飞。<br/><br/>　　东道白，腹背俱白，大者六斤余，鹰内之最大。生卢龙、和龙以北，不知远近，向涣休、巨黑（一曰里）、章武、合口、光州（一曰川）飞。虽稍软，若值快者，越于前鹰。土黄，所在山谷皆有。生柞栎树上，或大或小。<br/><br/>　　黑皂鹂，大者五斤，生渔阳山松杉树上，多死。时有快者，章武飞。白皂鹂，大者五斤，生渔阳、白道、河阳、漠北，所在皆有。生柏枯树上，便鸟，向灵丘、中山、范阳、章武飞。青斑，大者四斤，生代北及代川白杨树上。细斑者快，向灵丘山、范阳飞。<br/><br/>　　鴘鹰荏子，青黑者快，蜕净眼明，是未尝养雏，尤快。若目多眵，蜕不净者，已养雏矣，不任用，多死。又条头无花，虽远而聚。或条出句然作声，短命之候。口内赤，反掌热，隔衣蒸人，长命之候。叠尾、振卷打格、只立理面毛、藏头睡，长命之候也。<br/><br/>　　凡鸷鸟飞尤忌错，喉病入叉，十无一活。叉在咽喉骨前皮里，缺盆骨内，嗉之下。<br/><br/>　　吸筒，以银〈釒棄〉为之，大如角鹰翅管。鹰已下，筒大小准其翅管。<br/><br/>　　凡夜条不过五条数者短命，条如赤小豆汁与白相和者死。<br/><br/>　　凡网损、摆伤、兔蹋伤、鹤兵爪，皆为病。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1036-10934.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1036-10936.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1036.html" action-type="chapterComment" class="comment"><i></i>酉阳杂俎章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

