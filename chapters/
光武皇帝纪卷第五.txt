<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《后汉纪》正文_光武皇帝纪卷第五_袁宏作品 - 维普阅读网</title>
<meta name="keywords" content="后汉纪,后汉纪原文,后汉纪阅读,光武皇帝纪卷第五全文,袁宏作品" />
<meta name="description" content="后汉纪原文阅读,光武皇帝纪卷第五全文在线阅读,袁宏作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-556-7661.html";
var nextpage="novel-read-556-7663.html";
var indexpage = "novel-chapter-556.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-556.html">后汉纪</a></strong>
<strong><a href="novel-chapter-556.html">后汉纪目录</a></strong>
<span>光武皇帝纪卷第五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-556-7661.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>光武皇帝纪卷第五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=袁宏&amp;searchsubmit=yes"  target="_blank">袁宏</a><span class="divide">|</span>发布时间：2014-10-07 23:25:29<span class="divide">|</span></p>
<div class="page-body">
<div class="page-content">
<p>　五年（己丑、二九）<br/>　　春二月丙午，大赦天下。<br/>　　周建兄子诵以垂惠降，刘纡、周建、苏茂走下邳，建道死。<br/>　　封孔子后孔安为殷绍嘉公。<br/>　　初，彭宠征书至潞县，有火灾城中飞出城外，燔千余家，杀人甚多。宠堂上闻虾蟆声在炉火下〔一〕，凿地求之，无所得。数有变怪，卜筮及望气者皆言当从中起。宠以其从弟子后、兰卿本上府所使来，故不相亲也，令将屯于外。<br/>　　〔一〕　范书彭宠传注引东观记，“ 炉火”作“火炉”，袁纪恐误倒置。<br/>　　宠奴子密等三人谋共劫宠。宠斋于便室〔一〕，昼卧。三奴共缚着床，告外吏：“大王解斋〔二〕，吏皆休，旦乃白事。”乃从。次呼诸奴婢，以宠教责问，便收缚，各置空室中。以宠声呼其妻，妻入室，见宠缚，惊曰：“奴反邪！”奴格妻头，击颊。宠曰：“趣为诸将军办装！”〔三〕两奴将妻入取物，一奴守宠。宠谓守奴曰：“若小儿，我素所爱也，为子密逼劫耳。解我缚，出阁则活矣。用女珠妻汝，家中财物皆以与汝。 ”奴意解之，视户外，见子密听其语，遂不解。子密将妻入，取宠男女悉闭室中，收金珠衣物，至宠所装之，被马六匹〔四〕，使妻缝缣囊。昏夜后，解宠手，令作记告城门将军：“令遣子密等至子后兰卿所，开城门出，勿稽留。”书成，断宠及妻头，置缣囊中，驰诣阙。封子密为无义侯。<br/>　　〔一〕　便室，李贤注曰：“便坐之室，非正室也。”<br/>　　〔二〕　东观记亦作“解斋”，唯范书作“斋禁”。<br/>　　〔三〕　趣，趋也。朱骏声谓假借为趋。又李贤曰：“呼奴为将军，欲其赦己也。”<br/>　　〔四〕　胡三省曰：“加马以鞍勒曰被马。”<br/>　　宠尚书韩立、高宣等共立宠子午为燕王，子后、兰卿为将军。数日，宠国师韩利斩午首诣祭遵。遵将兵诛宠支党，渔阳遂平。<br/>　　上嘉耿况之功，以其父劳于边，使光禄大夫樊密持节征况还京师〔一〕，赐以大第，甚见尊重。况年老多病，天子亲数临问，征弇视疾。弇、舒并封列侯，国为射声校尉，复除二子广、举为郎〔二〕。诸子侍疾，并垂青紫，当世以为荣。及薨，赠赐甚厚，谥曰烈侯〔三〕。子国以当嗣，辞曰：“先侯爱少子霸。”上疏让，天子许焉。国有筹策，数言边事，天子器之，官至大司农。<br/>　　〔一〕　范书耿弇传注引袁山松书曰：“使光禄大夫樊宏诏况曰：‘<br/>　　惟况功大，不宜监察从事。边郡寒苦，不足久居。其诣行在所。’”又范书樊宏传亦作光禄大夫樊宏。他书均有樊宏，无樊密。袁纪作“<br/>　　密”，误。又通鉴考异曰：“宏，袁纪皆作密。”则宋本如此。而明本中黄本多作“密” ，然纪文卷一已作‘宏’。南监本则均改作“宏”，蒋本从南监本，改卷七之“密”皆作“宏”，而本卷之“ 密”，偶失改耳。今亦留此“密”字，以存宋本之旧。<br/>　　〔二〕　范书耿弇传作“并为中郎将 ”。<br/>　　〔三〕　袁纪“烈”原误作“列”，迳改之。<br/>　　三月，徙广阳王良为赵王。<br/>　　山阳人庞萌为更始冀州牧，与世祖、谢躬俱平邯郸。萌谓躬曰：“刘公不可信也。”躬以告世祖，世祖喻而安之。及上诛谢躬，而萌率众降。上夺其众，谓萌曰：“前在邯郸，知之何速邪？”萌曰：“<br/>　　知之久矣。”萌为人婉顺，上亲爱之，以为侍中。尝对诸将曰：“可以讬六尺之孤，寄百里之命〔一〕，庞萌是矣。”使萌为平狄将军，与盖延俱定梁、楚地。萌与延争权，惧延谮己，遂勒兵反。<br/>　　〔一〕　李贤曰：“六尺，谓年十五以下。”胡三省曰：“论语孔子之言。吕与叔曰：‘讬六尺之孤，谓辅幼主；寄百里之命，谓为诸侯。’”今按此语出论语泰伯篇，非孔子之语，乃曾参之言也。孔安国曰：“六尺之孤，幼少之君。”所谓“寄百里之命 ”，孔解作“摄君之政令”。此二语实言可委讬以幼君，当国摄政如周公、霍光者也，吕作“诸侯”解， 非也。<br/>　　夏四月，平狄将军庞萌反，袭盖延，破楚相孙萌〔一〕，自号东平王，引兵与董宪、苏茂合。上嗟叹曰：“人不可知乃如是！”下诏曰：“吾尝于众人中言萌可为社稷臣，将军等得无笑吾言？老贼当族，其〔各〕励兵马〔二〕，会睢阳！”<br/>　　〔一〕　楚相，范书光武帝纪作“楚郡太守”。按汉书楚元王传及宣帝纪，地节元年，楚王延寿谋反，自杀国除。又据范书，至建武十五年始复建楚国。在此期间，不当有“楚相”之称。通鉴从范书，是。又通鉴考异曰：“东观记、汉书皆云：萌攻延，延与战，破之。诏书劳延曰：‘庞萌一夜反畔，相去不远，营壁不坚，殆令人齿欲相击，而将军有不可动之节，吾甚美之。’延传言‘仅而得免’，与彼不同，今从延传。”按考异所引东观记、汉书之文，实出范书延传注，且“汉书”上脱“续”字。袁纪显然未采纳此二书之说，而又不明言谁胜谁负，较为谨慎。<br/>　　〔二〕　据全后汉文补。<br/>　　六月，上幸蒙。庞萌、董宪、苏茂等将三万人功桃城。桃城告急，上将轻骑二千、步兵数万，晨夜至亢父。百官疲倦，可且宿〔一〕。上不听，复行十里，宿任城。明旦，诸将欲攻贼，贼亦勒兵待战，上令诸将不得出。是时吴汉兵在东郡，驰使召之。萌等惊曰：“数百里晨夜行，以为到当战，而坚坐任城，致人城下，真不可测也！〔二〕”积二十余日，吴汉到，乃进击，大破之。萌、宪、茂复将数万人屯昌虑，以兵拒新阳。吴汉进击破之，遂守昌虑。<br/>　　〔一〕　袁纪此句必有脱文。通鉴“ 百官”上有“或言”二字。惠栋以为“可”上脱“请” 字。二说皆可通，录此以供参考。<br/>　　〔二〕　“测”，黄本及通鉴均作“ 往”。<br/>　　是时，河西隔远，世祖都洛阳，未能自通，以隗嚣称汉年号，窦融等从受正朔〔一〕。嚣外受民望，内图异计，遣说客张玄游说河西〔二〕，言：“一姓不再兴，今豪杰兢逐，雌雄未分，宜与陇蜀合从，高为六国之势，下成尉他之事〔三〕。”融乃聚其众而议之，曰：“汉承尧运，历数延长，上之姓号，具见于天文〔四〕，自前博物道术之士言之久矣〔五〕。故刘子骏改易名字，以应其占，此皆近事暴着所共见也。以人事言之，今称天子者数人，而洛阳甲兵最彊，号令最明，加以祖宗之重，百姓所归服。天人之应如此，他姓未能争也。”众皆以为然。梁统恐众惑其言，乃刺杀玄。<br/>　　〔一〕　冯班曰：“从受建武正朔。 ”<br/>　　〔二〕　原误作“西河”，迳改之。<br/>　　〔三〕　尉他即赵佗。因其秦时行南海尉事，故亦称尉佗。他为佗之隶变。尉他后虽受汉封为南粤王，却乘黄屋左纛，称制，与中国侔。其使天子，称王朝命如诸侯。<br/>　　〔四〕　“天文”，范书作“图书” ，即河图赤伏符。<br/>　　〔五〕　道术博物之士，范书作“谷子云、夏贺良等”。按汉书谷永传永曰：“陛下承八世之功业，当阳数之标季，涉三七之节纪，遭无妄之卦运，直百六之灾阨。”又哀帝纪曰：“待诏夏贺良等言赤精子之谶，汉家历运中衰，当再受命，宜改元易号。”<br/>　　是夏，窦融及五郡太守遣使诣阙。上先闻五郡全，实在隗嚣、公孙述之间，常欲招引之，会得其表，甚悦。遣使拜融为凉州牧，玺书褒纳之。<br/>　　秋八月，吴汉破昌虑，军士高扈斩梁王纡降。苏茂奔张步，董宪、庞萌走之朐。汉复守之。<br/>　　冬十月，上幸鲁，使大司空祠孔子。<br/>　　使耿弇诸将击张步。步盛兵祝阿，列营钟城。弇攻祝阿，拔之，开其角，令奔钟城，皆空壁走。将军费敢以精兵守巨里，弇令军中益治攻具，将攻巨里。步济南王费邑闻之，将兵救巨里。弇告诸将曰：“此即所求者。野兵不击，何以城为。所以治攻具者，欲以诱致邑耳。”弇分兵守巨里，自与邑战，大破之。弇乃收所斩级以归示巨里城中，城中恟惧，夜空城走。弇收其积聚，纵兵击诸未下者，平三十余营〔一〕。<br/>　　〔一〕　范书耿弇传作“平四十余营 ”。<br/>　　时张步都剧，使弟蓝将兵守西安，西安距临淄三十里〔一〕。弇引营居临淄、西安之间。西安城小而兵精，临淄名大而不实，弇令军中曰：“后五日攻西安。 ”蓝闻之，晨夜为守备。至其夜半〔二〕，令军皆食，会明至临淄城。军吏争之！以为攻临淄而西安必救，攻西安，临淄不能救。弇曰：“然吾故攻西安〔三〕；今自忧城守〔四〕；而吾攻临淄，一日必拔，何救之有？吾得临淄则西安孤，蓝与剧断绝，必复亡去，所谓击一而得两者也。且西安城坚兵精，攻之未可卒下，众必多死伤。正使得其城，张蓝引兵奔临淄，如是临淄更彊。勒兵凭城，观人虚实。吾深入敌境，后无转输，旬日之间，不战而困。诸君适不见是耳。”弇遂攻临淄，拔之。张蓝闻临淄拔，果将其众走。<br/>　　〔一〕　东观记、范书耿弇传均作“ 四十里”。<br/>　　〔二〕　“其”，东观记、范书均作 “期”。袁纪上文作“后五日攻西安”，故此“其”当作“期”。<br/>　　〔三〕　范书耿弇传及通鉴“然”上有“不”字，东观记与袁纪同。<br/>　　〔四〕　疑“今”系“令”之讹。<br/>　　剧去临淄九十里，弇令军中无得掠剧下，须步至临淄乃击之。步闻弇言大笑曰：“以尤来、大彤十余万众，吾皆破之。今大兵少于彼〔一〕，又皆疲劳，何足破乎！”弇上书曰：“臣据临淄，深堑〔高〕垒〔二〕，张步必自来攻臣。以逸待劳，以实击〔虚〕（步）〔三〕，旬日之间，步首自可获。”上然其计。步果与三弟、故大彤帅重异将二十万众〔四〕，至临淄。弇令都尉刘歆、泰山太守陈俊勒兵城上，分阵城下。贼至北门，歆、俊兵皆交，步等乘虚并入，攻弇营。弇登台望之，见其营扰，乃下台安之。既而将精兵击步于东〔城〕下〔五〕，大破之。飞矢中弇股，引刀截之，军中无知者。弇欲以疲步兵，明日将战，陈俊曰：“步兵多，且可须上至。”弇曰：“上至，臣子当击牛酾酒以待百官，反欲以贼遗君父邪〔六〕？”遂纵兵合战，复大破之。弇度步已困，乃罢兵置左右翼。步夜果引去，伏兵夹击，死者城中沟堑皆满，得辎重二千余两。弇纵兵追击，至钜昧水上，八十余里僵尸相属。<br/>　　〔一〕　范书耿弇传“大兵”作“大耿兵”，注曰：“弇，况之长子故呼为大耿。”袁纪恐脱“耿”字。<br/>　　〔二〕　堑可深，垒岂可深！范书耿弇传注引袁山松书作“深堑高垒”，故据以补。<br/>　　〔三〕　据黄本改。袁山松书亦作“ 虚”。<br/>　　〔四〕　重异，黄本作“董异”。然范书、通鉴均作“重异”，而东观记作“大彤帅樊重” ，未知孰是。<br/>　　〔五〕　据范书耿弇传补。<br/>　　〔六〕　“遗”本作“遣”，据黄本迳改之。<br/>　　后数日，上至临淄劳军，百官列坐。上谓弇曰： “将军正韩信也。韩信击历下以着名〔一〕，今将军攻祝阿以发迹。此非齐西界邪？”弇曰：“历下即历城，在祝阿东五十里，皆齐西界也。”上曰：“<br/>　　将军尝为吾言，因上谷兵以击涿郡、渔阳〔二〕，进击富平、获索，因东攻张步，平齐地。以为落落难合〔三〕，今皆如将军策。有其志者，事竟成也。将军有定齐之功，功出于大司马，明如日月也。”<br/>　　〔一〕　史记淮阴侯列传曰：“齐已听郦生，即留纵酒，罢备汉守御。信因袭历下军，遂至临灾。”<br/>　　〔二〕　“因”本作“困”据南监本迳改之。<br/>　　〔三〕　李贤曰：“落落，犹疏阔也。”<br/>　　张步既破，走还剧。而苏茂适至，让步曰：“我南阳兵精，不可待茂邪？”〔一〕步曰：“负卿何言！兄弟走平寿。”上曰：“能相斩降者，封之。”步乃斩苏茂，肉袒军门降。弇勒兵入城，树十二郡旗，各以本郡诣旗下，众尚十余万，辎重七千余两。封步为安丘侯。<br/>　　〔一〕　按范书张步传曰：“茂让步曰：‘以南阳兵精，延岑善战，而耿弇走之。大王奈何就攻其营？既呼茂，不能待耶？’”又茂乃陈留人，更始之讨难将军。曾降光武，复杀淮阳太守而叛，称臣于永，不得自称“我南阳兵精”。袁纪此句必多有脱误。<br/>　　于是琅邪未平，徙陈俊为琅邪太守。齐地素闻俊名，始入界，盗贼大散。顷之，张步兄弟谋反，亡归琅邪，俊擒讨，尽诛之。上美其功，赐俊玺书曰：“将军元勋大着，威振青、徐，两州有警，实得征之。”俊抚贫弱，悉有义〔一〕，令行郡中，百姓歌之。数上书，自请击陇蜀，上报曰：“东州新平，大将军之功也。负海猾夏，盗贼之处，国家以为重忧，且勉镇抚之。”<br/>　　〔一〕　范书陈俊传、北堂书钞卷七引续汉书均作“表有义”，袁纪作“悉”恐误。<br/>　　初起太学宫。<br/>　　十二月，卢芳自称天子，入居九泉，略有数郡。<br/>　　初，上问来歙曰：“今西州未附，子阳称帝，吾方务静关东，西略未知所任，计将何如？”歙因自请曰：“臣尝与隗嚣相遇关中，其人始建为汉之计。今阶下圣德隆兴，臣愿得奉一节，开以丹青之信，〔一〕嚣必归命，则公孙自亡，势不足图也。”上然之，使歙持节喻指，往来数年矣。<br/>　　〔一〕　杨树达曰：“说文丹部青下云‘丹青之信言必然’。”<br/>　　于是歙复与马援使喻隗嚣，嚣与马援卧起，问京师善恶。援答曰：“前到京师，凡数十见〔一〕，每侍对，夜至天明，援事主未常见也。材德惊人，勇略非人敌。开心见诚，好丑无所隐，图画天下事良备，量敌决胜，阔达多大略，与高帝等。经学博览，政事文辩，未睹其比也。”嚣曰：“必如卿言，胜高帝邪？”援曰： “不如也。高帝大度，无可无不可〔二〕；今上好吏事，动循轨度，又不饮酒，所不如也。”嚣大笑曰：“若是，反不胜邪？”嚣虽内不信，不得已遣太子恂入侍，拜为胡骑校尉，封镌□侯。援亦将家至京师，上书求将宾客屯田上林中。因宣扬国威，招来豪杰，以立尺寸之功，上许焉。<br/>　　〔一〕　东观记作“十四见”，范书与袁纪同。<br/>　　〔二〕　语见论语微子篇。<br/>　　是冬，大司徒伏湛免，尚书令侯霸为司徒。<br/>　　霸字君房，河南密人也。矜严有威容，家累千金，不事产业，笃志诗书。成哀间，仕为郎。王莽时，历职有称，为临淮太守〔一〕。莽败，霸保郡自守，吏民安之。更始初，遣谒者征霸，百姓老弱相携啼泣，遮使者车，或当道卧。皆曰：“愿乞复留侯君期年。”民至戒乳妇勿举子，侯君当去，俱不能全耳。谒者恐霸就征，失亡临淮，于是不敢〔授〕（受）玺书〔二〕，具以状闻。会更始败，世祖即位，征霸为尚书令。是时朝廷新立，制度草创，政令有不便于民者，霸辄奏省之。<br/>　　〔一〕　临淮太守，莽时改作“淮平大尹”，此从汉称。<br/>　　〔二〕　据东观记及范书改。<br/>　　霸辟太原人闵仲叔〔一〕，既至，霸劳问之〔二〕，不及政事。〔仲〕叔对曰〔三〕：“始得明公辟，且喜且惧。何者？喜于为明公所知，惧于虚薄，不能宣益拾遗。今未越府阃〔四〕，喜惧才半。亲知政教，已见掾吏。及见明公，喜惧皆去。何则？望明公问属何以明政美俗，调阴阳，训五品〔五〕，令宇内乂安也。以〔仲〕叔为不足问邪？不当辟也。如以为任用而不使陈之，则为失人。智者不私人以位，亦不失人，是以喜惧皆去。”因自劾去。后博士征不至，终于家。<br/>　　〔一〕　李贤注引谢承书曰：“闵贡字仲叔。”<br/>　　〔二〕　李贤曰：“劳其勤苦也。”<br/>　　〔三〕　称字不当仅呼末字，范书作 “仲叔”，故补之。下同。<br/>　　〔四〕　阃音捆，即门槛。府阃，府门也。<br/>　　〔五〕　书尧典曰：“百姓不亲，五品不逊。”传曰：“五品谓五帝。”疏曰：“品谓品秩，一家之内，尊卑之差，即父、母、兄、弟、子是也。教之义、慈、友、恭、孝，此事可常行，乃为五常耳。 ”<br/>　　太子少傅王丹被征将至，侯霸遣子昱迎拜之，丹下车答拜。昱曰：“家公欲与公俱定恩分〔一〕，何为拜子孙邪？”丹曰：“君房有是言，丹未许也。”〔二〕丹常受人言，有所荐及举者有罪，丹坐免官，终不言，客甚惭，自绝于丹。丹俄为太子太傅，使人呼客见之：“何遇丹之薄也？”〔三〕客自安如故。其子有同门生遭亲丧，白丹欲奔之，丹挞之五十。或问其故，丹曰：“世称鲍叔、管夷吾〔四〕，次则百里奚、蹇叔〔五〕，近则王阳、贡禹〔六〕，历载弥久，如此其难也。张、陈凶其终〔七〕，萧、朱隙其末〔八〕，故敕子孙，友道难立，非保慎不惑，焉能终乎？”<br/>　　〔一〕　惠栋曰：“丹时为三公，故曰家公。”杨树达曰：“家公，犹今人称‘家君’，谓其父也。”杨说是。“家公”乃昱自称其父霸也，非谓王丹。<br/>　　〔二〕　王先谦曰：“丹盖因霸为中常侍任子，又仕王莽，故轻之。”<br/>　　〔三〕　范书王丹传“何遇”上有“ 谓曰”二字，袁纪当有脱字。<br/>　　〔四〕　史记管晏列传曰：管夷吾贫困，常欺鲍叔，鲍叔终善遇之，不以为言。后鲍叔事公子小白，管夷吾事公子纠。小白立为桓公，纠死，夷吾囚。鲍叔进夷吾，任政于齐，桓公以霸。管夷吾曰：“ 生我者父母，知我者鲍子也。”于 是天下不多管仲之贤，而多鲍叔能知人。<br/>　　〔五〕　史记秦本纪曰：秦穆公闻百里奚贤，以五羖皮赎之于楚，授以国政。百里奚让曰： “臣不及臣友蹇叔，蹇叔贤而世莫知。”于是穆公使人厚币迎蹇叔，以为上大夫。<br/>　　〔六〕　王吉与贡禹俱昭宣时琅邪人。汉书王吉传曰：“吉与贡禹为友，世称‘王阳在位，贡公弹冠’，言其取舍同也。”<br/>　　〔七〕　张，张耳；陈，陈余。史记张耳陈余传曰：战国时，张耳、陈余俱为大梁人。余年少，父事张耳，两人相与为刎颈交。秦末，张耳以陈余不肯救赵，收余兵，遂有郤。楚汉相争时，张耳随韩信击赵，破井陉，斩陈余泜水上。<br/>　　〔八〕　汉书萧望之传曰：萧育少与陈咸、朱博为友，着闻当世。往者有王阳、贡禹，故长安语曰“萧朱结绶，王贡弹冠”，言其相荐达也。朱博攀援咸、育而进，虽晚出而先至将军上卿，位极亚相。育与博遂有隙，不能终，故世以交为难。<br/>　　丹字仲回，京兆下邽人。王莽时，连征不至，避世陇西，隐居养志。家累千金，好施周急。每岁时农毕，察彊力多收者，载酒肴而劳之。其堕懒不收者，耻不获劳，无不力田者。聚落化之，遂以殷富。闾里犯罪者，喻其父兄而致之法。丧忧者，量其资财，为之制度，丹亲任其事。行之十年，民皆敦厚。陈遵者，豪杰之士也。遵友人丧，亲赙缣百匹，丹独送缣一匹，曰：“如丹是缣，皆出机杼也。”遵有惭色，欲与丹相结，丹未之许也。更始时，遵北使匈奴，过辞于丹，丹谓遵曰： “俱遭乱世，唯我二人为天地所遗。今子使绝域，无以相赠，赠子以不拜〔一〕。”其高抗不屈，皆此类也。卫尉铫期、执金吾寇恂亦慕而友之，名重当世。顷之逊位，卒于家。<br/>　　〔一〕　东观记曰：“遂揖而别，遵甚悦之。”按史记汲黯传曰：“<br/>　　大将军青既益尊，然黯与亢礼，曰：‘夫以大将军有揖客，反不重邪？’”王丹长揖不拜，正用汲黯故事，故遵悦而去。<br/>　　是岁，征会稽严光〔一〕、太原周党。<br/>　　〔一〕　沈钦韩曰：“吴志注会稽典录曰：‘征士余姚严遵，王莽征聘，抗节不行。’董斯张曰：光本新野人，避乱会稽。任延传云：‘<br/>　　天下新定，道路未通，避乱江南者，皆未还中土。会稽颇称多士，延为会稽都尉，如董子仪、严子陵皆待以师友之礼。’以此证之，子陵非会稽人明矣。”<br/>　　光字子陵，少与世祖同学。世祖即位，下诏征光。光变名姓，渔钓川泽。至是复以礼求光，光不得已，舁疾诣京师〔一〕。上就见光曰：“子陵不可相助邪？ ”光卧而应曰：“士固有执节者，何至相逼乎？”天子欲以为三公，光称病而退，不可得而爵也。<br/>　　〔一〕　说文曰：“舁，共举也。读若余。”<br/>　　党字伯况，举动必以礼。赤眉之乱，所在残破，至太原，闻党德行，不入其邑，由是名重天下。三征然后至，党着短布单衣，榖皮绡头〔一〕，见于尚书。欲令党改冠服，党曰：“朝廷本以是故征之，安可复更邪？”遂见，自陈愿守所志，上听之。诏曰：“许由不仕有唐〔二〕，帝德不衰；夷齐不食周粟〔三〕，王道不亏。不忍使党久逡巡于污居之朝，其赐帛四十匹，遣归田里。”博士范升奏毁党曰：“臣闻尧不须许由、巢父而天下治，周不待伯夷、叔齐而王道成。巍巍荡荡，至今不绝。臣伏见太原周党，使者三聘，乃肯就车。陛下亲见，诣庭，党伏而不谒。偃蹇自高，逡巡求退，钓采华名，以夸主上。臣愚以为党等不达政事，未足进用。臣愿与党并论云台之上〔四〕，考试图国之道。不如臣言，请伏虚诬之罪。”书奏，天子示公卿。诏曰：“自古尧有许由、巢父，周有伯夷、叔齐，自朕高祖有南山四皓〔五〕，自古圣王，皆有异士，非独今也。伯夷、叔齐不食周粟，太原周党不食朕禄，亦各有志焉。”党既退，着书上下篇，终于沔池〔六〕，百姓贤而祠之。<br/>　　〔一〕　李贤曰：“说文：‘绡，生丝也，从系肖声，音消。’案：此字当作‘幧’，音此消反，其字从巾。古诗云：‘少年见罗敷，脱巾着幧头。’郑玄注仪礼云：‘如今着幓头，自项中而前，交额上，却绕髻也。’而此乃以榖树皮为绡头也。”<br/>　　〔二〕　史记伯夷列传曰：“说者曰尧让天下于许由，许由不受，耻之逃隐。”正义引皇甫谧高士传曰：“许由字武仲。尧闻致天下而让焉，乃退而遁于中岳颍水之阳，箕山之下隐。尧又召为九州长，由不欲闻之，洗耳于颍水滨。时有巢父牵犊欲饮之，见由洗耳，问其故。对曰：‘尧欲召我为九州长，恶闻其声，是故洗耳。’巢父曰：“子若处高岸深谷，人道不通，谁能见子？子故浮游，欲闻求其名誉，污吾犊口。 ’牵犊上流饮之。”<br/>　　〔三〕　夷齐，即伯夷、叔齐也。武王灭殷，天下宗周，而伯夷、叔齐耻之，不食周粟，遂饿死于首阳山。事见史记本传。<br/>　　〔四〕　续汉志曰：“云台，国家之所造，图书、术籍、珍玩、宝怪藏焉。”<br/>　　〔五〕　四皓，即东园公、角里先生、绮里季、夏黄公。汉高祖求之数岁，皆匿逃不就。高祖欲废太子而立赵王如意。 吕后从张良计，卑辞厚礼，迎此四人营护太子。高祖见而大惊，废立事遂寝。事见史记留侯世家。因四人隐匿于熊耳山中又称商山故史称“商山四皓”。又陈留耆旧传曰：“避地南山。”陶渊明诗亦曰“黄绮之南山。”则以商山在长安南，故又称其为南山矣。<br/>　　〔六〕　惠栋曰：“袁纪‘终于沔池 ’，疑即渑池也。”按范书逸民传作“黾池”。<br/>　　是时太原王霸、北海逢萌亦隐居养志，俱被聘。霸到尚书，拜不称臣。问其故，答曰：“天子有所不臣，诸侯有所不友。”〔一〕遂以疾归，茅屋蓬户，不厌其乐。萌少给事亭长，慨然叹曰：“大丈夫焉能为人役哉。”遂去就师。闻王莽居摄，子宇谏莽，杀之。萌会友人曰：“三纲绝矣，祸将及人。”即解衣冠挂东都城门，将家属客于辽东。天下定，乃还琅邪不其山中〔二〕，以德让导邻里，聚落化之。诏书征萌上道，迷不知东西，萌曰：“朝廷所以征我者，以吾聪明睿智，有益于政耳。今方面尚不知，安能济政？”即归，后连征不起。<br/>　　〔一〕　礼记儒行篇曰：“儒有上不臣天子，下不事诸侯。”王霸之言，盖本于此。<br/>　　〔二〕　范书逸民传作“乃之琅邪劳山”。按御览卷四二引伏琛齐记曰：“不其城南二十里有大劳山、小劳山，在海侧。”又按续汉郡国志，东莱郡有不其侯国，旧属琅邪郡。刘昭注引三齐记曰：“郑玄教授不其山。”则劳山因其所在侯国之名而称不其山，袁纪用其别名也。<br/>　　袁宏曰：夫金刚水柔，性之别也；员行方止，器之异也。故善御性者，不违金水之质；善为器者，不易方员之用。物诚有之，人亦宜然。故肆然独往，不可袭以章服者，山林之性也；鞠躬履方，可屈而为用者，庙堂之材也。是以先王顺而通之，使各得其性，故有内外隐显之道焉。末世凌迟治乱多端，隐者之作，其流众矣。或利竞滋兴，静以镇世；或时难迍邅〔一〕，处以全身；或性不和物，退以图安；或情不能嘿，卷以避祸。凡此之徒，有为而然，非真性也。而有道之君，皆礼而崇之，所以抑进取而止躁竞也。呜呼！世俗之宾，方抵掌而击之，以为讥笑，岂不哀哉！<br/>　　〔一〕　易屯曰：“屯如邅如。”疏曰：“屯是屯难，邅是邅回。”迍邅一词，谓时运艰难，畏难而徘徊也。<br/>　　自王莽末，天下旱蝗，稼谷不成。至建武之初，一石粟直黄金一斤〔一〕，而人相食。二年秋，野谷旅生〔二〕，野蚕成茧，民收其实，以为衣粮。是岁，野谷生渐少，南亩益垦矣。<br/>　　〔一〕　范书作“黄金一斤，易粟一斛”。东观记与袁纪同。<br/>　　〔二〕　晋灼曰：“野生曰旅。”<br/>　　六年（庚寅、三０）<br/>　　春正月丙辰，改舂陵为章陵，复比丰、沛。<br/>　　刘隆等破舒城，斩李宪。<br/>　　二月，吴汉拔朐城，董宪、庞萌逃出，汉执其妻子。宪流涕谢吏士曰：“妻子皆已得矣。久苦诸公。” 将十余骑欲从间道诣上降，追兵至，皆斩之。于是天下粗定，唯陇蜀未平。<br/>　　上乃休诸将于洛阳，分军士于河内，数置酒，会诸将，辄加赏赐。每幸郡国，见父老掾吏，问数十年事，吏民皆惊喜令自以见识，各尽力命焉。初，军旅间贼檄日以百数，上犹以余暇讲诵经书，自河图洛书，谶记之文，无不毕览。<br/>　　王元说隗嚣曰：“天下成败未可知，天水完富，士马最彊。宜北取西河，东收关中，按秦旧迹，表里河山。元请以一丸泥，为大王东封函谷关，此万世之一时也。既不能为此，且畜养士马，据隘自守，旷日持久，以待四方之变，图王不成，其弊犹足以霸。要之，鱼不可以脱于泉〔一〕，一失权柄，神龙还与螾同〔二〕。前更始都长安，四方向应，以为真定也。一朝坏败，大王几无所据。今南有公孙，北有文伯，江湖海滨，王公十数，而欲信儒生之语〔三〕，弃千乘之基，羁旅危国，以求安全，是由覆车之轨，计之不可者也。”嚣心然之。<br/>　　〔一〕　见老子三十六章。“泉”作 “渊”，袁纪作“泉”乃唐人避讳所改。<br/>　　〔二〕　语出慎子。螾，蚯蚓也。<br/>　　〔三〕　按儒生指班彪、郑兴。班彪作王命论以讽嚣；郑兴谏嚣止称王，又阻嚣广置职位以自尊高。详见后文。<br/>　　是时公孙述遣兵出江关，败南郡〔一〕。上因欲从天水伐蜀，从褒、斜，江关路远而多阻，莫若从西州，因便以举，则兵彊财富。嚣虽遣子入侍，而心怀两端，常思王元之言，欲据一方，不欲早定。乃复上书，盛言：“蜀道危险，栈阁败绝〔二〕，丈尺之地，侧不得通。述性严酷，上下相患，须其罪恶孰着，大呼向应之势也。”<br/>　　〔一〕　范书公孙述传曰：“六年，述遣戎与将军任满出江关，下临沮、夷陵间，招其故众，因欲取荆州诸郡，竟不能克。”戎者，田戎也。南郡即属荆州。据此则袁纪“败”下恐脱“于”字。<br/>　　〔二〕　李贤曰：“栈阁者，山路悬险，栈木为阁道。”<br/>　　来歙素刚，闻嚣有异议，遂发愤责嚣曰：“国家以君为知臧否，晓兴废，故为手书，以畅圣意。既遣伯春〔一〕，复用邪惑之言，族灭之计，叛主负子，背忠信，伤仁义。吉凶之决，在于今日。”欲前刺嚣，而左右兵多，嚣欲害歙，歙持节就车。嚣逾怒，欲杀歙，王遵谏曰：“愚闻为国者慎名与器，为家者畏怨重祸。各器俱慎则下伏其令，怨祸不轻即家受其福〔二〕。今将军遣子质汉，而外怀他心，名器逆矣。既违其命，又杀其使，轻怨祸矣。古者列国兵交，不绝其使，所以重兵贵和而不任战也。春秋传曰：交兵，使通可也〔三〕。何况持王命质而犯之哉？上不合于正义，内不周于长利，苟行盗贼之短策，又何是非之能识！加以伯春委身，已在阙庭，而屠汉使，此践机试剑，授刃于颈也。君叔虽单居〔四〕，陛下之外兄也〔五〕。屠之未损于汉，而随以族败。昔宋执楚使，遂有易子之祸〔六〕。小国犹不可辱，况万乘之主乎？”歙知党多在西州，救助非一，遂得免。王遵亦豪杰士也，既而降汉，封上雒侯。<br/>　　〔一〕　伯春，隗嚣长子恂之字，时在洛阳为人质。<br/>　　〔二〕　“怨祸不轻”，范书来歙传作“轻用怨祸”。不轻，重视之意。怨祸不轻即谨慎对待，不加重怨祸，故能家受其福。联系下文，袁纪是。<br/>　　〔三〕　成公九年左传曰：“兵交，使在其间可也。”<br/>　　〔四〕　范书来歙传作“单车远使” 。<br/>　　〔五〕　李贤曰：“光武之姑子，故曰外兄也。”<br/>　　〔六〕　宣公十四年左传曰：楚子使申舟聘于齐，曰“无假道于宋”。及宋，华元曰：“过我而不假道，鄙我也。鄙我，亡也。杀其使者，必伐我。伐我，亦亡也。亡一也。”乃杀申舟。又宣公十五年左传曰：楚师欲久围宋，宋人惧，使华元夜入楚师，登楚帅子反之床，起之曰：“寡君使元以病告，曰：‘敝邑易子而食，析骸以爨。虽然，城下之盟，有以国毙，不能从也。去我三十里，唯命是听。’”子反惧，与之盟。<br/>　　初，嚣问班彪曰：“往者周亡，战国并争，天下分裂，数世然后始定。意者纵横之事复起于今日乎？将承运迭兴，在一人也？愿先生论之。”对曰“周之兴废，与汉不同。周立爵五等，诸侯从政，本根既微，枝叶彊大，故其末流有纵横之事，其势然也。汉家乘秦之制，郡县治民，臣无百年之柄。至成帝，假借外家，哀平短祚，国嗣三绝〔一〕。危自上起，伤不及下，故王氏之贵，倾擅朝廷，能窃号位，而不根于民，是以即真之后，天下莫不引领而思汉。十余年间，天下中外骚扰〔二〕，远近俱发，假号云合，咸称刘氏，不谋而同辞。方今雄杰跨州城者，皆无七国世业之资。诗云：‘皇矣上帝，临下有赫，监视四方，求民之瘼。’〔三〕今民讴吟思汉，向仰刘氏，已可知矣。”嚣曰：“先生言周、汉之势可也；至于但见愚民习识刘氏姓号之故，而谓汉家复兴，疏矣。昔秦失其鹿，刘季逐而得之〔四〕，时民复知汉乎？”<br/>　　〔一〕　李贤曰：“哀帝在位六年，平帝在位五年，故曰短祚。成、哀、平俱无子，是三绝也。”<br/>　　〔二〕　范书班彪传此句无“天下” 二字，恐系衍文。<br/>　　〔三〕　见诗大雅皇矣。<br/>　　〔四〕　李贤引太公六韬曰：“取天下如逐鹿，鹿得，天下共分其肉也。”按刘季即汉高祖刘邦，其字季。<br/>　　彪既感嚣言，又愍狂狡之不息，迺着王命论，以救时难。曰：<br/>　　昔在帝尧之禅曰：“咨尔舜，天之历数在尔躬。”舜亦以命禹〔一〕。洎于稷、契，咸佐唐尧，光济四海，奕世载德，至于汤、武，而有天下。虽遭遇异时，而禅代不同，至于应天顺民，其揆一也。故刘氏承尧之祚，氏族之世，着乎春秋〔二〕。唐据火德，而汉绍之，始起沛泽，则神母夜号，以彰赤帝之符。由是言之，帝王之祚，必有明圣显懿之德，丰功厚利积累之业，然后精诚通乎神明，流泽加乎生民，故能为鬼神所福向，天下所归往，未见运世无本，功德不纪，而得掘起在此位者也。世俗见高祖兴于布衣，不达其故，以为适遭暴乱，得奋其剑，游说之士至比天下于逐鹿，捷者幸而得之，不知神器有命，不可以智力求。悲夫，乱世所以多乱臣贼子者也！若然者，岂独闇于天道哉？又不睹之于人事矣！<br/>　　〔一〕　以上语见论语尧曰篇。<br/>　　〔二〕　文公十三年左传曰：晋人患秦之用士会，乃使魏寿余伪以魏叛者，以诱士会。既归，“魏人噪而还。秦人归其帑。其处者为刘氏”。杨伯骏曰：“士会之子孙有未返晋而仍居秦者，以为刘氏。所以氏刘者，士会尧后，昭二十九年传称‘陶唐氏既衰，其后有刘累’，则为刘累之胤，故复累之姓也。”夫饥馑流离，单寒道路，思有短福之袭〔一〕，担石之蓄，所愿不过一金，然终不免转死沟壑。何则？贫穷亦有命也。况乎天子之贵，四海之富，神明之祚，可得而妄处哉？故遭罹厄会，窃其权柄，勇如信、布〔二〕，彊如梁、籍〔三〕，成如王莽，然卒润镬伏质，烹俎分裂；又况么么〔四〕，不及数子，而欲晻奸天位者乎？是故驽蹇之乘，不骋千里之路；鷰雀之俦，不奋六翮之用；楶梲之材，不荷栋梁之任；斗筲之子，不秉帝王之重。易曰“鼎折足，覆公餗”，言不胜其任也。<br/>　　〔一〕　汉书叙传“袭”作“亵”。师古曰：“谓亲身之衣也。”又曰：“一说云衣破坏之余曰亵。”文稍异。<br/>　　〔二〕　信，韩信；布，英布。<br/>　　〔三〕　梁，项梁；籍，项籍，即项羽也。<br/>　　〔四〕　汉书叙传“么”作“□”。师古引郑玄曰：“□音么，小也。”<br/>　　当秦之末，豪杰共推陈婴而王之，其母止之曰：“自吾为子家妇，而世贫贱，今卒富贵，不祥，不如以兵属人，事成受其利，不成祸其所归。”婴从其言，而陈氏以宁。王陵之母，亦见项氏之必亡，刘氏之将兴也。是时陵为汉将，而母获于楚，有汉使来，陵母见之，谓曰：“愿告吾子，汉王长者，必得天下，子谨事之，无有二心。”遂对汉使伏剑〔一〕，以固勉陵。其后果定于汉，陵为宰相封侯。夫以匹妇之明，犹能推事理之致，探祸福之机，全宗祀于无穷，重册书于春秋〔二〕，而况大丈夫之事乎！是故穷达有命，吉凶由人。婴母知废，陵母知兴，审此二者，帝王之分决矣。<br/>　　〔一〕　汉书叙传“伏剑”下有“而死”二字，袁纪恐脱。<br/>　　〔二〕　此春秋乃史书之总称也。<br/>　　盖在高祖，其兴也有五：一曰帝尧之苗裔，二曰体貌多奇异，三曰神武有征应，四曰宽明而仁恕，五曰知人善任使。加以信诚好谋，达于听受，见善如不及，用人如由己，从谏如顺流，趋时如向起〔一〕；当食吐哺，纳子房之策〔二〕；濯足挥洗，揖郦生之说〔三〕；悟戍卒之言，断怀土之情〔四〕；高四皓之名，割肌肤之爱〔五〕；举韩信于行阵，收陈平于亡命；英雄陈力，群策毕举，此高祖之大略，所以成帝业也。若乃灵瑞符应，又可略闻矣。初，刘媪妊高祖，而梦与神遇，震电晦暝，有龙蛇之怪。及长而多灵，有异于众。是以王、武感物而折契〔六〕，吕公观形而进女，秦始皇东游以厌其气，吕后望云而知其所处，始受命则白蛇分，西入关则五星聚。故淮阴、留侯谓之天授，非人力。<br/>　　〔一〕　“起”，汉书叙传作“赴” 。<br/>　　〔二〕　项羽围刘邦于荥阳，郦食其劝刘邦复立六国之后，以挠楚权。时高祖方食，张良从外来谒，闻之谏以八不可，刘邦辍食吐哺，骂曰：“竖儒，几败而公事！”令趣销印。事见史记留侯世家。<br/>　　〔三〕　刘邦于高阳传舍，使人召郦食其。食其至，邦倨坐令两女子洗足。食其长揖不拜曰：“必聚徒合义兵诛无道秦，不宜倨见长者。”于是邦辍洗，起摄衣，延食其上坐。事见史记郦生陆贾传。按汉书叙传、荀悦汉纪、文选引王命论均作“拔足挥洗” 。<br/>　　〔四〕　戍卒，娄敬也。时刘邦群臣皆山东人，愿都洛阳。敬衣羊裘，入说刘邦，“入关而都，案秦之故地，此亦搤天下之亢而拊其背也”。张良亦言入关便，刘邦即日西都关中。事见史记刘敬传。又师古曰：“洛阳近沛，高祖耒都关中，故云断怀土之情也。”<br/>　　〔五〕　以四皓辅佐太子，而止赵王之代立。<br/>　　〔六〕　王，王媪；武，武负。刘邦从之贳酒，此两家常折券弃责以待之。事见史记高祖本纪。<br/>　　历古今之得失，验行事之成败，稽帝王之世运，考五者之所谓，趣舍不厌斯位，符应不同斯度，而苟昧权利，越次妄据，外不量力，内不知命，必丧保家之主，失天年之寿，遇折足之凶，伏斧钺之诛。英雄诚知觉寤，畏若祸戒〔一〕，超然远览，渊然深识，收陵、婴之明分，绝信、布之觊觎，拒逐鹿之瞽说，审神器之有授，无贪不可几〔二〕，为二母之所笑，则福祚流于子孙，天禄永终矣！<br/>　　〔一〕　师古曰：“若，顺也。”<br/>　　〔二〕　师古曰：“不可几，谓不可庶几而望也。一说，几读曰冀。”<br/>　　嚣不寤，彪乃转之河西，大将军窦融谘访焉。<br/>　　彪字叔皮，右扶风安陵人。成帝时，彪姑为倢妤，诸父昆弟，贵幸当世。父稚，王莽时为广平太守〔一〕。莽摄政，欲文致太平，使侯者分行风俗，采颂声。稚无所上，被劾为延陵园郎，由是班氏不显莽朝。彪幼好学，家有赐书〔二〕，内足于财，好古之士，父党扬子云已下，莫不造其门。年二十而天下乱，因避地西州。<br/>　　〔一〕　汉书叙传作“哀帝即位，出稚为西河属国都尉，迁广平相”。范书班彪传作“哀帝时为广平太守”。洪颐烜曰：“诸侯王表：‘<br/>　　平干缪王元，五凤二年坐杀谒者，会薨，不得代。’则自平干废后，广平仍为郡。哀帝建平三年正月，王汉以夷王弟，诏封广平。是稚先迁广平太守，后随国改为相。叙传据终后言之，故所载不同。 ”又今按：袁纪“王莽时”恐当作“哀帝时”，方与下文“莽摄政”相合。<br/>　　〔二〕　汉书叙传曰：“班斿博学有俊材，与刘向校秘书，上器其能，赐以秘书之副。”<br/>　　及嚣将背汉，窦融与书责让之曰：“将军当厄会之际，乘不利之时，承事本朝，委身于国，忠孝冠周、霍〔一〕，德让配吴、札〔二〕，融等所以服高义，愿为役者也。忿悁之间，改节易图，百年累之，一朝毁之，岂不惜乎！殆执事者贪功建谋，以至于此，融窃痛之！融闻智者不危众以举事，仁者不达义以要利。初事本朝，稽首北面，忠臣节也。及遣伯春，重涕相送，慈父恩也。俄而背之，谓吏士何？忍而出之，谓留子何〔三〕？自起兵以来，转相攻击，城郭皆为丘墟，生民转于沟壑。今其存者，非锋刃之余，则流亡之孤。今伤痍之体未愈，哭泣之声未绝。幸赖天运少还，而大将军复重其难，是使疮痍不得遂瘳，幼孤复见流离。庸人且为流涕，况仁者乎？惟将军省察之。”嚣不纳，融乃与五郡太守请师期。世祖嘉美之。<br/>　　〔一〕　周，周勃；霍，霍光。<br/>　　〔二〕　吴，吴太伯仲雍；札，吴季札。<br/>　　〔三〕　杨树达曰：“留子，谓留汉之子耳。”按即隗恂字伯春者也。<br/>　　夏四月，上幸长安，谒园陵。<br/>　　诸将议，欲“延嚣日月之期，许爵其将帅，以散其谋”。祭遵曰：“嚣奸计久矣。今若案兵引日，则其谋益深，而公孙得固其奸谋，不如遂进。”上从之，遣吴汉、耿弇诸将从陇道击蜀。隗嚣使王元据陇坻，伐树木以塞陇道。诸将与战，不利，还屯三辅。<br/>　　马援上书曰：“援自念事陛下，本无公辅之荐，左右之助。臣不自陈，陛下何因闻之。故臣不复避瞽言，昧死陈诚。臣与嚣往为知交，今闻与来歙书，深更怨臣，自计无负于嚣。遣臣东，谓臣曰：‘仆北面称臣，加以本欲为汉，足下往观其政，于汝意可，即专心矣。 ’臣还报以赤心，欲嚣善耳，非欲陷于非义也。嚣自挟奸心，盗憎主人〔一〕，反欲归怨于臣。臣欲遂退不言，则无以报陛下。愿诣行在所，得露心腹，陈灭西州之术，然后退就垄亩，饭蔬饮水，随四民之职〔二〕，死无所恨。”上报许。援东诣京师，具言击嚣之计，上大悦，谓援曰：“吾方西诛隗嚣，待诏勉卒所志。”<br/>　　〔一〕　成公十五年左传曰：“初，伯宗每朝，其妻必戒之曰：‘盗憎主人，民恶其上。子好直言，必及于难。’”杨伯峻曰：“意谓盗不能憎恨主人，百姓不能厌恶统治者。此二语盖当时俗谚，周语中单襄公引谚‘兽恶其网，民恶其上’，说苑敬慎篇引金人铭‘盗怨主人，民害其贵’，孔子家语观周篇亦引金人铭，作‘盗憎主人，民怨其上’，大致相同。”<br/>　　〔二〕　成公元年谷梁传曰：“古者，有四民：有士民，有商民，有农民，有工民。”此四民乃平民布衣之总称。<br/>　　是时建威将军耿弇屯漆，征虏将军祭遵屯汧，征西将军冯异屯上林，大司马吴汉在长安，中郎将来歙〔监〕（坚）领众军在安民〔一〕。援始将突骑五千匹，诸将每疑议，更请呼援，咸敬重焉，而来歙深与援善。<br/>　　〔一〕　坚监形近而讹，故改之。<br/>　　嚣复上疏曰：“吏民闻大兵卒至，惊恐自救，臣嚣不能禁止。兵虽有大利，不敢废臣子之节，亲自追还。昔虞舜事父，大杖则走，小杖则受〔一〕。臣虽不敏，不敢不勉。今臣之在本朝，如遂蒙恩，更得洗心，死骨不朽。”有司以嚣慢，诛其子恂〔二〕。上不忍，复使歙至汧，赐嚣书曰：“昔柴将军与韩信书云：‘陛下宽仁，虽有亡叛而后归，辄复位号，不诛也。’〔三〕故复赐书。深言则似不逊，略言则事不决。今若束手，复遣恂弟诣阙，有全爵禄之福。吾年已〔三〕（五）十余〔四〕，在甲兵中十年，厌浮语虚辞。即不欲，勿报。”嚣知世祖筹之明，乃遣使称臣于蜀。公孔述以嚣为朔宁王，数遣兵助嚣。<br/>　　〔一〕　李贤曰：“家语孔子谓曾子之辞。”<br/>　　〔二〕　范书隗嚣传“诛”上有“请 ”字，袁纪恐脱。<br/>　　〔三〕　以上见史记韩信卢绾传。此韩信非淮阴侯，实韩王信也。信音申。<br/>　　〔四〕　南监本作“五十余”，蒋本从之，而黄本作“三十余”。按范书作“年垂四十”，与黄本略同。光武帝二十八起兵，至此建武六年，实三十七岁，故黄本是，据以改定。<br/>　　太原人温序，为护羌校尉〔一〕，行〔部〕（步）至襄武〔二〕，为嚣将苟宇所执。欲生降之，谓序曰：“并势力，天下可图也。”序曰：“受国重任，本当效死，义不贪生。”宇复晓喻序，序怒叱之曰：“虏何敢胁汉将！”左右欲杀之，宇止之曰：“义士欲死节，赐剑令自裁。”序受剑，衔须叹曰：“既为贼所迫，无令须污土。”遂伏剑。上闻而怜之，赐洛阳城旁□地，谷千斛，缣五百匹，除序子寿为郎，迁邹平侯相。寿梦序告之曰：“久客思乡里。”寿即弃官，上书乞将序骸骨葬旧茔，诏许焉。<br/>　　〔一〕　范书独行传亦作“护羌校尉 ”。而通鉴考异曰：“检西羌传，九年方置此官，牛邯为之。又云：‘邯卒，职省。’则序无缘作‘<br/>　　护羌’，今但云校尉。”又沈钦韩曰：“案前此叙州为隗嚣窦融，无庸置此官。传在六年误矣。”今按东观记亦同袁纪，然类聚卷二０引续汉书作“护军校尉”。据考异及沈钦韩之说，此时既不当有 “护羌校尉”一职，则“羌”系“军”之误，无疑焉。<br/>　　〔二〕　行步，殊不辞。其本意系按行其部，则“步”系“部”之误。<br/>　　冬十二月癸巳，诏曰：“间者以军旅未解，用度不足，故行十一之税。今往往屯田，其令郡国田租三十税一，如旧制焉。”<br/>　　冯异在关中久，求还京师，上不听。有人上书言冯异专制关中，威福自由，号“咸阳王”。上以章示异，惶恐谢曰：“臣本诸生，遇受命之会，过蒙顾盼，充备行伍，班大将，爵为通侯；虽受任方面，豫有微功，此皆国家谟谋，非臣所及也。臣伏自思惟：奉承诏旨，则战无不克；率臣私心，则未尝不悔。陛下独见之明，久而益远，乃知‘性与天道，不可得而闻也’〔一〕。当兵革始起，豪杰竞逐。臣在倾侧之中，尚无过差之志，况天下平定，上尊下卑者乎！诚宜谨守愚忠，以自终始。伏愿明主，知臣素心。”诏曰：“将军之于国家，义则君臣，恩犹父子。何嫌何疑，而有惧意？”<br/>　　〔一〕　见论语公冶长，子贡之语。<br/>　　是冬，冯异、岑彭朝京师。上谓公卿曰：“冯将军是我兵起时主簿也。”使中黄门赐异珍宝、衣服。诏曰：“仓卒无芜蒌亭豆粥，呼沱河麦饭也。”〔一〕异谢曰：“臣闻管仲谓桓公曰：‘愿君无忘射钩，臣无忘槛车。’〔二〕齐国赖之。臣愿陛下无忘父城〔三〕，则百僚蒙恩，天下幸甚。”后遣异将妻子西。彭亦数宴见，宽加赏赐。既而还南，使过家上先人冢，诏大长秋朔望问〔太〕夫人起居〔四〕。<br/>　　〔一〕　范书冯异传诏文尚有“厚意久不报”五字。<br/>　　〔二〕　管仲曾射桓公中钩；桓公立，鲁曾囚管仲于槛车，送之齐。新序又曰：“齐桓公与管仲饮，酒酣，管仲上寿曰：‘愿君无忘出奔于莒也，臣亦无忘束缚于鲁也。”<br/>　　〔三〕　范书冯异传此句作“臣亦愿国家无忘河北之难，小臣不敢忘巾车之恩。”袁纪“无忘父城”，依管仲文例，当是冯异不忘之事。时异佐父城长苗萌拒汉兵，出行被俘于巾车乡，始降光武。事见卷一。故“陛下”下当脱“无忘河北，臣”五字。<br/>　　〔四〕　据范书岑彭传补。<br/>　　诏诸侯就国。耿纯上书，愿奋击公孙述。又陈前在东郡，诛涿郡太守朱英亲属，涿郡诚不自安〔一〕。乃更封纯为东光侯。上曰：“<br/>　　文帝谓周勃曰：‘丞相吾所重也，君为我率诸侯就国。’〔二〕今亦然哉。”纯遂就国，吊死问伤，国中爱之。<br/>　　〔一〕　耿纯封高阳侯，高阳县属涿郡，故不自安。<br/>　　〔二〕　语出汉书周勃传。然“君” 作“其”，“吾”、“我”均作“朕”，“诸侯”作“ 列侯”，“就”作“之”。袁纪所引多失其旧。<br/>　　袁宏曰：夫万物云为趣舍不同，爱恶生杀，最其甚大者也。纵而不一，乱亡之道。故明王制设号令，所以一物心而治乱亡也。今诛恶之臣，内惧私憾，不虑其弊，从而易之，是下用情而法不一也。不一则多变，多变则害生。故王者之所保，在于法一而不变乎！<br/>　　灵寿侯邳彤薨。<br/>　　世祖既平邯郸，遣任光还信都，更封陵乡侯。李忠为中水侯，迁丹阳太守，治甚有称，为天下第一。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-556-7661.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-556-7663.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-556.html" action-type="chapterComment" class="comment"><i></i>后汉纪章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

