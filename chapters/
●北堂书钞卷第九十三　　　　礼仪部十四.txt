<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第九十三　　　　礼仪部十四_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第九十三　　　　礼仪部十四全文,虞世南作品" />
<meta name="description" content="北堂书钞原文阅读,●北堂书钞卷第九十三　　　　礼仪部十四全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9699.html";
var nextpage="novel-read-999-9701.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第九十三　　　　礼仪部十四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9699.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第九十三　　　　礼仪部十四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:58:51<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註丧服三十四　　　　　　居丧三十五奔丧三十六　　　　　　讣告三十七夺礼三十八<br/><br/>　　○丧服三十四<br/><br/>　　小宗伯职辨吉凶之五服「周礼小宗伯职云辨吉凶之五服郑注云五服王及公卿大夫士之服○今案春官注同」服术有六「礼记大传云服术有六一曰亲亲二曰尊尊三曰名四曰出入五曰长幼六曰从服郑注术犹道也亲亲父母為首尊尊君為首名世母叔母之属也出入女子子嫁者及在室者也长幼成人及殤也从服若夫為妻之父母妻為夫之党服○今案大传注同」<br/><br/>　　从服有六「礼记大传云从服有六有属从有徒从有从有服而无服有从无服而有服有从重而轻有从轻而重郑注属从子為母之党也徒从臣為君之党也从有服而无服公子為其妻之父母也从无服而有服公子之妻為公子之外兄弟也从重而轻夫為妻之父母也有从轻而重公子之妻為其皇姑也○今案大传注同」<br/><br/>　　以三為五以五為九「丧服小记篇云亲亲以三為五以五為九上杀下杀旁杀而毕矣郑注云上亲父下亲子三也以父亲子以子亲孙五也以祖亲高祖以孙亲玄孙九也杀谓亲益疏者服之则轻○今案丧服小记注同」<br/><br/>　　称情立文以别贵贱「礼记三年问云三年之丧何也曰称情而立文因以饰疏贵贱之节而不可捐益也故曰无易之道也郑注称情而立文称人之情轻重而制其也群谓亲之党也无易犹不易也○今案三年问注同」<br/><br/>　　丧同四制变而从宜「丧服四制云丧有四制变而从宜取之四时也有恩有礼有节有权取之人情也○今案丧服四制篇有礼作有理」有恩「又云有恩恩者仁也其恩厚者其服重故為其父斩衰三年且蓑不忘○今案丧服四制篇此文无且蓑句疑由下入」有礼「又云有节节者礼也三日而食三月而浴期而练毁不灭性不以死伤生也丧不过三年且蓑不补墓坟不培祥之日鼓素琴告有终也以节制者也○今案丧服四制篇浴作沐蓑作衰」<br/><br/>　　有权「又云有权权者智也资於事父以事母而爱同天无二日民无二王国无二主家无二尊杖者何也爵也三日受子杖五日受大夫杖七日受土杖妇人童子不杖不能病也百官备百物具不言而事行者杖而起言而后事行者杖而起身自执事而后行者面垢而已秃者不髽傴者不袒跛者不踊老病不止酒肉凡此八者以权制也○严氏校主上二字今案丧服四制篇民无作土无二主作二君」<br/><br/>　　再期之丧三年也期之丧二年也「丧服小记曰九月七月之丧三时五月之丧二也三月之丧一时也○今案陈本无云九以下」三年之丧天下之通丧也「礼记曾子问曰孔子曰○今案此条有脱误旧钞孔子曰下有子生三年廿三字系由下条窜入考曾子问篇言三年之丧者凡三见但无通丧六字则此句亦由下条误入也」<br/><br/>　　三年之丧天下之通丧也「论语微子云宰我问三年之丧朞已久矣子曰子之不仁也子生三年然后免於父母之怀夫三年之丧天下之通丧也子有三年之爱於其父母乎○今案此见阳货篇旧钞微子二字有误」<br/><br/>　　三年之丧人道至文「礼记杂记云三年之丧人道之至文也夫是之谓至隆是百王之所同古今之所壹也未有知其所由来者也○今案此见三年问篇旧钞杂记二字有误」<br/><br/>　　三年之丧虽贵遂服「汉晋春秋云初文帝之崩羊祜曰三年之丧虽贵遂服自天子达今上天纵至孝有曾閔之性若因此革魏之薄而兴先王之法以敦厚风俗垂美百代不亦善乎○今案御览五百四十七引汉晋春秋垂美作垂之亦善作亦美餘同」<br/><br/>　　致丧三年「檀弓云事亲有隐而无犯左右就养无方服勤至死致丧三年郑注勤劳辱之事也致谓戚容称其服也凡此以恩為制○今案檀弓注同陈本恩作义」服勤三年「杂记云成壙而归不敢入处室居於倚庐哀亲之在外也寝苫枕块哀亲之在土也故涕泣无时服勤二年思○今案此见问丧篇非杂记也思下有慕之心孝子之志也八字涕作哭」<br/><br/>　　□□□□「郑注云心丧戚容如父而无服也凡此以恩义之閒為制○今案此见檀弓上篇心丧二年句注也旧钞窜入上条注中今移至」至尊至亲故為加降「白虎通云三年之丧以二十五月為期民质痛於死者不封不树丧期无数忘之则除后世圣人因天地万物有炵始而為之制以期断之父至尊母至亲故為加隆以尽孝子之恩爱加之则倍故再期二十五月也○今案白虎通丧服篇忘之作亡之以期作朞」<br/><br/>　　恩深义重故為之服「白虎通云弟子為师服者弟子有君臣父子朋友之道木故生则敬而亲之死则哀而痛之恩深义重故為之服也○今案白虎通丧服篇作為之隆服本钞下文引隆作阴」<br/><br/>　　创鉅者日久痛甚者逾迟「礼记三年问云创鉅者其日久痛甚者其逾迟三年者情而立文所以為至痛极也斩衰且杖居倚庐贪粥寝苫枕块所以為至痛饰也○今案三年问篇逾作愈」<br/><br/>　　贤者俯就以尽其哀不肖企及不足伤性「礼记祭统云所以止三年何复天地之恩也夫三年之后飢能索食寒能索衣圣人量时制服于中贤者俯而就之以尽其哀不肖者企而及之不足伤其性也○今案详本钞居丧篇」<br/><br/>　　小功不税「檀弓云曾子曰小功不税郑注据礼而言也日月已过乃闻丧而服企而及之不足伤也○今案檀弓注而服下但有曰税二字企而以下是由上条窜入」制重哀轻「潘岳悼亡赋云吾闻丧礼之在妻谓制重而哀轻○今案百三家本潘岳集同陈本脱谓字」天子绝朞「白虎通云天子為诸侯绝朞何示同爱百姓明不独亲○今案见丧服篇」<br/><br/>　　大夫降緦「礼记中庸云期之丧达乎大夫三年之丧达乎天子卿大夫降緦重公正也○今案中庸篇及注无卿大夫以下惟正义引熊氏有小功降緦句陈本脱重公以下」<br/><br/>　　為父后者為出母无服「丧服小记云為父后者為出母无服郑云不敢以己私废父所传重之祭祀○今案陈本同」為殤后者以其服服「又云為殤后者以其服服之郑注云言為后者据承之也殤无為人父之道以本亲之服服之○今案丧服小记注同」兄弟之子犹子也盖引而进之嫂叔之无服也盖推而远之「檀弓云丧服兄弟之子犹子也引而进之也嫂叔之无服也盖推而远之也○今案陈本兄上脱服字」妾為君之长子女君同「丧服小记云妾為君之长子与女君同郑注云不敢以恩轻轻服君之正统也○今案陈本同」女君死妾為女君之党服「杂记云女君死则妾為女君之党服郑注云妾于女君之亲若其亲然○今案杂记注同」旧君无服明不二君「孔丛子云子思居卫鲁穆公卒县子使乎卫谓子思曰子虽未臣鲁父母之国也奈何不服子思答曰臣而出国君不移其宗庙则為之服寄公寓乎是国而為国服吾既无别于鲁国而祭在卫吾何服哉寄臣而服所寄之君则旧君无服明不二君之义也○今案孔丛子抗志篇出国作去国移作扫陈本亦改扫」<br/><br/>　　同僚有服有相友之义「孔丛子云秦庄子死孟武伯问于孔子曰古者同僚有服乎曰然同僚有相友之义贵贱等殊不為同官○今案见记义篇」王為公锡衰「周礼司服职云王為三公六卿锡衰郑注君為臣服锡衰锡者麻之滑者十五升去其半无事其缕哀在内也○今案春官司服同」王為诸侯緦衰「周礼司服云王為诸侯緦衰郑注云君為臣服弔服也緦十五升去其半无事其布哀在外也○今案司服注同」王為大夫士疑衰「又云王為大夫士疑衰郑注云君為臣服弔服也疑衰十四升衰也疑之言拟拟於吉也○今案司服圣同」庶人為国君齐衰「白虎通云礼庶人為国君齐衰三月○今案王謨本白虎通人下脱為字君下有服字」士妾有子而為之緦「丧服小记云侍妾有子而為无子则已郑玄注士卑妾无男女则不服不别贵贱○今案丧服小记注同」弟子為师為之阴服「白虎通云弟子為师服者弟子有君臣朋友父子之道也故生则尊敬而亲之死则哀痛之恩深义重故為之阴服入则絰出则否檀弓云昔者夫子之丧顏渊若丧子而服丧子路亦然请丧夫子若丧父而无服○今案白虎通丧服篇阴作隆陈本亦改隆」<br/><br/>　　夫子丧顏回若丧予无服「家语云门人疑所服子贡曰昔夫子丧顏渊也若丧子而无服丧子路亦然请丧夫子若丧父而无服于是弟子皆弔服而加麻出有所之则不絰也○今案家语终记解第四十予作子陈本已改」<br/><br/>　　服以饰情「白虎通云丧礼必制衰麻何以副意也服以饰情情貌相配中外相应以故吉凶不同服号哭之声所以表衷情也衰衰麻緦萧笄绳缨皆為横路乃為本也○今案陈本脱衰裳以下号哭二句作歌哭不同声所以表中诚也盖据近本白虎通丧服篇改又近本麻緦作麻絰横路八字作且杖為略及本絰者亦示也十一字」<br/><br/>　　絰以代带「又云要絰者以代绅带也所以结之何示思慕肠若结也○今案近本白虎通丧服篇要作腰」杖以扶身「白虎通云所以必杖者孝子失亲悲哀哭泣三日不食身病体羸故以杖扶身明不当以死伤生○今案白虎通丧服篇作身体赢病餘同」杖者辅病「仪礼丧服云且杖竹也削杖桐也杖者何爵也非爵而杖者何担主也非主而杖者何辅病也○今案丧服篇同陈本非爵作无爵」且杖竹也削杖桐也「丧服小记云且杖竹也削杖桐也谨案所以用竹桐竹者戚也桐者痛也明孝子悲痛哀戚于心○今案礼记疏卷三十二同谨案以下则虞永兴引申语也」布冠「礼记祭统云成服衣衰加絰杖竹布冠三叶缨绳营履也○今案祭统无此文陈本脱」素冠「毛诗云素冠刺不能三年也庶见素冠兮棘人峦峦兮郑玄笺云三年之丧时人废其礼故冀幸一见素冠者急于哀戚之人也○今案刺不句是小序也郑笺亦同陈本脱此条」丧冠不緌「檀弓云丧冠不郑注云去饰也○今案檀弓注同」絰必再结「白虎通云要絰者以咨绅带所以结之何示思慕腹若结也必再结之何明思慕无已也○今案白虎通丧服篇脱示字要作腰」麻不绝本「丧服小记云下殤小功操麻不绝本詘而反以报之郑注曰报犹合也下殤小功本齐衰之亲其絰带澡率治麻為之带不绝其本詘而上至要中合而纠之明亲重也凡殤散带重○今案丧服小记注内詘作屈」<br/><br/>　　斩不缉末「释名為斩衰者不缉其末翦斩而已○今案见释丧制」榛以為笄「檀弓云南宫适之妻之姑之丧夫子诲之髽曰尔毋从从尔尔毋扈扈尔盖榛以為笄长尺而摠八寸郑注曰南宫适僖子之子南宫阅也摠束髮垂為饰齐衰之緫八寸○今案檀弓适作縚」<br/><br/>　　绘笄用桑「仪礼士丧礼云绘笄用桑长四寸郑注云桑之言丧也用為笄取其名也○今案仪礼绘作鬠陈本已改」箭笄终三年「丧服小记云箭笄终三年郑注曰丧所以自卷持者有除无变○今案陈本持误将」恶笄以终丧「丧服小记云齐衰恶笄以终丧郑注笄所以卷髮妇人质於丧所以自卷持者有除无变○今案陈本持误特」斩衰之葛与齐衰之麻同「又云斩衰之葛与齐衰之麻同郑注絰之大俱七寸五分寸之一带五寸二十五分寸之十九○今案陈本同」齐衰之葛与大功之麻同「又云齐衰之葛与大功之麻同郑注云絰之大俱五寸二十五分寸之十九带四寸百二十五分寸之七十六○今案丧服小记注同」除丧者先重者易服者易轻者「又云除丧者先重易服者易轻郑注先重者谓练男子除乎首冠易轻者谓大丧既虞卒哭而遭小丧易服男子易乎带妇人易乎首○今案丧服小记注无冠字」<br/><br/>　　○居丧三十五<br/><br/>　　丧纪之容「周礼保氏职云养国子以道乃教之六仪四曰丧纪之容郑注云丧纪之容○今案地官郑司农注容下有涕涕翔翔句此脱去耳」□□□□「闻诸申之父曰哭泣之哀齐衰之情饘粥之食自天子达於庶人郑注云丧父母尊卑同也○今案此见檀弓篇衰作斩达下无於庶人三字注云下有子字旧钞此条混入上条注中今移正」<br/><br/>　　唯哀為主矣「问丧云丧礼唯哀為主矣女子哭泣悲哀击胷伤心男子哭泣悲哀稽顙触地无容哀之至矣○今案礼记疏卷五十六同」丧致其哀「孝经云孝子之事亲丧则致其哀郑注擗踊哭泣尽其情○今案孝经纪孝行章明皇注情上有哀字正义云此依郑注也」以尽其哀「礼祭统云所以止三年何复父母之恩也夫三年之后飢能索食寒能索衣圣人量时致服于中贤者俯而就之以尽其哀不肖者企而及之不足伤其情也○今案陈本止作御致服作制服伤情作伤性餘同考近本礼记祭统无此文亦见本钞丧服篇引」<br/><br/>　　哭之以叙情叙至哀「礼祭统云所以哀哭何声以叙情叙至哀信以达意不能勿言痛不能乎故以叙至哀之者也○今案本条有误陈本脱近本祭统苶此文」齐斩之情「檀弓云穆公之母卒使人问于曾子曰如之何对曰申也闻齐靳之情同也○今案檀弓篇闻下有屠申之父曰五字情下有自天子达句同也二字又是郑注文同上有子丧父母尊卑六字已见本篇上文」<br/><br/>　　顏色称其情戚容称其服「礼记杂记云子贡问丧子曰敬為上哀次之瘠為下顏色称其情戚容称其服礼记丧记云君子衰絰则有哀色郑注云顏色称其服○今案杂记一条礼记疏四十二同」丧容纍纍「礼记玉藻云丧容纍纍郑注羸惫貌也○今案陈本脱貌字」颠颠「郑元注周礼保氏职云丧纪之容纍纍颠颠○今案保氏注同」三年之丧如斩朞之丧如剡「檀弓云县子曰三年之丧如斩朞之丧如剡郑注县子鲁人也斩谓有所伤断言其至也剡谓有所割伤以其痛至也○今案县子鲁人以下今檀弓注无之陈本已照近本删改」<br/><br/>　　斩衰三日不食齐衰二日不食「閒传云斩衰三日不食大功三不食小功緦麻再不食此哀之发於饮食也○今案礼记间传同旧钞间下衍贤字」斩衰貌若且齐衰貌若枲「礼记閒传云斩衰貌若且齐衰貌若枲大功貌若止此哀之发於容体也郑注云有大者面必深黑止谓不动於喜乐之事也○今案閒传注与此同」<br/><br/>　　斩衰之哭往而不反齐衰之哭若往而反「间传云斩衰之哭若往而不反齐衰之哭若注而反大功之哭三曲而偯小功緦麻哀容可也此哀之发於声音者也郑注云三曲一举声而三折也偯声餘从容也○今案陈本声餘误声於」<br/><br/>　　斩衰唯而不对齐衰对而不言「间传云斩衰唯而不对齐衰对而不言此哀之发於言语者也郑注曰议谓陈说非时也○今案议谓句系间传小功緦麻句注」<br/><br/>　　齐衰之丧居堊室大功之丧寝有席「间传云齐衰之丧居堊室下翦不纳大功之丧寝有席小功緦麻牀可也此哀之发於居处也○今案旧钞閒下衍肾字今删」<br/><br/>　　大功不食醯酱小功不饮醴酒「闻传云父母之丧不食菜果大功之丧不食醯酱小功緦麻不饮醴酒此哀之发於饮食者也○王石华校改醯為醢盖沿陈本标目之误今案旧钞閒下衍贤字已删」小功緦麻哀容可也「閒传云小功緦麻哀容可也此哀之发於声音者也○今案旧钞间下衍贤字已删陈本哀误衰」小功緦麻容貌可也「小功緦麻容貌可也此哀之发於容貌者也谨案小功緦麻轻故言可也○今案此见閒传」哭父之党於庙母妻之党於寝「礼记奔丧云哭父之党於庙母妻之党於寝师於庙门外朋友於寝门外所识於野张帷郑注党谓族类无服者也逸奔丧礼曰哭父族与母党于庙妻党于寝朋友于寝门之外壹哭而已不踊言壹哭而已则不為位矣○今案奔丧注同陈本谓族误诸族」<br/><br/>　　朋友寝门外所知哭野「檀弓云孔子曰兄弟吾哭诸庙父之友吾哭之庙门之外师吾哭之寝朋友吾哭之寝门之外所知吾哭于野郑注云别轻重也○今案檀弓注同」<br/><br/>　　始死充充如有穷既殯瞿瞿如有求「又云始死充充如有穷既殯瞿瞿如有求而不得既葬皇皇如有望而不至郑注忧悼在心之貌也求索也○今案檀弓注同」水浆不入口七日「又云曾子谓子思曰伋吾执亲之丧也水浆不入于口者七日子思曰先王之制礼也过之者俯而就之不至者企而及之故君子之执亲之丧也水浆不入于口者三日郑注為曾子言难继以礼抑之○今案檀弓注同」<br/><br/>　　水浆不入口三曰「閒传云亲始死惻怛之心痛疾之意水浆不入口三日不举火故邻里為糜粥以饭食之○今案礼记閒传无此条惟见问丧第三十五」其往也如慕其反也如疑「如疑求不得也○今案见檀弓上篇求不得句非郑注文盖永兴引申语」哀至则哭「礼记祭统云已殯出中门之外居倚庐寝苫枕块不脱絰带立无常既葬疏食饮水哀至则哭○今案祭统无此文陈本脱记祭统三字及既字」哭何常声「礼记杂记篇云曾申问于曾子曰哭父母有常声乎曰如中路婴儿失其母焉何常声之有○今案近本记下篇中上无如字」哭踊无数「檀弓曰弁人有其母死而孺子泣者者孔子曰哀刖哀矣而难為继也故哭踊有节郑注此孺子泣言声无节也○今案檀弓注同惟标目无数二字有误当作无节」设菰庐「王肃丧服要记曰鲁哀公葬父孔子问曰寍设菰庐乎哀公曰菰庐起太伯太伯出奔闻古公崩还赴葬故作菰庐入部其尸○今案陈本古作召无入部句御览五百四十八引王肃要记葬父作祖载其父崩作薨赴葬作赴丧入部作以彰」<br/><br/>　　哭踊有节「檀弓云已见　上」口不甘味身不安美「礼记云夫悲哀在中故形变外也痛疾在心故口不甘味身不安美也○今案见礼记问丧」礼无容言不文「孝经云孝子之丧亲也礼无容言不文此哀慼之情也郑注父母之丧不為詡唯而不对者也○今案见丧亲章第十八近本邢疏未收此郑注」读丧礼「曲礼篇云居丧不言乐祭祀不言凶郑注非其时也○今案曲礼祀作事」不遗人「杂记云丧者不遗人人遗之虽酒肉受也从父昆弟以下既卒哭遗人可也○今案见杂记下篇」<br/><br/>　　不虑居「○王石华校居改君非也今案丧不虑居毁不危身见檀弓篇旧钞误连下条」不夺人「礼记服问云凡见人无免絰君子不夺人之丧郑注见人谓行求见人也免絰絰重也○今案服问注同陈俞本脱此条」公门脱齐衰「服问云唯公门有脱齐衰谓不杖齐衰之人得免齐衰也○今案谓不以下非服问篇文乃永兴引申语也又近本脱作税陈俞本已照改」有疾则食肉饮酒必有草木之滋焉「檀弓云曾子曰丧有疾食肉必有草木之滋焉以為薑桂之谓也郑玄注曰增以香味為其疾不嗜食也○今案陈本同」七十衰麻在身「曲礼云五十不致毁六十不毁七十唯衰麻在身饮酒食肉处于内○今案陈本同」童子不杖不菲「杂记云童子哭不偯不踊不杖不菲未成人也○今案未成句是杂记下篇郑注文」练而慨然祥而廓然「檀弓云练而慨然祥而廓然○今案陈俞本同」小祥食菜菓大祥醯酱「礼记閒传云父母之丧既虞卒哭疏食饮水不食菜菓而小祥食菜菓又朞而大祥有醯酱中月而禫禫而饮酒○今案陈本禫误橝」大连善居丧「杂记云孔子曰大连少连善居丧三月不解朞悲哀三年忧东夷之子也郑注曰大此二人生长夷狄而能知礼也三日不怠哭不绝声也不絰衣而卧人生得义求不面更居之者也○今案三日不怠以下非郑注文且有误陈俞本只存礼也以上」<br/><br/>　　高宗三年不言「檀弓云子张问曰书云高宗三年不言言乃讙有诸仲尼曰胡為其不然也古者天子崩王世子听于冢宰三年○今案陈本同」子皋泣血三年「又云高子皋执亲之丧也泣血三年未尝见齿君子以為难○今案檀弓篇同」弁人而孺子立者「又云弁人有其母死而孺子泣者孔子曰哀则哀矣而难為继也○今案详本篇上文」子思之哭嫂也為位「又云子思之哭嫂也為位郑注善之也礼嫂叔无服○案檀弓篇注同」<br/><br/>　　○奔丧三十六<br/><br/>　　始闻亲丧哭答使者「奔丧云始闻亲丧以哭答使者郑注亲父母也以哭答使者怛之哀无辞也○今案礼记奔丧篇注同」闻兄弟丧哭对可也「杂记云凡异居始闻兄弟之丧唯以哭对可也○今案杂记篇同旧钞可也下有哭答数句系由下条窜入今删」问故又哭「奔丧云始闻亲丧以哭答使者尽哀问故又哭尽哀郑注曰问亲丧所由○今案礼记奔丧同」成服而后行「奔丧云若未得行则成服而后行郑注谓以君命有為者也成丧服得行则行○今案奔丧注同」曰行百里不以夜行「又云遂行日行百里不以夜行郑注曰虽有哀戚犹避害也昼夜之分别于昏明哭则遂行不為位也○今案奔丧注避作辟」见星而行见星而舍「又云唯父母之丧见星而行见星而舍郑注曰侵晨冒昏弥益促也贾子问云见星而行唯罪人与奔父母之丧者乎○今案奔丧篇注同贾子陈俞本皆作曾子」见星而行见星而止「祭统篇云奔父母之丧不避昼夜齐衰之丧见星而行见星而止○今案陈俞本同但考近本祭统无此文」望其国境哭「奔丧云望其国境哭郑注斩衰者也自是哭且遂行○今案奔丧境作竟」过国至境哭「又云过国至境哭尽哀而止哭避市朝郑注感此念亲也避市朝為惊眾○今案奔丧篇境作竟」齐衰望而哭大功望门而哭「又云齐衰望乡而哭大功望门而哭小功至门而哭緦麻即位而哭郑注奔丧哭亲疏远近之差也○今案礼记奔丧注同」奔丧不及殯先之墓「又云奔丧不及殯先之墓北面哭尽哀主人之待之也即位于墓左妇人墓右成踊尽哀括髮东即主人位絰绞带哭成踊拜宾反位成踊相者告事毕郑注云主人之待之谓在家者也告事毕者於此无事者也○今案奔丧注同」<br/><br/>　　齐衰以下不及殯先之墓「又云齐衰以下不及殯先之墓四面哭尽哀免麻于东方即位与主人哭成踊袭相者告事毕郑注不北面者以统于主人也不言袒言袭者容齐衰亲者或袒可也○今案奔丧注同」<br/><br/>　　衔命出使临在军旅虽丧不奔可也「祭统云奔丧礼有所禁否衔命出使临在军旅诸侯守墓虽居亲之丧不奔可也○今案陈本俞本衔作行丧作哀无礼有句以下又考近本礼记祭统亦无此条」<br/><br/>　　○讣告三十七<br/><br/>　　寡君不禄「杂记云君讣於他国之君曰寡君不禄敢告执事谨案不禄不终其禄禄位也○今案陈俞本服谨案以下」小君不禄「杂记云夫人曰寡小君不禄郑注君夫人不称薨告他国君谦也○今案礼记杂记同」君之适子某死「又云太子之丧曰寡君之适子某死谨案此告他国辞也○今案陈俞本脱谨案以下」君之臣某死「又云凡计於其君曰君之臣某死郑注臣死其子使人至君所告之也○严氏校以原钞又云下误衍注字移在云上今案非是」君痛於臣子「白虎通云臣死以讣告於君何此君之哀痛於臣子也○今案白虎通崩薨篇以占作亦讣本钞下文引与近本同」臣子哀痛「又云天子崩讣告诸侯何缘臣子丧君哀痛愤懣诸侯欲闻之又当持土地所出以供丧事○今案见崩薨篇」使臣归珪「又云诸侯薨使臣归瑞珪於天子何诸侯以瑞珪為信今死矣嗣子三年之后当更受爵命故归之推襄之义也○今案白虎通崩薨篇嗣子下有谅闇二字更受作乃更」当加賻礼「又云臣死亦讣告於君何此君之哀痛於臣子也欲问之当加賻賵之礼○今案白虎通崩薨篇问作闻无当字」持土地出以供丧事「又云天子崩讣告诸侯何缘臣哀痛愤懣诸侯欲闻之又当持土地所出以供丧事者也○今案详本篇上文」使大夫弔之追远重终「又云天子闻诸侯薨哭之何惨怛发中哀痛之至也使大夫弔之追远重终之意也○今案见白虎通崩薨篇」<br/><br/>　　○夺礼三十八<br/><br/>　　卒哭金革无避「礼记曾子问云子夏问曰三年之丧卒哭金革之事无避也者初有司与孔子曰夏后氏三年之丧既殯而致事殷人既葬而致事记曰君子不夺人之亦不可夺亲也此之谓乎子夏曰金革之事无避也者非与孔子曰吾闻诸老聃曰昔者鲁公伯禽有為為之也今以三年之丧从其利者吾不知也郑注疑有司初使之然也致事还其职事於君也伯禽有徐戎之难丧卒哭而征之急王事也○今案曾子问篇避作辟歼事作职位」<br/><br/>　　已练可以弁冕「公羊传云臣有大丧则君三年不呼其门也已练可以弁冕服金革之事君使之非也臣行之礼也閔子要絰而服事既而曰若此乎古之道不即人心退而致仕孔子善之何休注曰已练可以弁冕此说诗衰正失非谓礼当然也君使之非古道也臣从君命故為礼也○今案宣元年公羊传臣从作臣顺故為礼作亦礼阮氏校勘记云鄂本正失作致失」<br/><br/>　　赵喜遭忧遣释服「东观云赵喜遭母忧上疏乞身行丧显宗不许遣使者為释服○今案聚珍本东观记卷十三喜作熹无上疏二字者字陈本亦作熹姚辑本遭母三字作母歿丧作服餘与聚珍同」<br/><br/>　　桓焉行丧詔使即拜「东观云桓焉為太傅以母忧自乞解职听以大夫行丧踰年使赐牛酒夺服即拜光禄大夫迁太常○今案御览五百四十六引及聚珍本姚辑本东观记皆脱解职二字餘同」<br/><br/>　　丞相起视事不敢踰国「汉杂事云翟方进為丞相遭后母忧行服三十六日起视事曰不敢踰国事也○今案御览五百四十六引汉杂事国事作国家餘同陈本改注班书」<br/><br/>　　公卿不赴丧仁义则赞「○今案此脱书名陈俞本亦脱此条」<br/><br/>　　北堂书钞卷第九十三 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9699.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9701.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

