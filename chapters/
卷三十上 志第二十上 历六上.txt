<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《新唐书》正文_卷三十上 志第二十上 历六上_（宋）欧阳修、宋祁作品 - 维普阅读网</title>
<meta name="keywords" content="新唐书,新唐书原文,新唐书阅读,卷三十上 志第二十上 历六上全文,（宋）欧阳修、宋祁作品" />
<meta name="description" content="新唐书原文阅读,卷三十上 志第二十上 历六上全文在线阅读,（宋）欧阳修、宋祁作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1429-26692.html";
var nextpage="novel-read-1429-26694.html";
var indexpage = "novel-chapter-1429.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1429.html">新唐书</a></strong>
<strong><a href="novel-chapter-1429.html">新唐书目录</a></strong>
<span>卷三十上 志第二十上 历六上</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1429-26692.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷三十上 志第二十上 历六上</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=（宋）欧阳修、宋祁&amp;searchsubmit=yes"  target="_blank">（宋）欧阳修、宋祁</a><span class="divide">|</span>发布时间：2016-08-01 22:21:22<span class="divide">|</span></p>
<div class="page-body">
<div class="page-content">
<p>宪宗即位，司天徐昴上新历，名曰《观象》。起元和二年用之，然无蔀章之数。至于察敛启闭之候，循用旧法，测验不合。至穆宗立，以为累世缵绪，必更历纪，乃诏日官改撰历术，名曰《宣明》。上元七曜，起赤道虚九度。其气朔、发敛、日躔、月离，皆因《大衍》旧术；晷漏、交会，则稍增损之；更立新数，以步五星，其大略谓：<br/><br/>　　通法曰统法。策实曰章岁。揲法曰章月。挂限曰闰限。三元之策曰中节。四象之策曰合策。一象之策曰象准。策余曰通余。爻数曰纪法。通纪法为分，曰旬周。章岁乘年，曰通积分。地中之策曰候策。天中之策曰卦策。以贞悔之策减中节，曰辰数。以加季月之节，即土用事日。凡小余满辰法，为辰数；满刻法，为刻。干实曰象数。秒法三百。以乘统法，曰分统。<br/><br/>　　凡步七曜入宿度，皆以刻法为度母。凡刻法乘盈缩分，如定气而一，曰气中率。与后气中率相减，为合差。以定气乘合差，并后定气以除，为中差。加、减气率，为初、末率。倍中差，百乘之，以定气除，为日差。半之，以加、减初、末，各为定率。以日差累加、减之，为每日盈缩分。凡百乘气下先后数，先减、后加常气，为定气限数。乘岁差千四百四十，为秒分。以加中节，因冬至黄道日度，累而裁之，得每定气初日度。<br/><br/>　　入转曰历。凡入历，如历中已下为进；已上，去之，为退。凡定朔小余，秋分后，四分之三已上，进一日。春分后，昏明小余差春分初日者，五而一，以减四分之三。定朔小余如此数已上者，进一日。或有交，应见亏初，则否。定弦望小余，不满昏明小余者，退一日。或有交，应见亏初者，亦如之。凡正交，以平交入历朓朒定数，朓减、朒加平交入定气余，满若不足，进退日算，为正交入定气，不复以交率乘、交数除，及不加减平交入气朓朒也。<br/><br/>　　凡推月度，以历分乘夜半定全漏，如刻法而一，为晨分；以减历分，为昏分。又以定朔、弦、望小余乘历分，统法除之，以减晨分，余为前；不足，反相减，余为后。乃前加、后减加时月度，为晨昏月度。以所入加时日度减后历加时日度，余加上弦之度及余，以所入日前减、后加，又以后历前加、后减，各为定程。乃累计距后历每日历度及分，以减定程，为盈；不足，反相减，为缩。以距后历日数均其差，盈减、缩加每日历分，为历定分。累以加朔、弦、望晨昏月度，为每日辰昏月度，不复加减屈伸也。<br/><br/>　　爻统曰中统。象积曰刻法。消息曰屈伸。以屈伸准盈缩分，求每日所入，日定衰。五乘之，二十四除之，曰漏差。屈加、伸减气初夜半漏，得每日夜半定漏。刻法通为分，曰昏明小余。二十一乘屈伸定数，二十五而一，为黄道屈伸差。乃屈减、伸加气初去极度分，得每日去极度分。以万二千三百八十六乘黄道屈伸差，万六千二百七十七而一，为每日度差。屈减、伸加气初距中度分，得每日距中度数。凡屈伸准消息于中晷，曰定数；于漏刻，曰漏差；于去极，曰屈伸差；于距中度，曰度差。<br/><br/>　　交终曰终率。朔差曰交朔。望数日交望，交限曰前准。望差曰后准。凡月行入四象阴阳度有分者，十乘之，七而一，为度分。不尽，十五乘之，七除，为大分。不尽又除，为小分。乃以一象之度九十除之，兼除度差分百一十三、大分七、小分一少，然后以次象除之。<br/><br/>　　凡日蚀，以定朔日出入辰刻距午正刻数，约百四十七，为时差。视定朔小余如半法已下，以减半法，为初率；已上，减去半法，余为末率。以乘时差，如刻法而一，初率以减，末率倍之，以加定朔小余，为蚀定余。月蚀，以定望小余为蚀定余。<br/><br/>　　凡日蚀，有气差，有刻差，有加差。二至之初，气差二千三百五十。距二至前后，每日损二十六，至二分而空。以日出没辰刻距午正刻数，约其朔日气差，以乘食甚距午正刻数。所得以减气差，为定数。春分后，阴历加之，阳历减之；秋分后，阴历减之，阳历加之。<br/><br/>　　二至初日，无刻差。自后每日益差分二、小分十。起立春至立夏、起立秋至立冬，皆以九十四分有半为刻差。自后日损差分二、小分十，至二至之初损尽。以朔日刻差乘食甚距午正刻数，为刻差定数。冬至后食甚在午正前，夏至后食甚在午正后，阴历以减，阳历以加；冬至后食甚在午正后，夏至后食甚在午正前，阴历以加，阳历以减。<br/><br/>　　又立冬初日后，每气增差十七。至冬至初日，得五十一。自后，每气损十七，终于大寒，损尽。若蚀甚在午正后，则每刻累益其差，阴历以减，阳历以加。应加减差，同名相从，异名相销，各为蚀差。以加减去交分，为定分。月在阴历，不足减，反减蚀差，交前减之，余为阳历交后定分；交后减之，余为阳历交前定分：皆不蚀。阳历不足减，亦反减蚀差。交前减之，余为阴历交后定分；交后减之，余为阴历交前定分：皆蚀。<br/><br/>　　凡去交定分，如阳历蚀限已下，为阳历蚀。以阳历定法约，为蚀分。已上者，以阳历蚀限减之，余为阴历蚀。以阴历定法约之，以减十五，余为蚀分。<br/><br/>　　凡月蚀去交分，二千一百四十七已下，皆既。已上者，以减后准，余如定法五百六约，为蚀分。凡月蚀既，泛用刻二十。如去交分千四百三十五已下，因增半刻。七百一十二已下，又增半刻。凡日月带蚀出没，各以定法通蚀分，半定用刻约之，以乘见刻。多于半定用刻，出为进，没为退；少于半定用刻，出为退，没为进：各如定法而一，为见蚀之大分。朔昼、望夜皆为见刻。其九服蚀差，则不复考详。<br/><br/>　　五星终率曰周率。因平合加中伏，得平见。金、水加夕，得晨；加晨，得夕。又以变差乘年，满象数去之；不尽为变交。三百约为分，统法而一，以减平见。(三十六乘平见秒，十二乘变交秒，同以三千六百为母。)余如交率已下，星在阳历；已上，去之，为入阴历。各以变策除，为变数，命初变算外；不尽为入其变度数及余。自此百约余分，母同刻法。以所入变下数，加减平见，为常见。金星晨见，先计自夕见，尽夕退，应加减先后差。同名相从，异名相销。与晨常见加减差，异名相销，同名相从。依加减晨平见为常见。<br/><br/>　　凡常见计入定气，求先从定数，各以差率乘之，差数而一，为定差。晨见先减、后加，夕见先加、后减常见，为定见。以常见与定见加减数，加减平见入变度数及余秒，为定见初变所入。以所行度顺加、退减之，即次变所入。以所入变下差数加减日度变率。(其水星常见与定见加减数，同名相从，异名相销，反其加减。夕见差加疾行日率者，倍其差，加度率。又分其差，以加迟留日率。晨见亦分其差，以加迟留日率，以所差之数，加疾行日率，亦倍其差，加疾行度率。夕见差减疾行日率者，倍其差，减度率。又以其差减留日，不足减，侵减迟日。晨见差减留日，不足减者，侵减迟日，亦以其差减疾行日率，倍其差，以减度率。)前变初日与后变末日先后数，同名相销，异名相从，为先后定数。各以差率乘之，差数而一，为日差。(金星用后变差率、差数。)以先后定数减之，为度差。(金星夕伏，又日差减先后定数，为度差。晨伏以先后定数加日差，为度差。水星夕伏，以先后定数为日差。倍之，为度差。)乃以日度差，积盈者以减、积缩者以加末变日度率。(金、水晨伏，反用其差。)又倍退行差，差率乘之，差数而一，为日差。以退差减之，为度差。(金星夕伏，以日差减退差，为度差。晨伏以退差加日差，为度差。)以退行日度差应加者减末变日度率。(晨伏反用其差。)各加减变讫，为日度定率。<br/><br/>　　他亦皆准《大衍历》法。其分秒不同，则各据本历母法云。<br/><br/>　　起长庆二年，用《宣明历》。自敬宗至于僖宗，皆遵用之。虽朝廷多故，不暇讨论，然《大衍历》后，法制简易，合望密近，无能出其右者。讫景福元年。<br/><br/>　　《观象历》，今有司无传者。<br/><br/>　　《长庆宣明历》演纪上元甲子，至长庆二年壬寅，积七百七万一百三十八算外。<br/><br/>　　《宣明》统法八千四百。<br/><br/>　　章岁三百六万八千五十五。<br/><br/>　　章月二十四万八千五十七。<br/><br/>　　通余四万四千五十五。<br/><br/>　　章闰九万一千三百七十一。<br/><br/>　　闰限二十四万四百四十三，秒六。<br/><br/>　　中节十五，余千八百三十五，秒五。<br/><br/>　　合策二十九，余四千四百五十七。<br/><br/>　　象准七，余三千二百一十四少。<br/><br/>　　中盈分三千六百七十一，秒二。<br/><br/>　　朔虚分三千九百四十三。<br/><br/>　　旬周五十万四千。<br/><br/>　　纪法六十。<br/><br/>　　秒法八。<br/><br/>　　候数五，余六百一十一，秒七。<br/><br/>　　卦位六，余七百三十四，秒二。<br/><br/>　　辰数十二，余千四百六十八，秒四。<br/><br/>　　刻法八十四。<br/><br/>　　象数九亿二千四十四万六千一百九十九。<br/><br/>　　周天三百六十五度。<br/><br/>　　虚分二千一百五十三，秒二百九十九。<br/><br/>　　岁差二万九千六百九十九。<br/><br/>　　分统二百五十二万。<br/><br/>　　秒母三百。<br/><br/>　　二十四定气，皆百乘其气盈缩分，盈减、缩加中节，为定气所有日及余、秒。<br/><br/>　　六虚之差五十三，秒二百九十九。<br/><br/>　　历周二十三万一千四百五十八，秒十九。<br/><br/>　　历周日二十七，余四千六百五十八，秒十九。<br/><br/>　　历中日十三，余六千五百二十九，秒九半。<br/><br/>　　周差日一，余八千一百九十八，秒八十一。<br/><br/>　　秒母一百。<br/><br/>　　七日：初数，七千四百六十五；末数，九百三十五。<br/><br/>　　十四日：初数，六千五百二十九；末数，千八百七十一。<br/><br/>　　上弦：九十一度，余二千六百三十八，秒百四十九太。<br/><br/>　　望：百八十二度，余五千二百七十六，秒二百九十九半。<br/><br/>　　下弦：二百七十三度，余七千九百一十五，秒百四十九半。<br/><br/>　　秒母三百。(以刻法约历分为度，积之为积度。)<br/><br/>　　中统四千二百。<br/><br/>　　辰刻八刻，分二十八。<br/><br/>　　昏、明刻各二刻，分四十二。<br/><br/>　　刻法八十四。(度母同刻法。)<br/><br/>　　距极度五十六，余八十二分半。<br/><br/>　　北极出地三十四度，余四十七分半。<br/><br/>　　终率二十二万八千五百八十二，秒六千五百一十二。<br/><br/>　　终日二十七，余千七百八十二，秒六千五百一十二。<br/><br/>　　中日十三，余五千九十一，秒三千二百五十六。<br/><br/>　　交朔日二，余二千六百七十四，秒三千四百八十八。<br/><br/>　　交望日十四，余六千四百二十八，秒五千。<br/><br/>　　前准日十二，余三千七百五十四，秒千五百一十二。<br/><br/>　　后准日一，余千三百三十七，秒千七百四十四。<br/><br/>　　阴历蚀限六千六十。<br/><br/>　　阳历蚀限二千六百四十。<br/><br/>　　阴历定法四百四。<br/><br/>　　阳历定法百七十六。<br/><br/>　　交率二百二。<br/><br/>　　交数二千五百七十三。<br/><br/>　　秒法一万。<br/><br/>　　去交度乘数十一，除数七千三百三。<br/><br/>　　○岁星<br/><br/>　　周率三百三十五万五百四十，秒八十三。<br/><br/>　　周策二百九十八，余七千三百四十，秒八十三。<br/><br/>　　中伏日十六，余七千八百七十，秒四十一半。<br/><br/>　　变差九十八，秒三十二。<br/><br/>　　交率百八十二，余五十二，秒二十七。<br/><br/>　　变策十五，余十八，秒三十五。<br/><br/>　　差率五。<br/><br/>　　差数四。<br/><br/>　　○荧惑<br/><br/>　　周率六百五十五万一千三百九十五，秒二十六。<br/><br/>　　周策七百七十九，余七千七百九十五，秒二十六。<br/><br/>　　中伏日七十，余八千九十七，秒六十二。<br/><br/>　　变差三千五，秒一。<br/><br/>　　交率百八十二，余五十二，秒三十二。<br/><br/>　　变策十五，余十八，秒三十六。<br/><br/>　　差率三十九。<br/><br/>　　差数十。<br/><br/>　　○镇星<br/><br/>　　周率三百一十七万五千八百七十九，秒七十九。<br/><br/>　　周策三百七十八，余六百七十九，秒七十九。<br/><br/>　　中伏日十八，余四千五百三十九，秒八十九半。<br/><br/>　　变差二百七十七，秒九十二。<br/><br/>　　交率百八十二，余五十二，秒二十七。<br/><br/>　　变策十五，余十八，秒三十五。<br/><br/>　　差率十。<br/><br/>　　差数九。<br/><br/>　　○太白<br/><br/>　　周率四百九十万四千八百四十五，秒八十五。<br/><br/>　　周策五百八十三，余七千六百四十五，秒八十五。<br/><br/>　　夕见伏日二百五十六。<br/><br/>　　夕见伏行二百四十四度。<br/><br/>　　晨见伏日三百二十七，余七千六百四十五，秒八十五。<br/><br/>　　晨见伏行三百四十九，余七千六百四十五，秒八十五。<br/><br/>　　中伏日四十一，余八千二十二，秒九十二半。<br/><br/>　　变差千二百三十六，秒十二。<br/><br/>　　交率百八十二，余五十二，秒二十九。<br/><br/>　　变策十五，余十八，秒三十五。<br/><br/>　　夕见差率三十一。<br/><br/>　　差数十。<br/><br/>　　晨见差率二。<br/><br/>　　差数三。<br/><br/>　　○辰星<br/><br/>　　周率九十七万三千三百九十，秒二十五。<br/><br/>　　周策百一十五，余七千三百九十，秒二十五。<br/><br/>　　夕见伏日五十二。<br/><br/>　　夕见伏行十八度。<br/><br/>　　晨见伏日六十三，余七千三百九十，秒二十五。<br/><br/>　　晨见伏行九十七度，余七千三百九十，秒二十五。<br/><br/>　　中伏日十八，余七千八百九十五，秒十二半。<br/><br/>　　变差三千二百一，余十，秒六十七。<br/><br/>　　交率百八十二，余五十二，秒三十二。<br/><br/>　　变策十五，余十八，秒三十六。<br/><br/>　　差率、差数空。秒法百。<br/><br/>　　小分法三千六百。<br/><br/>　　五星平见加减历</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1429-26692.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1429-26694.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1429.html" action-type="chapterComment" class="comment"><i></i>新唐书章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

