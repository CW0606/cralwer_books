<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百三十二　　服饰部一_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百三十二　　服饰部一全文,虞世南作品" />
<meta name="description" content="北堂书钞原文阅读,●北堂书钞卷第一百三十二　　服饰部一全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9738.html";
var nextpage="novel-read-999-9740.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百三十二　　服饰部一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9738.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百三十二　　服饰部一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:53:14<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註幄一　　　　　　　　　幕二帟三　　　　　　　幌四帐五　　　　　　　　　幬六帷七　　　　　　　　　幔八幃九　　　　　　　　　帘十屏风十一　　　　　　　牀襜十二步障十三　　　　　承尘十四<br/><br/>　　○幄一<br/><br/>　　以帛衣版形如屋也「释名云幄以帛衣版施之形如屋也○今案见释牀帐篇幄屋也下接以帛二句」所以■〈尸外立内〉帐「周礼云幕人掌幄注曰四合象宫室曰幄王所居之帐也○今案周礼天官同原钞幕误慕已订正」所以覆帐「尔雅云云谓之幄也○今案陈俞本及御览七百引尔雅皆脱所字近本尔雅惟释训有幬谓之帐四字」上下悉周「三礼图云四旁及上曰帷上下四旁悉周曰帐○今案原钞四旁及上曰五字作惟以次房四字帷下又衍在其二字据御览七百引及陈俞本订改」四合象宫「周见所以居帐注○今案陈俞本同」紺幄「汉旧仪云祭天紫坛有紺幄○今案详本钞九十郊祀篇紫坛帷幄条下陈俞本幄下有帐字陈又改旧作书」緹幄「刘公干鲁都赋云及其素秋二七国子水嬉緹幄弥津丹帷覆洲○今案陈俞本鲁误晋祗引緹幄二句考百三家集鲁都赋作緹帷作国于本钞以此入幄篇则帷字必误子字则照本钞七月七日注订」<br/><br/>　　设灯烛「汉书云武帝思念李夫人不已有方士齐人少翁言能致夫人之神乃设灯烛於幄帷令帝别居它幄中遥见李夫人之貌○今案汉书九十七上外戚孝武李夫人传之神作其神乃设七字作迺夜张灯烛设帐帷令帝七字作令上居他帐惟陈俞本改引新论亦与本钞悉同」<br/><br/>　　陈法服「陆机弔魏武帝赋云陈法服於幄坐陪窈窕於玉房○今案百三家集赋作文幄误帷坐作座陈俞本引无弔字幄坐作絳幄陪作列玉房作锦屏」燕雀处帷幄「○今案此句在上条注末虽脱书名其為另条无疑陈俞本已删今附本类后」<br/><br/>　　○幕二<br/><br/>　　云幕「归藏啟筮曰昔者女媧筮张云幕○案陈本啟筮作啟室筮张作氏张考初记引与本钞同下有而枚占神明句」撬幙「李陵别传曰陵与苏武书曰但见韦韝撬幙以御风雨○今案见文选李陵答苏武书」翠幙「潘岳籍田赋青坛蔚其岳立翠幙默以云布○今案御览七百引默作黯陈俞本作黕据文选也餘同」翠幙蜺连「张景阳洛褉赋朱幔虹舒云云○今案百三家集洛褉赋同陈俞本褉作神」叠幕油表「马季良奏贤事云贤专於军设重幃叠幕以油表其上魏夷其山為碎翠设其中○今案严辑全后文十八引书钞幃韦魏改魏餘同俞本将以字移置幃字下无魏夷以下餘与本钞同又本钞马贤误马吴今订正」<br/><br/>　　野幕為府「崔駰与竇宪牋云君侯以云云前世封青故事也○今案本钞与陈俞本皆脱侯字据百三家崔集订补严辑崔駰文引同又陈俞均脱前世句」张帟幕会乎原「左思蜀都赋云将饗僚者云云○严氏校以此下十二条旧為传钞者误窜入帟篇内移正今案饗误响据文选蜀都赋订改」张朱幕延群臣「程咸诗序云平原后三月三日从林园作坛宣宫张朱幕有詔乃延群臣○今案严辑本程咸华林园诗序云据书钞旧写本如此讹脱无从校正又陈俞本引后作邑宣作建僊无有字臣下有作诗以颂之句」<br/><br/>　　兰室接罗幕「陆机乐府词云遂字列綺窗云云○今案敷文阁本陆士衡集卷六君子有所思行遂作邃餘同」明月照緹幕「刘公干诗云云华灯散炎辉○今案百三家本刘楨集赠五官中郎将诗其四同俞本引亦同陈本标目緹误缘小注不误」军幕未辨「黄石公三略云云将不言倦此谓礼将○今案标目辨误设本钞一百十五将帅篇引亦作辨照订考陈仁锡本黄石子上略军讖亦作辨陈俞本引作办此古通字」营幕自动「兵书云将军於营帐幕旡故自动主敌人散定○今妹陈俞本於作在餘同御览七百引兵书无於营二字又脱自字餘亦同」幕以陈弊「三礼图云幕以布地亨以陈弊○今案玉函辑本三礼图据陈本引下句改或以陈上四字俞本亦然疑亨弊二字当作享币」张幕虔卜「左氏晋侯伐郑楚子救郑楚子登巢车以望晋军王曰皆聚於中军何也曰合谋也张幕矣曰虔卜於先君也彻幕矣曰将发命也○王石华校于子果改巢今案见成十六年传军何也作军矣」<br/><br/>　　献籩豆於幕下「又曰赵孟赋匏叶穆叔曰赵孟欲一献子其从之及享具五献之豆於幕下○今案见左氏昭元年传本钞舛误十字照订」造律厯於帷幕「杨雄集刘歆书云萧何造律张仓撰厯於帷幕贡之於玉门○王石华校据陈本小注厯下添成字又以原钞仓误会改作苍均非是今案近本扬雄集及百三家集答刘歆书脱此文本钞帷肩引无成字会作仓已更正陈本於玉门又改於王二字」<br/><br/>　　楚幕有乌「左氏云楚子元伐郑郑人将牛桐丘谍告曰云云有乌乃止○今案见二十八年牛作奔餘同」鷰之巢幕「又曰吴季札聘上国适卫夜宿于戚孙林父鼓琴季子曰嘻夫子之在此犹燕之巢於幕而可以乐乎○今案见襄二十九年近本左传与陈俞本引皆夜作将孙林父句作闻鐘声焉嘻字作异哉此隋以前古本也」<br/><br/>　　○帟三<br/><br/>　　小幕曰帟「释名云云张在上帟帟然○今案原钞帟上衍人字考释名及御览七百引与陈俞本皆无照删去」在上曰帟「三礼图云四旁及上曰椎上下四旁悉周曰幄○今案四上衍惟以次旁四字删之辑本三礼图脱详上幄篇」摹人掌帷帟「周礼云云○王石华校帟上添掌字非也」<br/><br/>　　○幌四<br/><br/>　　云母幌「晋惠帝起居注云有云母幌○案御览六百九十九引及陈俞本引皆同陈俞又添引华延雋洛阳记蛇足矣」絳纱幌「石虎业中记云石虎太武殿西有崑华殿上通支不壁輒开大窗皆絳纱幌○今案续百川学海本聚珍本业中记及陈俞本皆脱通支不壁四字餘同」房櫳对幌「左思吴都赋云云连阁相经○今案陈俞本同文选吴都赋幌櫎餘同考说文一曰帷与榥通又徐鉉以扩為别作幌非是今永兴既採入幌篇则隋时所见本如此并可证宋本文选之误」<br/><br/>　　开轩幌「又云张组帷搆流苏开轩幌镜水区○今案陈俞本同文选吴都赋搆作构」<br/><br/>　　○帐五<br/><br/>　　形如覆斗「释名云帐者张也张施牀上也小帐曰斗形如覆斗○今案陈俞本及御览六百九十九引同毕本释牀帐笮据广韵引形上有帐字又本钞此下十三条皆误窜入幌篇内今移正」<br/><br/>　　上应星宿「晋中兴书云纪瞻劝进中宗位帝使殿中将军韩绩彻去便殿所御床帐瞻叱绩曰帝坐上应星宿敢动者斩○今案今晋书六十八纪瞻传便殿六字作御坐与陈俞本同是陈俞改引今晋书而仍冒中兴书名非也又考　　　钦定图书集成考工典二百三十二引晋中兴书劝下无进字便殿六字作御座帷帐餘同」<br/><br/>　　甲以居神乙以自居「汉武帝故事云上以琉璃珠玉明月夜光杂错天下珍宝為甲帐次為乙帐云云○今案类聚御览引汉正故事及本钞帐篇引皆同」络以珠翠「潘岳西征赋云纵逸游於角抵络甲乙以珠翠注云甲乙帐名也○今案文选西征赋及陈俞本抵皆作觝餘同惟注云以下李善注未引盖隋前旧注之存於今者也」流苏為饰「挚虞决疑要注天子帐以流苏為佣凡行為流苏○今案陈俞本同」金织成「魏略云大秦国出金织成帐五色？○今案陈俞本同考魏志三十乌桓华传评注引魏略出作多无成字？作斗帐二字御览六百九十九引帐字在色下无？字又八百一引有成字无下句」<br/><br/>　　珠交给「应志云斯调国王作白珠交给帐遣遗天竺之弗神○今案此条应志二字有误陈俞本已删去亦见御览六百九十九引吴时外国传无应志二字无国字下句作天竺佛精舍五字」<br/><br/>　　张罗綺之帐帽「司马相如长门赋云云垂楚组之连网○今案本钞帷篇两引作帷幔一作幔帐文选及陈本皆作幔帷餘同」张参天之黼帐「杜预七规云张参天之黼帐○今案严辑七规祗据书钞一引陈俞本规误詰」角安金炉顶安金莲「石虎业中记云冬月繅大明光绵絮以房子绵一百二十斤白縑為里名复幄帐之四角安纯金银凿鏤香炉以石墨烧集和名香帐顶上安金莲花中县金薄织成綩囊饰以口口囊受三升以盛香帐之四面上十二香囊采色亦同但小囊耳百丈以经节贯玉璧内帐雄也○今案续百川学海本聚珍本业中记及陈俞本引与本钞互有同异而陈俞更删节过半本钞饰以之下脱二十字今照聚珍本补入若合符节至百丈以下十二字疑非原文或从他条窜入耳」<br/><br/>　　春施锦裌夏用罗单「又云春秋但施锦帐表以五色丝為裌帐帷夏用单纱罗或綦文丹罗或縠文罗為单帐○今案陈本无但字裌下无帐字单纱作丹纱续百川本聚珍本业中记无施字纱上无单字裌作夹聚珍并作五色縑作紫文縠续百川川并作五色緫作紫縠文」<br/><br/>　　冬可青布夏可青练「晋阳秋云有司奏旧太极殿广室施絳帐元帝曰云云○王石华校据陈本补广室二字今案御览六百九十九引晋令脱司字旧字及广室二字练作葛餘同陈俞本云下有中宗性简俭冲素句司下有尝字曰下有汉文集上书囊為帷遂令十字练下有帷帐二字」<br/><br/>　　黼帐高张「司马相如美人赋云芳香芬裂黼帐高张○今案百三家相如集美人同」组帐雾合「葛洪抱朴子云○今案见平津馆本抱朴内一畅元篇」藻帐垂阴「曹植诗云华屏列耀云云○今案陈俞本同」綵帐照野「成公绥洛神赋云綵帐照野丹烛天嘉肴若阜旨酒盈渊○王石华校旁勒肴若二字误矣今案陈俞本祇引上二句考百三家本成公绥集有洛褉而无洛神严辑本亦脱疑此即洛褉赋之佚文也」<br/><br/>　　甲帐「汉武帝故事云上以流璃珠玉明月夜光杂错天下珍宝為甲帐以居神次為乙帐以自居也○今案详上帐篇」乙帐「潘岳西征赋云纵逸游於负抵络甲乙以珠翠○今案详本篇上络以珠翠注本条纵误缝亦照上订改」黼帐「已见本门上注○今案详此上六条」藻帐「同上○今案详上五条」宝帐「西京杂记曰武帝為宝帐设於桂宫○今案本钞及陈俞本皆脱武字据学津讨原本西京杂记卷二补又陈俞桂皆误后」帛帐「傅子云太祖武皇帝愍嫁娶之僭上公主适人不过帛帐从婢十人而已○今案聚珍本傅子附录谓御览引帛作早无末句三国武纪注引僭上作奢僭帛亦作早严辑傅子文据书钞亦改作早陈本作奢僭惟主误女餘与本钞同」<br/><br/>　　玄帐「枣据五诗云凉风动玄帐明月皎素辉○今案俞本同陈本枣误曹谬甚」单帐「说又云傅单帐也○今案说又四字疑误陈本改业中记见上春施锦裌条下」复帐「瀨乡记注云老子治堂丹緋复帐老君碧复帐孔子青复帐也○今案陈俞本脱云下人字餘同高士奇补编珠卷三引瀨乡记亦有老君以下」罗綺帐　织成帐「俱已见本注○今案一见长门赋一见魏略」絳纱帐「马融施絳纱帐前受生徒后列女乐○王石华校复改后今案见范汉书九十上马融传及类聚六十九御览六百九十九引马融别传皆同」青布帐「魏武内诫令云平参王作问大人语元盈言卒位上设青布帐教彻去以為大人自可施帐当令君臣上下悉共见○今案严辑内诫令据书钞未改本同然本钞平参以下十三字舛脱不可句陈俞本删之又上设二字作后宫止设四字无教彻以下五字有公女常谓太祖曰七字餘同」<br/><br/>　　书囊為帐「益部耆旧传云翟酺上事曰汉文帝连上书囊以為帐恶闻紈素之声也○今案严辑益部传据书钞同类聚六十九引亦同」设青布帐「同上青布帐注」<br/><br/>　　雄风动帐「王粲大暑赋云雄风颯然兮时动帐帷之纤罗○今案严辑王粲文据书钞引同」凉风动帐「同上玄帐注云」他帐遥望「桓子新论曰武帝所幸王夫人死帝痛惜之方士李少君言能致其神魂乃夜设烛张幄令帝居於它帐中遥望见好女似夫人○今案史记孝武纪集解引作王夫人事无方士等语陈俞本俱注幄篇新论见前六字幄篇是仍作李夫人事文选潘安仁悼亡诗注引作李夫人无痛惜句无魂字又御览六百九十九引亦作李夫人惟严辑新论辨惑篇谓据书钞引与本钞同」<br/><br/>　　向帐作伎「魏武帝遗令云以吾突与妓女皆著铜雀臺於臺上施六尺帐繐月朝十五日輒使向帐作伎○今案世说新语注上之上引遗令女作人无於臺二字帐作？餘同陈俞本改引魏略非是」<br/><br/>　　○幬六<br/><br/>　　翡幬「楚辞云翡帷翠幬饰高堂红壁纱版玄玉梁○王石华校补堂字改版字今案近本楚辞招魂作翠帐然永兴收入幬篇是隋时所见本也陈俞亦作幬」罗张「又云翡翠珠被烂齐光蒻阿拂壁罗幬张○今案楚辞宋玉招魂篇原钞壁下衍弓字已删」施幬靡颸风「马融广成颂张云帆施蜺幬靡颶风凌迅流○今案百三家集及陈俞本皆凌作陵餘同本钞舟揔肩引作陵帆篇引又作凌二字本通」微风动单幬「李陵赠苏子卿诗云清凉伊夜没微风动单幬○今案本钞据目与注幬均误綯陈俞本祗引下句同」褰幬请御「宋玉神女赋云褰余幬而请御愿尽心之倦倦○王石华校以标目误复下条更正今案汉魏七十二家下宋玉集神女赋同」寝无絳幬「陆云芙蓉诗云衣手双绢云云○今案百三家本陆集未收芙蓉诗陈俞本同」<br/><br/>　　○帷七<br/><br/>　　先鍼后缕可以成帷「淮南子云先鉞后缕可以成帷先缕后鍼不可以成衣○今案见说山训雨后字上皆有而字」朱帷连纲「张衡南都赋云於是暮春之褉元巳之辰方轨齐軫袚於阳濒朱帷连纲曜野映云又汉司马相如长门赋云张綺罗之帷幔垂楚组之连网○今案文选南都赋同陈俞本濒作宾并删又汉以下考长门赋已见上幌篇」<br/><br/>　　丹帷连纲「曹植妾薄倖云还行秋殿层楼御輦从好仇排玉闥椒房丹帷楚?○今案百三家本陈思王古词祗收四句与陈俞本同层楼以下十字皆作入侍君王一句然此十字似是长短句法仍古词中语惜有舛误无可校正耳」<br/><br/>　　弊帷不弃「礼曰弊帷不弃為埋马也○今安见曲礼篇」帷不作衣「风俗通云俗说帷车盖下以作衣令人病厉○今案御览七百引及陈本皆车盖作帐以作可餘同严辑风俗通据书钞引而照御览改」造律厯於帷幕「杨雄集刘歆诗云萧何造律张仓撰厯於帷幕贡之於玉门○今案详上幕篇」运筹算於帷幄「汉书曰高祖云运筹帷幄之中决胜於千里之外吾不如子房○今案陈本同考汉书卷一下无算字胜下无於字」下帷「琴操云雍门周说孟尝君云下罗帷来清风○今案平津馆辑琴操附此於补遗亦书钞一引陈俞本同」张翡帷「司马相如子虚赋云张翡帷建羽盖○今案本钞丹緫篇两引此赋一作翡一作翠文选子虚赋则作翠陈俞引又皆与本条同」雄风动帷「三粲大暑赋云雄风颯然兮时勤帷帐之继罗○今案百三家集脱此条兮误弓照严辑改亦详上帐篇」仲舒下帷讲「史记云汉董仲舒為博士下帷讲诸弟子传以次相授丛或其见其面三年不视於舍园○王石华校照陈本删传字非也今案史记儒林传讲下有诵字子下有传字次上有久字餘同」<br/><br/>　　然明坐帷讲「东观汉记云张奐字然明使匈奴中郎将休屠各王并同反烧□□□□列□赤也烟火相望兵眾大恐各欲亡去奐安坐帷内与弟子讲论□苦军士稍安○今案聚珍本二十一奐传及姚辑本皆无中郎将三字无各王二字反下有叛遂二字挠下有度辽将军四字讲论作诵书范书作迁匈奴中郎将陈本中郎将改时字各下作及朔方乌丸并反烧度辽将军门十三字餘同」<br/><br/>　　锦帷「典略云□子反卫见夫人在□帷中孔子面稽首夫人自帷中再拜环□之声鏘然武帝内传云上以珊瑚為？紫锦帷也○今案初学记廿五引典略无末句类聚六十八引鏘作璆餘同内传一条汉魏丛书本脱陈本删环珮句及内传以下非是」<br/><br/>　　綺帷「司马相如长门赋云张綺罗之幔帷垂楚组之连纲○王石华校据文选改帐作帷今案本钞帐篇已引作帐幔此作幔帐故石华改之」翡帷「庾阐杨都赋云皇帝迺坐路寝御云云○今案御览二十九引杨都赋路作露翡作组严辑庾赋亦作露陈本同御览而路同本钞」纱帷「晋阳秋云穆帝永和初元皇太后设纱帷於殿拥帝朝群臣○今案陈俞本初元作元年陈注帷误帐餘同初学记廿五引晋阳秋无永和句於下有太极二字又无拥帝句」以帷縳其妻「左氏曰閭丘婴以帷縳其妻而载之与申鲜虞乘而出○今案见襄二十五年传」张帷如嫁女「史记云西门豹為业令问民疾苦长老曰业三老常為河伯娶妇河上张絳帷女居其中如嫁女之法○今案史记滑稽列传之法作？席餘同」<br/><br/>　　○幔八<br/><br/>　　雨不张幔「六韜曰将冬不服裘夏不操扇雨不张盖名曰礼将将不身服礼无以知士卒寒暑也○今案平津本六韜励军二十三作雨不张盖似不应入幔篇陈本逕将小注盖字改幔又似近正断考本钞百十五将帅篇引六韜正作雨不张盖幔类聚六十九引亦然与此脗合為诸本所不多见此古本之可宝也」<br/><br/>　　雨不张油幔「稽含诗序李方治為抚军长史余為从事中郎当随抚军俱发詔兄前太僕将与别进一饮之尽叹天热露坐有顷雨降遂不张油幔以絳分令夕也○今案严辑稽含文据书钞弔同又注云此序有脱误无从互证陈俞本史作吏当作常俱发作时脱兄以下十四字又脱以絳六字」<br/><br/>　　帐幔耀日「诸葛亮军令云军行人将一斗乾飰不得持乌育及幔餘大车乘帐幔什光耀日住就与会矣○今案陈俞本脱考严辑全汉文军令同」朱幔虹舒「张景阳洛神赋云云翠幕蜺连○今案陈俞本皆误作洛神百三家本张集作洛褉是也」罗綺幔「司马相如赋云张罗綺之幔帷垂楚组之连纲○今案文选作綺罗本钞帐篇引作罗綺作帐幔又帷篇两引作綺罗一作帷幔一作幔帐」絳纱幔「秦记云符永固以太常韦逞母宋传其父业得周官音义乃就宋家立讲堂书生百餘人隔絳纱幔而受业焉○王石华校以原钞父业误父案竟作父韦谬矣今案陈本永固作坚就下脱宋字受作授餘同类聚六十九引音义作音旨立讲堂作互讲无生字餘字业作书御览六百九十九引亦作坚亦作授又八百十六引与本钞悉同考永固符坚字也诸书皆引作坚永兴避隋讳故称字耳」<br/><br/>　　张幔议之「江表传云孙权在武昌欲还建业虑上流有惊乃於军中张幔会百僚之○今案吴志张奐传注引江表传还下有都字军作坞僚作官无张幔二字餘同陈俞本脱虑上句军作堂无百字餘同」<br/><br/>　　隐幔怛之「世说云庾亮有大儿年数岁有威重之质便自胃女父温太真尝隐幔怛之此儿神色恬然乃徐跪曰君侯何以為此论者乃谓不减亮也○王石华校涂去尝字非也今案世说新语雅量第六无年字威作雅便自五字作便自必此人知是天性九字餘同陈俞本各有删节小异处又案胃女当是谓如之譌灭是减之譌类聚六十九引亦作减言年数岁便自谓如父与收句亦相应此条直是古本世说不可多得」<br/><br/>　　布幔渍水「军令云战时皆取船上布幔布衣渍水中积聚之以助水淹贼有火炬火箭以淹灭之违令者髠翦耳○今案陈俞本及类聚六十九御览六百九十九引军令皆以助四字无违令六字俞则误作炬火火箭御览更误作炬炎箭餘同」<br/><br/>　　縑幔盛土「东观记云岑彭与吴汉围愧嚣嚣拥谷水以縑縵盛土為隄灌西城○今案类聚六十九引无西字聚珍辑本姚辑本岑彭传岑彭以下十二字作彭围愧嚣四字亦有西字但幔作囊餘同陈本隄下有壅字无西字餘与聚珍本同」<br/><br/>　　○幃九<br/><br/>　　文帝幃不文绣「史记云汉文帝幃帐不得文绣○今案文帝纪幃下有帐字本作非已照订陈俞本亦脱改得作用」卫夫人在絺幃「又云孔子见之夫人在絺帷中而拜环珮之声鏘然○今案史记孔子世家而作再鏘作璆本钞鏘误鎗此上帷篇锦帷一引典略亦作鏘」碧里梁下幃「东宫旧事云太子纳妃青布碧里梁下幃各一紺绢青布窗户纬各一○今案陈俞本引同说郛本东宫旧事脱上句各字餘亦同」<br/><br/>　　○帘十<br/><br/>　　蔽為廉耻「释名云帘廉也自鄣蔽為廉耻也户帘施户外也○今案见释牀帐篇两帘字皆作巾？兼鄣作障施下有於字陈本与本钞同而删户帘以下则据初学记廿五引订也」金玉帘「秦记云明光宫在渐臺西以金玉珠璣為之帘箔也○今案御览七百引作三秦记初学记廿五引亦然但无之帘二字二酉辑本脱陈本改引凉州记云下有吕纂二字為下无之字餘亦同」<br/><br/>　　白珠帘「汉武故事云上起神屋以白珠為帘箔玳瑁神之象牙為蔑○今案御览七百引汉武故事与陈本上起句皆作甲帐居神餘同惟初学记廿五引与原钞悉同」文弊帘「汉崔实正论云律令虽有制度而欲绝之為宝璘璣玩饰匿於怀袖文绣弊於帘帷也○王石华校宝改实非是今案群书治要所采政论无陈俞本祗引玩饰二句御览七百引则云珠璣玩饰匿若怀袖而下句又作帷帘严辑据本钞引宝作实其下夹注云有脱铁桥引亦為石华所误矣」<br/><br/>　　鸣如珩珮「西京杂记云昭仪殿织珠為帘风至则鸣如珩珮○今案学津西京杂记卷二仪作阳珮下有之声二字初学记廿五引珩珮二字误作金玉珠璣餘同学津本陈本改鸣作声而删末二字俞本更改标目作结珠為帘下引拾遗记殊失本钞之旧」<br/><br/>　　竹為水文龙凤之象「又云以竹為帘皆水文及龙凤之象○今案学津本西京杂记卷二此上有汉诸陵寝皆五字文作纹象作像陈本引亦从以竹句起仍作文餘与学津本同」<br/><br/>　　玳瑁押之象牙為蔑「已见上白珠帘注○今案陈本同」纬萧自业「庄子曰河上有家贫穷恃纬萧以自业注曰萧篙也织纬萧以為帘箔○今案见庄子列御寇篇无穷字陈俞本有穷字又自作為引司马彪注纬作缉箔作薄原钞曰下衍张毅九字是从下入今删去」<br/><br/>　　织箔為生「汉书云周勃以云云○今案汉书卷四十周勃传箔作薄薄下有曲字陈俞本亦然」高门悬箔「庄子云张毅者高门悬箔无不走也行年三十内有热病○今案见达生篇本钞张误孙已照改三作四内有作有内陈俞本亦然」闭肆下帘「史记云严君平卜筮於成都市日阅数人得百钱则闭肆下帘而授老子也○今案此见汉书王贡两龚鲍传序」<br/><br/>　　○屏风十一<br/><br/>　　负斧依「礼记云天子负斧依南面而立注曰斧依者画斧文屏风於户牖间也○今案明堂位注画斧作為斧面作乡陈本画斧句作画屏风也又改依作衣餘同」设黼依「周礼曰司几筵职云王位设黼依郑元注云斧谓之黼其綉以白黑采也以絳帛為质依其荆如屏风然○今案见春官綉作绣」帝王之服「黄士度屏风颂序云太寧三年皇帝遣殿上将賚御屏风宝剑嘉兹屏风帝王之服谨為述颂○今案陈俞本同严辑屏风颂据书钞两见此其一也但无将字」古人之服「魏志云太祖平柳城班所获器物时有素屏风素冯几特以赐毛玠曰君有古人之风故赐君古人之服也○今案魏志十二毛玠传同类聚引与陈本脱冯字陈又改班作颁餘同本钞脱特以二字据百卅三几篇引补」<br/><br/>　　立必端直处必廉方「李尤屏风铭曰舍则潜辟用则设张立必端直处必廉方○今案类聚六十九引尤铭及百三家集陈本皆改辟作避惟初学记廿五引舍作捨辟作僻同严辑李尤文据书钞引仍作辟本钞廉下误将此上第二条颂云卅七字窜入已删去」<br/><br/>　　引在左右近君头足「淮南王赋云维斯屏风出自幽谷大匠冶之雕刻削斲表虽剥裂心宽质愨等化品类庇廕尊屋云云不逢仁人永為枯木○今案广文选卷七淮南屏赋斯作兹治作攻质作贞品作器引作列初学记廿五引仍作斯餘与广文选同陈本引亦作同餘与本钞同惟类聚六十九引斯字治字皆与原钞同但品亦误器庇误疵耳」<br/><br/>　　金钮屈膝「业中记云石虎作金银钮屈膝屏风依以白縑高施则八尺下施则四尺或施六尺从意所欲画义士仙人禽兽之相讚皆三十二言○今案续百川学海本聚珍本业中记及陈本引相作像者从作随高施四句在言字下陈本标目作金屈剑膝尤误惟聚珍改膝作成近是」<br/><br/>　　银鉤钮「东观旧事云皇太子纳妃有牀上屏风十二牒织成漆连银鉤钮梳头屏二合四牒织成地屏风十四牒铜环钮○今案说郛本东宫旧事脱梳头八字餘同陈本引脱织成漆连四字牒下复脱织成二字餘同又按合字疑当作十」<br/><br/>　　高施八尺下施四尺「已见上注○今案见金钮屈膝条注」拥閼风邪雾露是亢「李尤屏风铭云立必端直处必廉方○今案据本篇上文引则标目二句应接廉方之下陈本邪作雅亢作抗则据类聚六十九引改」云母屏风「汉书云王莽尝翳云云○今案书九十九中王莽传翳上有后常二字风下有面字及非亲近莫得见也句」琉璃屏风「汉书云王莽尝翳云云○今案汉书九十九中王莽传翳上有九御览七百零一引语林同」有画饰「三礼弓矢图云衣从广八尺画斧文而无柄设而不用今之屏风则遗象也○今案玉函辑本三礼图据陈本引则上添有画饰三字俞本亦然」有刻鏤「三辅决录云何敞為汝南太守章帝南巡过郡有刻鏤屏风為帝设之命侍中黄香铭之曰古典务农刻伤民忠则竭节义在脩身敞惧礼贤命士使修德也○今案类聚六十九引及陈本刻作雕则作在皆脱敞惧以下二酉丛书辑本决录设上有张字则作在使作改也作化严辑黄香铭据书钞引亦改则作在餘同」<br/><br/>　　雕刻削斲「见上引在左右注○今案陈本同」文绣「傅玄挺楚辞招魂云雕楹文桷结修梁增臺列榭别有望设画屏风文绣班上纪开闢图自灰又魏书太祖雅性节俭惟屏风坏则补衲也○王石华校因祖下衍意邦志三字节下衍用云二字旁勒之已照删今案严辑傅玄文祗据书钞一引陈俞本脱又魏书一条据御览七百零一帷下有帐字餘亦同」<br/><br/>　　织成「同上金屈膝注也○今案陈本同」五色「桓谭新论云五音须宫而成可以殿上五色锦屏风諭而示之望视则赤青白黄黑各各异类就视则皆以其色為地欲為四时五行之乐亦各以其声為地而用四声文饰之犹彼五色屏风○今案严辑全后汉文新论离事篇称书钞未改本一百三十二引与所订同玟陈俞本亦下有当字及五音上多引四句餘同」<br/><br/>　　四合「傅玄楚辞招魂云屏风四合铭邓错杂兰膏明发相年所□○今案二四句必有舛误严辑本祗引书钞又注云末句有误傅节子辑傅鶉觚集据书钞引同又附校注云邓当作鐙藻当作薄又考陈俞本四合以下作五采错杂图画自然是纪开闔文理较顺然实从此上文绣条下设画屏二句裁剪而成恐非原钞之旧」<br/><br/>　　白琉璃光洞澈「旧武故事云帝起神臺其上扉牖屏风悉以白琉璃作之光照洞澈○今案俞本同陈本误作扉屏牖风御览七百一引汉武故事又脱牖字」纪开闢图自然「同上文绣注云○今案陈本将标目二句倒置」画义士「并同金屈膝注」画廉藺「王羲之与殷浩书云尔宫乃劝令画廉藺於屏风○今案陈本及御览七百一引与殷浩书皆无尔宫乃三字餘同」点蝇「吴录曹不与善画屏风孙权使之画屏风误落笔点素因以成蝇权以為生举手弹之○今案陈本成误作生下添一蝇字餘同类聚六十九引吴录兴误与成亦误作餘亦同」画兽「亦同金屈桼注」上指问班伯「汉书曰时乘舆幄帐画紂醉踞妲己作长夜之饮上指画以问班伯曰紂之无道至於此乎○今案汉书叙传之作紂為餘同陈本多引十行俞本多引四行皆非本钞之旧」帝数顾烈女「东观记曰宋弘尝燕见御座新施屏风图画烈女形帝数顾视之弘正容言曰未见好德如好色者上即彻之○今案陈俞本即上有為字餘同类聚六十九引座作坐无图字形字聚珍本记帝数作上数数三字亦有图字同类聚」<br/><br/>　　后有侍史「史记曰孟尝君待客坐语而屏风后常有侍史记君之所与语问亲戚居处客去已使存问献遗其亲戚○今案见七十五孟尝君传」立后应命「京兆旧事云杜陵萧彪字伯文為巴郡太守以父老乃归供养父有客常立屏风后必自应使命○今案类聚六十九引京兆旧事及陈本皆无必字陈又删字伯文三字餘同」郑弘隔其间「后书郑弘為太守时举第五伦為司空班次在下每正朔朝见弘曲躬自卑上知其故遂听置云母屏风分隔其间由此以為故事○今案范书六十三弘传类聚六十九引谢承后汉书及陈本守皆作尉是也知上有向字餘同陈本知上误闻字则非也」<br/><br/>　　纪亮隔其座「吴录云景帝时纪亮為尚书令子騭為中书令每朝会詔以御屏风隔其宣城记曰隔以云母屏风○今案类聚六十九引吴录同陈本风下添分字而删宣城记以下非是」<br/><br/>　　○牀襜十二<br/><br/>　　绢綺牀襜「东宫旧事云皇太子纳妃有绿石绢綺牀襜二○今案陈本删石字餘同御览六百九十九引东宫旧事绢綺作綺绢囊餘同」<br/><br/>　　○步障十三<br/><br/>　　锦步障五十里「世说云王君夫作丝步障经里四十里石季伦作锦步障五十里以敌之○今案世说汰侈篇经作綾餘同陈俞本里作裹并改引今晋书非是」丝步障四十里「同上」丝布碧步障「东宫旧事云皇太子纳妃有丝布碧里步障三十里○今案陈俞本脱碧字里作裹餘同御览七百一引东宫旧事无里字餘同」十重■〈金截〉步障「语林云许玄度将弟出都婚诸人闻玄度弟朝末钦迟之既见乃甚痴便欲嘲弄之玄度為解纷真长叹曰玄度為弟婚施十重■〈金截〉步障也○今案类聚廿五引语林无闻元度六字弄作弃為解纷作為作宾主相对御览七百零一引解纷下作诸人遂不能犯境俞本真上有刘字餘同御览陈本迟误作逆餘同俞本」<br/><br/>　　○承尘十四<br/><br/>　　朱画承尘「楚辞云经堂入奥未尘筵注曰朱丹也尘承尘也下则有簟筵好席可休息也○今案陈俞本尘也下多引十八字御览七百零一引脱朱丹也句脱下则二句考文选招魂篇注下则句上有上则未画承尘句餘同」<br/><br/>　　金薄承尘「支僧载外国事曰和訶条国有大富长者条三弥与佛作金银薄承尘在其上一佛作雨重承庄○王石华校反改支严氏校云御览七百一作斯訶调国七百九十七作和訶条国今案和訶四字与本钞正合又御览陈俞本皆无银字无在其上三字餘同」<br/><br/>　　投金於上「谢后汉书云豫章雷义字仲公尝济人死罪人后以金二斤谢之不受候义不在投金囊於承尘之上○今案陈俞本及御览八百一引不上有义字候作伺受下有金主二字投上有默字御览则作嘿餘同姚辑汪辑本谢书无襄字餘与陈本同惟姚本公作恭」<br/><br/>　　弥猴走上「抱朴子云余友人滕永叔当养弥猴犬忽啮杀之使埋之百许日有见鬼者见弥猴走於永叔承尘之上永叔曰乃始知弥猴死后亦有鬼也○今案长白继氏辑抱朴佚文分引意御览与陈俞本引亦有详略不同此為永兴节录者」<br/><br/>　　鳩来為福「搜神记曰长安有张氏者独处空室有鸿自外入止於牀张氏疑之乃披怀而祝曰鳩来為我祸即飞上於承尘為我福即入怀於是鸿飞入怀○今案学津本搜神记无疑之句空作一御览七百零一引亦空作一疑作恶陈俞本皆小有异处」<br/><br/>　　鷄落恐怖「语林曰传信忿母母羸病恒惊悸傅信乃取鷄鳧灭毛施於承尘上行落地母輒恐怖○今案陈俞本及御览七百零一引鳧作鸭灭作去施於作置餘同又御览九百十九引忿误贫施作放輒上脱母字玉函山房辑语林引书钞御览忿皆误贫非是」<br/><br/>　　有神能语「搜神记曰博陵刘伯祖為河东太守所止承尘上有神能语常呼伯祖及京师詔书消息輒预告伯祖问其所养欲得羊肝乃置羊肝於前切之随刀不见忽有一老狸立在案前持刀者欲所之伯祖呵止自举著承尘上须臾大笑曰向者啖肝醉忽然失形与府君相见大鬼也○今案搜神记卷十八养作食啖无举字餘同陈俞本及御览七百一引无常呼五字养作食啖脱乃置四字餘同陈俞增引颇多」<br/><br/>　　北堂书钞卷第一百三十二</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9738.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9740.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

