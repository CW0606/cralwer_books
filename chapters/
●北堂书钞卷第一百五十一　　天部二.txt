<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百五十一　　天部二_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百五十一　　天部二全文,虞世南作品" />
<meta name="description" content="北堂书钞原文阅读,●北堂书钞卷第一百五十一　　天部二全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9757.html";
var nextpage="novel-read-999-9759.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百五十一　　天部二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9757.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百五十一　　天部二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 23:01:58<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註气篇八　　　　　　　　霄篇九霞篇十　　　　　　雾篇十一霾篇十二　　　　　　　曀篇十三霽篇十四　　　　　虹霓篇十五风篇十六　　　　　　　雨篇十七<br/><br/>　　○气篇八<br/><br/>　　三气相接「博雅云太初之始清浊未分太始形之始清者為精浊者為形太素质之始已有素朴而未散三气相接剖判分离轻清為天重浊為地○今案陈本无形字质字惟王氏疏证本与旧钞合其广作博者避隋煬帝讳也」<br/><br/>　　五色属天「吴录云孙氏墓汉末数有光如云气五色属天父老曰非常气也○今案陈俞本同类聚卷十引氏作坚无汉末二字色下有上字常作凡其改坚為氏者避隋文帝讳也」<br/><br/>　　白气暎岭不「利遗民庐山记云有此白气也○今案陈俞本无云有六字又俞本下字作山带」绿气鬱树「王赞石榴赋云青烟生于其间绿气鬱其树头○今案陈俞本赞作瓚」丹气「左思蜀都赋云干青霄而秀出舒丹气以為霞○案文选三都赋同」青气「王隐晋书云咸宁元年洛阳太社内有青气占者以為东方有天子气故江东应○今案陈俞本故江四字作应在江东餘同　　　钦定图书集成庶徵典七十一引王晋书太社内作太祖庙中餘同」<br/><br/>　　紫气「汉武故事云紫气乃从西王母○今案陈俞本改注鉤弋夫人紫青气事非原钞之旧」翠气「杨雄甘泉赋云曳虹采之流离兮颺翠气之宛延○今案陈俞本同文虹作红」黄气「魏书云下后以汉延熹三年十二月生齐郡伯亭有黄气满室○今案陈俞本及御览八百七十二引魏书伯作白餘同御览一百九十四引亦作白年下脱十字」黑气「京房易飞候云黑气覆船於日下立雨○今案俞本及本钞雨篇引同旧钞此条雨误与陈本脱立雨二字」喜气「春秋繁露云天亦有喜怒之气哀乐之心春喜气故生秋怒气故煞夏乐气故养冬哀气故藏四者天人同有之也○今案春秋繁露阴阳义篇煞作杀餘同本钞天篇亦引喜怒之气二句」<br/><br/>　　美气「东观汉记云望气者苏伯阿望春陵城曰美哉王气鬱鬱葱葱○今案聚珍本姚辑本东观记及陈俞本皆巳苏伯阿三字范书则有」五气「大戴记云轩辕治五气○今案见大戴五帝德」六气「庄子云乘天地之正御六气之辨○今案见庄子逍遥游篇」如车骑「兵书云雨敌相当其气如人相背如鹿相随如车骑皆败气也○今案陈俞本同」若楼臺「史记云海傍蜄气如楼臺也○今案陈俞本及史记天官书傍作旁」象人「地镜图云欲观金气以庚辛日岁其气象人○今案陈俞本及玉函山房辑本地镜图无岁字」如鹿「兵书云两敌相当其气如鹿相随败气也○今案陈俞本皆云详上」<br/><br/>　　楚气似马「地镜图云楚气之见似马○今案陈俞本但注地镜图三字御览七百五十六引此图气误器见作象「斋气為牛」<br/><br/>　　地镜图○今案陈俞本同御览七百五十六引地镜图气误器」如鸡相向如人相背「兵书云败气○今案陈俞本无注俞本并分二条」如败楼「兵书云败军期○今案陈本无败军期三字俞本作败气」如坏山「兵书云败气○今案俞本同陈本无敢气二字」气如幡旗「春秋考异郎云西夷之气如幡旗也○今案陈俞本同」气如覆舡「京房易飞候云○今案详上文」御气「庄子云御六气○今案见庄子逍遥游篇」<br/><br/>　　坛所有白气上与天属「应劭汉官仪云世祖封禪坛所有白云云○今案陈本同御览十五引观察使脱白字上字本钞封禪篇引白作青」乘气「抱朴子云太精之气乘气也○今案陈本同长白继氏辑抱朴子佚文据旧钞引同」<br/><br/>　　○霄篇九<br/><br/>　　摩天赤气也「杂字解詁云霄摩天赤气○今案陈俞本及御览八引杂字解詁同」赤霄常气也「博雅赤霄常气也楚辞云若王乔之乘云载赤霄而陵青汉○今案广改博详本卷上御览八引楚辞下句作载赤云而凌青霄陈俞本若作辟昔青汉作太清又陈本乔误桥」縹霄「孙楚鸚鵡赋云遨游玄圃縹霄之际○今案百三家孙楚集无鸚鵡赋陈俞本及御览八引鸚鵡作鹤严辑孙楚集从御览」青霄「左思蜀都赋云于青霄而秀出○今案文选同」<br/><br/>　　絳霄「郭璞游仙诗云振髮戴翠羽解竭披絳霄○今案陈俞本戴作带羽作霞餘同百三家本亦作霞戴作晞又霄作綃则非也书钞采入霄篇则此字断不误张溥盖未深考耳」<br/><br/>　　丹霄「贾谊诗云青青云寒上拂丹霄○今案陈本脱一青字俞本云寒作寒云」霄「顾愷之凤赋云长凤飂以送融庆霄霏以将雨○今案严辑顾愷之凤赋无此二句陈俞本作风赋长风颺作惠风颺餘同」<br/><br/>　　○霞篇十<br/><br/>　　朱霞「十州记云崑崙山上有景云烛日朱霞九光○王石华校九改流今案陈俞本亦九作流然说郛本尚作九与旧钞合」翠霞「郭璞江赋云吸翠霞之天矫○今案陈俞本及文选之作而」丹霞「阮籍清思赋云假丹霞以為裳○今案陈俞本假作霏百三家本阮集假作披裳作衣本钞裳篇引假作履」<br/><br/>　　紫霞「陆机乐府轻举乘紫霞○严氏校云乘下有之夭矫三字涉上郭璞江赋而当删今案见文选及百三家本前缓声歌陈俞本增入上下文非原钞之旧」流霞一盃「论衡云项曼都好道学仙云三年不反问其状曰仙人饮我流霞一盃○王石华校舅改曼今案见论衡道虚篇陈俞本反作返盃作杯」流霞之室「汉武内传云六甲术用之可以游景云之宫上登流霞之室○今案陈俞本六上有阿琼有三字宫下无上字餘同守山阎本武帝内传云作灵室作堂」丹山霞起「袁山松宜都记云郡西有丹山天清山岭忽有霞起○今案俞本同陈本忽字在起上餘同类聚卷二初学记卷二引宜都记清作晴霞作雾本钞既入霞篇则雾字断非是」赤城霞起「孙縝天台赋云赤城霞起以建标○今案陈俞本同文选作游天台山」<br/><br/>　　○雾篇十一<br/><br/>　　阴阳气乱為雾「左子云○今案见初学记引春秋元命苞陈本注左传」腾水溢上為雾「庄子云○今案陈本及初学记引溢上作上溢」天以乘雾「潘岳登府牢山赋云天霏霏以乘雾○今案陈俞本删府牢二字本钞下叶引府作常餘同考百三家潘岳集有虎牢山赋特脱此文耳唐高祖之祖讳虎唐人转钞时或借音作府或避形作虎故后人又误常也」<br/><br/>　　下潦上雾「东观记云马援曰吾在浪泊两里坞閒虏未灭之时下潦上雾仰视沾沾堕水中○王石华校改里坞作日非也今案聚珍本同陈本无坞字閒作闻类聚卷二引鳶飞作乌鳶坞作乌餘同姚辑本与类聚同」<br/><br/>　　雾从地汁「五经通义云阴阳乱则為雾从地汁也○今案陈俞本同玉函山房本脱上句窃疑汁当作升」起雾半天「李先生传云本南阳人刘备遣军取之先生起雾半天○严氏校小注起雾上删笼林二句盖由下条窜入也今案陈俞本亦有增注宋吴淑事类赋注引李先生传云先生名旷字祖和取之作取先生餘同」<br/><br/>　　如烟「袁山松宜都记云郡西北四十里有丹山山间时有赤气笼林岭如丹色因名丹山忽有迴雾如烟再朝则雨降○严氏校云见类聚卷二卷七初学记卷二御览卷十五卷四十九」如扇「王孚安成记云新山週迴十里樵人常闻雷声在山下俯看初雾气大如扇须臾震霆弥漫数百里山上日晴明也○今案俞本脱气字上作百餘同陈本成作城亦脱气字及山上句温下妄增雨敷二字」<br/><br/>　　雾赤為兵「望气经云十月癸巳占之雾赤為兵○今案初学记卷二引望气经及陈本无占之二字」雾青為殃「望气经云十月癸巳雾青為殃○今案初学记二引望气经及陈本同」白雾围城「抱朴子云白雾围城不出百日大兵必至○今案陈本围上有四面二字亦见初学记卷二御览卷十五引平津馆辑本脱此条惟长白继氏辑抱朴子佚文一卷有此文」黄雾四塞「汉书云王太后诸弟侯其夏黄雾四塞○今案见卷十成帝纪」小雾「周易杂占云土為小雾也○今案陈俞本同」大雾「淮南子云困敦之岁大雾起也○今案见天文训陈俞本多增注」五里雾「谢承后汉书云河南张楷好道术能為五里雾○今案类聚卷二御览卷十五引同姚辑汪辑本谢书為改作餘亦同」三里雾「承后汉书云关西裴优能為三里雾○今案类聚卷二引同汪辑本谢书见张楷传内」大雾三日「论衡云东海张霸造百两篇曰伊尹死大雾三日抱朴子亦云○今案见论衡感类篇陈本删霸造以上及抱朴子以下」天雾十日「龙鱼河图云山冬天雾十日以上不除者山崩之候○今案陈本冬天作有大餘同御览十五引龙鱼河图侯作后餘同惟类聚卷二引悉同」雾绕军「抱朴子云大雾绕车之所住非常而数臣下擅行威也○今案白继氏辑抱朴子佚文据旧钞引同陈本及初学记住作在非常以下作其下有塞将军之令」雾迷道「汉记云曹公赤壁之败至云梦大泽遇大雾迷道○今案类聚卷二引汉末英雄记败误役至上有行字餘同初学记卷二引亦作英雄记有败字至作行迷道作迷失道路」<br/><br/>　　方朔乘云大雾覆之「汉武内传云东方朔乘云飞去仰望大雾覆之也○今案类聚卷二引汉武内传及陈本同守山阁校本云下有龙字望下有良久二字餘同」<br/><br/>　　刘雄鸣行雾识道不迷「魏略云刘雄鸣行云雾内识道不迷○今案御览十五引魏略行作出内作中餘同宋吴淑事类赋注引作出行二字内亦作中陈本删鸣字餘与赋注同本钞改内者因隋讳忠兼避也」<br/><br/>　　夏后公祠神井致雾「陈留风俗传云雍丘县有祠名曰夏后公祠有神井能致雾雹○今案陈本丘误上说郛本陈留风俗传及本钞雹篇引致作兴餘同类聚卷二引无雹字餘与原钞同」王彭号穷一旦雾天「元嘉起居注曰盱眙民王彭兄弟三人欲葬二亲须塼无水值天气旱穿井无水彭号天？计一旦天雾雾消之后於灶前忽然生水○王石校之后改散后用陈本也今案陈本又脱须塼四字之后作散后说郛本元嘉起居注三作二号天作号穷餘同」<br/><br/>　　天霏霏以垂雾水蒙蒙而兴气「潘岳登常牢山赋云○今案常当作需唐钞改避已详本卷上文」<br/><br/>　　○霾篇十二<br/><br/>　　雨土為霾「尔雅云风而雨土為霾诗义约云霾土而风也谓风疾土起而雨若灾异风吹土起如雨○今案见尔雅释天陈本删诗义约以下」终风且霾「毛诗云○今案见诗邶风」<br/><br/>　　○曀篇十三<br/><br/>　　终风且曀「毛诗云○今案见邶风」阴而风曀「尔雅云阴而风為曀泽名云阴而风曰曀言掩曀日光不见也○今案陈本掩曀作掩翳释名以下别為一条考尔雅释名皆见释天篇毕本释名亦作掩翳不见也作使不明」<br/><br/>　　○霽篇十四<br/><br/>　　济谓之霽雨止為霽「尔雅云○今案上句见释天篇雨止句见释天郭注陈本分二条非也」喜霽「陆云喜霽赋序云○今案严辑陆云集同类聚卷二初学记卷二引亦同」悦晴「嵇含和霽悦晴诗云○今案陈本及冯辑晋诗纪卷十均无和霽二字类聚卷二卷初学记卷二引亦无此二字」清明「潘岳闲居赋云六合清明○今案陈本脱此条文杏作合据订又与百三家本皆明作朗考上句為徵雨新晴此句不应用明字盖原钞亦作朗宋人转写者避始祖讳改之耳」开明「殷凯应晴诗云景迟兮开明○今案陈本脱」<br/><br/>　　○虹霓篇十五<br/><br/>　　阳气之动「史记云虹者阳气之动○今案见天官书」枢星之散「春秋运斗枢星之散為虹霓○今案类聚卷引莲斗枢同」斗乱精「春秋演孔图云霓者斗之乱精也斗失度则虹霓见○今案陈俞本同范书杨赐传注续汉五行志注引演孔图斗失以下作失度报蜺见态主毁誉」镇星散「春秋文耀鉤云镇星散為虹霓○今案玉函山房辑本脱此条陈本改引河图稽耀鉤」清明后见「周书云清明后十日虹霓始见礼记云季青之月虹始见○今案周书见时训解礼记见月令陈本删礼记以下」小雪虹藏「周书云小雪之日虹藏不见○今案周书时训解」<br/><br/>　　夫妻荒年化成青絳「释名古者有夫妻荒年菜食而死俱化成青絳故俗呼美人虹○今案此条不见释名陈本及艺文类聚皆引作异苑」夫妻失礼则虹有赤色「诗义问云夫妻失礼则虹气盛有赤色在上者阴乘阳气也○今案陈本同」白絳绕城「黄帝出军诀云白虹绕城不匣从虹所■〈垂夬〉击之乃胜也○今案陈本诀作决■〈垂夬〉作缺初学记引出作占■〈垂夬〉作在」黑虹下营「述异记云张骏薨子重华嗣立虎遣将军王擢攻拔武御始与进围抱肝重华遣宋辑率眾拒之济河次于金城将决大战乃日有黑虹下于营中○今案陈俞本攻拔十字作攻广武乃下无日字餘同御览十四引述异记末句营上有乐辑二字则宋又误作乐矣」<br/><br/>　　双虹升天「华阳国志云李特妻罗妊雄梦双虰自地升天后雄乃王蜀也○今案廖寅刻足本地作门亦非妊雄时乃梦陈本多窜易李特误李时」白虹贯日「战国策唐睢说秦王曰聂政刺韩傀白虹贯日荆朝欲刺秦王白虹贯日○今案聂政一事见战国总策荆軻以下陈本改注列士传」宛然长舒上没霄汉「异苑云太原温遵婢见一嫗向婢流涕无有孔窍从鼻眼出处婢骇怖湛遂抽刀再斩化為一物如紫虹形宛然长舒上没霄也○今案学津讨原本异苑及陈本孔上脱有字无从鼻五字再斩作逐之化為作化城」<br/><br/>　　钦釜「异苑云晋凌薛愿义熙初育虹饮其釜愿輦酒灌之随投随涸吐金满器灾弊日袪也○今案学津本异苑义熙初三字在晋陵上器作釜」绕车「吴志云诸葛恪围新城不克还拜蒋陵白虹绕其车○今案吴志十九同陈本还拜四字作还府」紫霓「太玄经云紫霓围日其疾不割○今案陈仁锡校本太玄围上有朋字」<br/><br/>　　○风篇十六<br/><br/>　　博泛动物「释名云风者泛也其气博泛而动物○今案毕校本释天篇及陈俞本泛作犯餘同」大块噫气「庄子○王石华校天愧改大块今案见庄子齐物论」<br/><br/>　　天地之使「河图云风者天地之使也○今案陈俞本及御览九引河图通纪同」物之首「乐动声仪云风者礼乐之使万物之首○今案陈俞本同御览卷九引乐动声风下有气字使作始御览五百六十五引风下有元字使作本」挠万物者莫疾乎风「周易说卦○王石华校改作繫辞从陈误也今案见易说卦传」天之号令谴告人风「风俗通云风者天之号令谴告人君风而靡者也○今案子俗通改作赋序无风而靡句」<br/><br/>　　星有好风「尚书云星有好风有好雨○今案见书洪范」箕星致风「风俗通云箕屋主簸扬致风气○今案陈本俞本致上有能字考见风俗通祀典篇」山神息為风「括地图云钟山之神名曰独阴视為画瞑為夜吹為冬呼為夏息為风○今案陈俞本同御卷九引括地图烛阴作烛龙」鱼起而风「扶南传云扶南之西海里有山週迴于里中有大石名為海鼓关可百丈海行欲知风暴动但先闻此古震隆隆如雷则鲸便起而风也○今案陈俞本西上脱扶南之三字海下脱里字鼓上脱名為海三字鼓下脱阔字行下脱七字震作鼓脱隆隆二字餘同」<br/><br/>　　飞廉风俗「风俗通云飞廉风伯○今案见风俗通祀典礼」折丹出风「山海经云鞠陵山有人曰折丹处东极以出入风注曰折丹神人也能节宣风气时其出入○今案近本六荒东经有入五辛作日月所出召曰折丹陈本已照改」风从虎「易云○案见乾卦文言」风為马「傅玄歌云云為车兮风為马○今案百三家本傅玄集歌上有吴楚二字」宜都风井「盛弘之荆州记云宜都很山县有山山有石穴大数尺名曰风井夏出冬入出之时拂石降也○今案本钞穴篇引石穴作风穴无风出二句餘同陈俞本亦作风穴拂石四字作□抚左右常净考宋吴淑事类赋注引荆州记脱有山二字右作风大上有口字夏出二句本钞是节引末句与陈俞同」<br/><br/>　　光穴多阳风「梁山州记云人褎谷内有风出去三四里内无复草木○今案俞本注内同标目作出去二字陈本标目删光字注内删去字复字」风窍「王歆之始安记云沈军垒北有崑崙山连峙千仞岭岑盖川常飉飉焉有风窍也○今案俞本及　　　钦定书集成乾象典六十五引始安记同陈本脱始安二字盖川二字常下有飈字无飉飉焉三字」<br/><br/>　　风门「荆州图记云洹阳县东北有黄竹山其北一处常肃肃有风名曰风门○今案御览卷九引荆州图记及陈俞本洹作沮无东北二字又俞本其北作其西北陈本及御皆无其北句」<br/><br/>　　苍梧出风「顾微南海经云苍梧山左右出风故号风门○今案俞本同陈本脱顾微二字」春分后出秋分后入「宋炳诗序云恒山风井口如瓮春分后出秋分后入○今案陈本同俞本宋作宗瓮作瓮」竟山有声「周景式庐山记云若风轻竟山有声若雷不十日便验上人常以為候○今案俞本同陈本轻作经」有宫商之韵「黄閔武陵记云山素崖若披云寒松摭翠流风叩柯则有宫商之韵○今案俞本同陈本删黄閔二字御五百七十二引武陵记閔作开披云寒作雪字摭作如插宫商作丝桐」声歌「赵壹迅赋阿那徘徊声若歌谣○今案类聚卷一引此赋谣作謳餘同陈俞本脱阿那二句但有声如歌响如雷六字」响如雷「○今案俞本脱陈本併入上条注中」<br/><br/>　　肃然而起寂尔而停「湛方生风赋云○今案类聚卷一引此赋及陈本肃作萧」大风起兮「汉书高祖歌云○今案汉书高帝纪下同陈本脱」长风肃瑟「刘欣期交州记云长风终日肃瑟也○今案俞本同陈本脱刘欣期三字」绵绵眇眇「傅玄风赋云○今案陈本及傅节子辑本同百三家本俞本皆脱」清清令令「宋玉风赋云○今案文选及七十二家本宋玉集同陈本令误冷」嫋嫋「楚辞云○今案见九歌湘夫人篇」萧萧「史记云荆軻歌云○今案见史记刺客列传」<br/><br/>　　猎蕙草离秦衡槩新夷被稊杨「宋玉风赋云○今案七十二家本宋玉集衡作衡同惟文选与本钞同」光风转蕙「楚辞云○今案见楚辞招魂」流风迴雪「曹植洛神赋○今案文选同陈本迴作回俞本注作迴标目仍作回」翔激水之上「宋玉风赋云○今案七十二家本宋玉集同陈本脱文选翔上有翱字」<br/><br/>　　起青苹之末绿太山之阿舞松柏之下「宋玉风赋云○今案文选及七十二家本宋玉集同陈本脱」六鶂退飞「左传僖公十六年春六鶂退飞○今案近本左传及陈本作鷁惟释文云鷁本又作鵜公穀亦作鶂」百川倒流「嵇含誥风伯云太康六年任风暴怒腾逸相触百川倒流大山乃剥○今案严辑嵇含集同又附注云晋书武纪作八年陈本脱狂字及腾逸句乃沲剥作崩裂」胡马增思「湛方生风赋云○今案类聚引此赋及陈本同」猛虎腾驤「成公绥风赋云○今案陈俞本同」大木斯拔「尚书云大雷电以风禾尽偃大木斯拔○今案见书金腾」<br/><br/>　　夏屋时倾「陆机连珠云○今案文选用陈俞本多增注」四方风「南越志云熙安界多颶风颶者具四方之风○王石华校颶改颺系沿陈本之误也今案陈俞本界又作考海录碎事卷一引南越志亦作闻餘同」八至风「春秋考异邮云八至风距冬至四十五日曰条风至达生也四十五日明庶风至迎惠也四十五日清明风至清明者精芒挫收也四十五日景风至景风强也强以成之四十五日凉风至凉寒以明闭也四十五日閶风至閶闔寒当入寒大收也四十五日不周风至不周不交阴阳未合化也四十五日广莫风至广莫者精大备也冬至十一日阳之气也阳立於五极於九五九四十五日一变风淮南子云何谓八风东北曰火风注曰根气所生也一曰融风东方曰条风注曰震气所生也一曰明庶风东南曰景风注曰巽气所生也一曰清明风南方曰巨风注曰离气所生也一曰凯风西南曰凉风注曰坤气所生也□□□□□西方曰飈风注曰兑气所生也一曰閶闔风西北曰丽风注曰乾气所生也一曰不周风北方曰寒风注曰坎气所生也一曰大莫风又礼说云风之為言萌也养物成功所以八风象八卦也○今案陈本脱冬至十一月以下俞本脱淮南子以下御览卷九引考异邮闭上无明字寒当入六字误作当寒天收大备作大满餘同世说言语笮注引考异邮仍作大备与旧钞合陈俞本所载考异邮多窜改不悉校又近本淮南子坠形训八风俱脱一曰某风句飈作颶餘同旧钞坤气所生也句下应有一曰某风五字转钞者偶脱落耳今不便臆补又大莫即广莫改避详本卷上礼说以下见御览卷九引无之為言三字餘同」<br/><br/>　　千里风「抱朴子云拔木必千里也○今案陈俞本必上增之风二字继氏严氏合辑抱朴子佚文一卷据旧钞引同御览卷九引拔作仆」三丈风「风角云或曰清明高长不及地二三丈者此圣人风也不及地二三尺者君子风也○今案俞本脱陈本高作久无君子风二句御览八百七十二引风角占曰风清明高不及地二三尺此下有圣人与本钞少异」<br/><br/>　　雄风「宋玉风赋云此大王之雄风也○今案文选及七十二家本宋玉集同」雌「宋玉风赋云塕然起於穷巷之间勃鬱烦冤动沙堺吹死灰者此所谓庶人之雌风也○王石华校土界改堰今案七十二家本宋玉集堺作瞘陈本作塸据文选也考堺与界同」善风「谢承后汉书云李南明风角太守马稷坐事徵诣廷尉南通贺曰旦有善风○今案陈本脱御览八十引谢承书伙太守以下范书一百十二上李南傅略同姚辑汪辑本谢书俱脱」<br/><br/>　　奉扬仁风「谨当奉扬仁风慰彼黎庶○今案见御览卷九引晋阳秋陈俞本脱此条误窜人善风一条注内今移正」婴儿风「兵书云风者从震来婴儿风也○今案陈俞本伙者字也字来下有名字旧钞此条误窜入善风一条注内今移正」少女风「管公明别传云时大旱公明曰今夜当两至日暮了无云气眾人皆欲咄輅輅曰树上已有少女风树閒已有阴鸟和鸣云应至矣须臾乃见玄云四集大雨注倾○今案陈本注倾作至如倾餘同类眾卷二引公明别传大作天无至日暮十五字上作中云应作其应玄云句作玄气四合」<br/><br/>　　閶闔风「五经通义云閶闔风至则解县垂瑟琴不张○今案玉函山房本同陈本改注云见考异邮」不周风「五经通义云明庶风至则正封坛脩田畤○今案玉函山房本坛作疆畤作畤餘同陈本改注考异邮又案不周风见史记律书疑另為一条」清明风「五经通义云清明风至则出币帛使诸侯也○今案玉函山房本使作礼餘同陈本改注考异邮」颽风「山海经云于龙之山育还之谷颽风自是出○今案陈本及山海经南山经龙作旄颽作凯餘同颽凯古通子」终风「毛诗云○今案见诗邶风」条风「山海经云令丘山有中谷条风自是出○王石华校令改介非也今案见南山经」凄风「左传云藏氷以时春无凄风○今案见左传昭四年以时二字经文所无盖引经櫽括之辞南昌本及陈本凄作凄阮氏校勘记云凄俗字说文从水今旧钞作凄与说文合」凉风「尔雅云北风谓之凉风○今案尔雅释天同陈本作凉非是」温风「周书云小暑之日温风至○今案周书时训解同」景风「尔雅云四气和為通正谓之景风○今案近本尔雅释天及陈本气作时阮氏校勘记云唐石经单疏本雪牕本皆作气与旧钞合足见古本之可贵」赤风「养生经云修身之道夏避赤风○今案陈俞本同」白风「养生经修身之道秋避白风○今案陈俞本併入上条」黑风「养生经云冬避黑风○今案陈俞本併入上条」<br/><br/>　　狂风「太康七年狂风大作○今案陈本同俞本併入嵇含詰风伯一条」恠风「山海经云修身符阳之山多恠风○今案经训堂本西山经阳作惕无修身二字陈俞本亦修身二字疑沿上白风赤风各条误入」风兽似豹「十州记云炎州在南海内上有风生兽似豹煞以铁椎毁其头乃死张其口得风须臾便活而起○今案说郛本十州记椎作无而起二字陈本乃上照类聚卷一记增数十下三字」<br/><br/>　　风母似猨「刘欣期交州记云风母出九德穴似猨见人若惭屈头打煞得风还活○严氏校云见类聚一御览九今案类聚引刘交州记穴作县餘同陈本亦作县无德字头作颈」<br/><br/>　　黄雀长风「风土记云六月东南风俗名黄雀长风○今案类聚卷一引风土记同」爰居避风「国语云海鸟曰爰居止鲁东门之外展禽曰大川之鸟兽桓知而避其灾是海多风故避也○今案陈本及鲁语上大川作广川无故避也三字广作大改避详本卷上」<br/><br/>　　○雨篇十七<br/><br/>　　阳制於阴「春秋潜潭巴云阳制於阴故水為雨○今案古微书及玉函山房辑本潜潭巴同」天地之施「河图云雨者天地之施也○今案御览十一引河图帝通纪同」<br/><br/>　　雨以润物「易坎卦能治澜○今案此条有讹脱陈本标目作雨以润之注易说卦三字又考说卦有润万物者莫润乎水句遍考注疏及李鼎祚孙渊如雨集解李富孙易賸所採隋以前诸家易注皆无此说為传钞者所姓误无疑」<br/><br/>　　则以风雨「尚书云月离于毕则多雨○今案标目见洪范月离句见孔传」天降雨山川出云「礼记注云谓其王天下之期将至必先為之生贤智之辅佐若天之将降雨川為之先出云矣○严氏校云此注前半脱误后半涉下南徐州记而误皆已勒出今案陈本删注云以下本钞谓其王三字误尔雅曰先出句误作輒有云三句系由下窜入今据孔子閒居注订正」<br/><br/>　　巫山行雨「宋玉高唐赋云○今案文选及七十二家本同」石穴云行「南徐州记云郯县有石穴高丈餘容十餘人天将雨輜有云群行从南来暎山山亦出云应之即大雨也○王石华校改輒有云為云輒系用陈本今案御览四十六引南徐州记与原钞同」<br/><br/>　　柏枝石泉名為雨穴「荆州图刑记云昆阳县有柏技山石泉名為雨穴也○严氏校以本钞阳误扬因加旁勒今案类聚卷七引荆南图制无雨穴四字餘同陈俞本脱副字又陈本昆作崑县作泉俞本记误经县作界」<br/><br/>　　临贺石人祭则大雨「荆州记云临贺界有卧石一枚其形似人而色青黄隐起此若旱便祭之小祭小雨此之谓应也○今案陈俞本脱一枚其形四字便祭以下作祭之即雨四字」<br/><br/>　　丹山雾如烟「袁山松宜都记云郡西北有丹山忽雾起如烟再朝雨必至○伐案类聚卷二引宜都记丹误舟至作降餘同亦见本钞雾篇」卢山气如马「释惠远庐山记云天将雨水气如车马此郡龙甘所吐也○今案陈俞本脱释惠远三字及此郡句水气作山气」有声如吹角「史荃武昌记云武昌有龙山如欲阴雨上有声如吹角○今案陈俞本删史荃二字文献通考乐七武昌记引荃作苓又无如字阴字本钞角篇荃作筌龙作峴」黑气如覆舡「京房易飞候云黑气如覆舡於日下立雨○今案陈俞本同」流潦纵横「曹植诗云霖雨泥我涂流潦浩纵横○今案俞本同陈本纵作从从纵古通字见文选赠白马王彪诗」<br/><br/>　　沟瀆决溢「应璩新诗云沟瀆皆决溢○今案陈俞本同」器用浮漂「潘岳狭室云臼灶為九沉溺器用為之浮漂○今案百三家潘集同陈俞本脱狭室二字」淫雨弥旬「傅咸诗云淫雨弥旬日河溜若奔渠○今案傅节子辑本及陈本同」霖雨如到井「傅玄诗云霖雨如到井○今案百三家本传玄集苦雨诗及陈本到作倒到即古倒字」<br/><br/>　　骤雨「老子云骤雨不终朝○今案老子虚无篇及本朝作日」暴雨「御寇子云伯牙游泰山之阴卒逢暴雨止於巖下援琴為霖雨操○今案见列子汤问篇王丕烈宋本悉同陈俞本脱之阴卒逢四字又陈本霖误霜」洒涂「傅玄赋云云师湛其交集冻雨沛其洒涂○今案俞本脱傅节子辑本鶉觚集湛作鍖陈本改傅亮载涂」濯枝「风土记云六月大雨名為濯枝○今案类聚卷三引风土记同」<br/><br/>　　冻雨「楚辞云使冻雨兮洒涂○今案九歌大司命篇涂作尘陈本无使字」皇天淫溢而秋霖后土何时而得乾「楚辞云○今案陈本及楚辞九辩同」<br/><br/>　　云裁披而旋合雨蹔輟而复零「傅咸患两赋云○今案百三家本傅咸集及陈本裁作乍雨作霤类聚卷二引輟亦误暂餘与百三家同」听微溜之令令「傅玄愁霖赋云○今案傅节子辑本同百三家本严辑傅玄集本皆脱陈本改注潘尼苦雨赋令作涔」听雨之淼淼「蔡邕霖雨赋云○今案百三家本兰雪堂本蔡邕集皆无霖雨赋惟文选张杂诗注引蔡邕雨赋淼作霖餘同严辑蔡邕集附注云类聚卷二误编於曹植愁霖赋后為又愁霖赋张溥因收入子建集且作听长霤之淋淋陈本与百三家本同误」<br/><br/>　　北堂书钞卷第一百五十一</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9757.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9759.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

