<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《后汉书》正文_志第十六　　五行四_范晔作品 - 维普阅读网</title>
<meta name="keywords" content="后汉书,后汉书原文,后汉书阅读,志第十六　　五行四全文,范晔作品" />
<meta name="description" content="后汉书原文阅读,志第十六　　五行四全文在线阅读,范晔作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-653-8077.html";
var nextpage="novel-read-653-8079.html";
var indexpage = "novel-chapter-653.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-653.html">后汉书</a></strong>
<strong><a href="novel-chapter-653.html">后汉书目录</a></strong>
<span>志第十六　　五行四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-653-8077.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>志第十六　　五行四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=范晔&amp;searchsubmit=yes"  target="_blank">范晔</a><span class="divide">|</span>发布时间：2014-10-18 19:44:10<span class="divide">|</span></p>
<div class="page-body">
<div class="page-content">
<p>　地震　山崩　地陷　大风拔树　螟　牛疫<br/><br/>　　《五行传》曰：“治宫室，饰台榭，内淫乱，犯亲戚，侮父兄，则稼穑不成。”谓土失其性而为灾也。又曰：“思心不容，是谓不圣。厥咎霿，厥罚恒风，厥极凶短折。时则有脂夜之妖，时则有华孽，时则有牛祸，时则有心腹之痾，时则有黄眚、黄祥，惟金、水、木、火沴土。”华孽，刘歆传为蠃虫之孽，谓螟属也。<br/><br/>　　世祖建武二十二年九月，郡国四十二地震，南阳尤甚，地裂压杀人。其后武溪蛮夷反，为寇害，至南郡，发荆州诸郡兵，遣武威将军刘尚击之，为夷所围，复发兵赴之，尚遂为所没。<br/><br/>　　章帝建初元年三月甲寅，山阳、东平地震。<br/><br/>　　和帝永元四年六月丙辰，郡国十三地震。《春秋汉含孳》曰：“女主盛，臣制命，则地动坼，畔震起，山崩沦。”是时窦太后摄政，兄窦宪专权，将以是受祸也。后五日，诏收宪印绶，兄弟就国，逼迫皆自杀。<br/><br/>　　五年二月戊午，陇西地震。儒说民安土者也，将大动，行大震。九月，匈奴单于于除鞬叛，遣使发边郡兵讨之。<br/><br/>　　七年九月癸卯，京都地震。儒说奄官无阳施，犹妇人也。是时和帝与中常侍郑众谋夺窦氏权，德之，因任用之，及幸常侍蔡伦，二人始并用权。<br/><br/>　　九年三月庚辰，陇西地震。闰月，塞外羌犯塞，杀略吏民，使征西将军刘尚击之。<br/><br/>　　安帝永初元年，郡国十八地震。李固曰：“地者阴也，法当安静。今乃越阴之职，专阳之政，故应以震动。”是时邓太后摄政专事，讫建光中，太后崩，安帝乃得制政，于是阴类并胜，西羌乱夏，连十余年。<br/><br/>　　二年，郡国十二地震。<br/><br/>　　三年十二月辛酉，郡国九地震。<br/><br/>　　四年三月癸巳，郡国四地震。<br/><br/>　　五年正月丙戌，郡国十地震。<br/><br/>　　七年正月壬寅，二月丙午，郡国十八地震。<br/><br/>　　元初元年，郡国十五地震。<br/><br/>　　二年十一月庚申，郡国十地震。<br/><br/>　　三年二月，郡国十地震。十一月癸卯，郡国九地震。<br/><br/>　　四年，郡国十三地震。<br/><br/>　　五年，郡国十四地震。<br/><br/>　　六年二月乙巳，京都、郡国四十二地震，或地坼裂，涌水，坏败城郭、民室屋，压人。冬，郡国八地震。<br/><br/>　　永宁元年，郡国二十三地震。<br/><br/>　　建光元年九月己丑，郡国三十五地震，或地坼裂，坏城郭室屋，压杀人。是时安帝不能明察，信宫人及阿母圣等谗言，破坏邓太后家，于是专听信圣及宦者，中常侍江京、樊丰等皆得用权。<br/><br/>　　延光元年七月癸卯，京都、郡国十三地震。九月戊申，郡国二十七地震。<br/><br/>　　二年，京都、郡国三十二地震。<br/><br/>　　三年，京都、郡国二十三地震。是时以谗免太尉杨震，废太子。<br/><br/>　　四年十一月丁巳，京都、郡国十六地震。时安帝既崩，阎太后摄政，兄弟阎显等并用事，遂斥安帝子，更征诸国王子，未至，中黄门遂诛显兄弟。<br/><br/>　　顺帝永建三年正月丙子，京都、汉阳地震。汉阳屋坏杀人，地坼涌水出。是时顺帝阿母宋娥及中常侍张昉等用权。<br/><br/>　　阳嘉二年四月己亥，京都地震。是时爵号宋娥为山阳君。<br/><br/>　　四年十二月甲寅，京都地震。<br/><br/>　　永和二年四月丙申，京都地震。是时宋娥构奸诬罔，五月事觉，收印绶，归田里。十一月丁卯，京都地震。是时太尉王龚以中常侍张昉等专弄国权，欲奏诛之，时龚宗亲有以杨震行事谏之止云。<br/><br/>　　三年二月乙亥，京都、金城、陇西地震裂，城郭、室屋多坏，压杀人。闰月己酉，京都地震。十月，西羌二千余骑入金城塞，为凉州害。<br/><br/>　　四年三月乙亥，京都地震。<br/><br/>　　五年二月戊申，京都地震。<br/><br/>　　建康元年正月，凉州部郡六，地震。从去年九月以来至四月，凡百八十地震，山谷坼裂，坏败城寺，伤害人物。三月，护羌校尉赵冲为叛胡所杀。九月丙午，京都地震。是时顺帝崩，梁太后摄政，欲为顺帝作陵，制度奢广，多坏吏民冢。尚书栾巴谏事，太后怒，癸卯，诏书收巴下狱，欲杀之。丙午地震，于是太后乃出巴，免为庶人。<br/><br/>　　桓帝建和元年四月庚寅，京都地震。九月丁卯，京都地震。是时梁太后摄政，兄冀持权。至和平元年，太后崩，然冀犹秉政专事，至延熹二年，乃诛灭。<br/><br/>　　三年九月己卯，地震，庚寅又震。<br/><br/>　　元嘉元年十一月辛巳，京都地震。<br/><br/>　　二年正月丙辰，京都地震。十月乙亥，京都地震。<br/><br/>　　永兴二年二月癸卯，京都地震。<br/><br/>　　永寿二年十二月，京都地震。<br/><br/>　　延熹四年，京都、右扶风、凉州地震。<br/><br/>　　五年五月乙亥，京都地震。是时桓帝与中常侍单超等谋诛除梁冀，听之，并使用事专权。又邓皇后本小人，性行无恒，苟有颜色，立以为后，后卒坐执左道废，以忧死。<br/><br/>　　八年九月丁未，京都地震。<br/><br/>　　灵帝建宁四年二月癸卯，地震。是时中常侍曹节、王甫等皆专权。<br/><br/>　　熹平二年六月，地震。<br/><br/>　　六年十月辛丑，地震。<br/><br/>　　光和元年二月辛未，地震。四月丙辰，地震。灵帝时宦者专恣。<br/><br/>　　二年三月，京兆地震。<br/><br/>　　三年自秋至明年春，酒泉表氏地八十余动，涌水出，城中官寺民舍皆顿，县易处，更筑城郭。<br/><br/>　　献帝初平二年六月丙戌，地震。<br/><br/>　　兴平元年六月丁丑，地震。<br/><br/>　　和帝永元元年七月，会稽南山崩。会稽，南方大名山也。京房《易传》曰：“山崩，阴乘阳，弱胜强也。”刘向以为山阳，君也；水阴，民也；君道崩坏，百姓失所也。刘歆以为崩犹弛也。是时窦太后摄政，兄窦宪专权。<br/><br/>　　七年七月，赵国易阳地裂。京房《易传》曰：“地裂者，臣下分离，不肯相从也。”是时南单于众乖离，汉军追讨。<br/><br/>　　十二年夏，闰四月戊辰，南郡秭归山高四百丈，崩填溪，杀百余人。明年冬，巫蛮夷反，遣使募荆州吏民万余人击之。<br/><br/>　　元兴元年五月癸酉，右扶风雍地裂。是后西羌大寇凉州。<br/><br/>　　殇帝延平元年五月壬辰，河东垣山崩。是时邓太后专政。秋八月，殇帝崩。<br/><br/>　　安帝永初元年六月丁巳，河东杨地陷，东西百四十步，南北百二十步，深三丈五尺。<br/><br/>　　六年六月壬辰，豫章员溪原山崩，各六十三所。<br/><br/>　　元初元年三月己卯，日南地坼，长百八十二里。其后三年正月，苍梧、郁林、合浦盗贼群起，劫略吏民。<br/><br/>　　二年六月，河南雒阳新城地裂。<br/><br/>　　延光二年七月，丹阳山崩四十七所。<br/><br/>　　三年六月庚午，巴郡阆中山崩。<br/><br/>　　四年十月丙午，蜀郡越巂山崩，杀四百余人。丙午，天子会日也。是时阎太后摄政。其十一月，中黄门孙程等杀江京，立顺帝，诛阎后兄弟，明年，阎后崩。<br/><br/>　　顺帝阳嘉二年六月丁丑，雒阳宣德亭地坼，长八十五丈，近郊地。时李固对策，以为“阴类专恣，将有分离之象，所以附郊城者，是上帝示象以诫陛下也”。是时宋娥及中常侍各用权分争，后中常侍张逵、蘧政与大将军梁商争权，为商作飞语，欲陷之。<br/><br/>　　桓帝建和元年四月，郡国六地裂，水涌出，井溢，坏寺屋，杀人。时梁太后摄政，兄冀枉杀李固、杜乔。<br/><br/>　　三年，郡国五山崩。<br/><br/>　　和平元年七月，广汉梓潼山崩。<br/><br/>　　永兴二年六月，东海朐山崩。冬十二月，泰山、琅邪盗贼群起。<br/><br/>　　永寿三年七月，河东地裂，时梁皇后兄冀秉政，桓帝欲自由，内患之。<br/><br/>　　延熹元年七月乙巳，左冯翊云阳地裂。<br/><br/>　　三年五月甲戌，汉中山崩。是时上宠恣中常侍单超等。<br/><br/>　　四年六月庚子，泰山、博尤来山判解。<br/><br/>　　八年六月丙辰，缑氏地裂。<br/><br/>　　永康元年五月丙午，雒阳高平永寿亭、上党泫工玄反。氏地各裂。是时朝臣患中常侍王甫等专恣。冬，桓帝崩。明年，窦氏等欲诛常侍、黄门，不果，更为所诛。<br/><br/>　　灵帝建宁四年五月，河东地裂十二处，裂合长十里百七十步，广者三十余步，深不见底。<br/><br/>　　和帝永元五年五月戊寅，南阳大风，拔树木。<br/><br/>　　安帝永初元年，大风拔树。是时邓太后摄政，以清河王子年少，号精耳，故立之，是为安帝。不立皇太子胜，以为安帝贤，必当德邓氏也；后安帝亲谗，废免邓氏，令郡县迫切，死者八九人，家至破坏。此为瞉霿也，是后西羌亦大乱凉州十有余年。<br/><br/>　　二年六月，京都及郡国四十大风拔树。<br/><br/>　　三年五月癸酉，京都大风，拔南郊道梓树九十六枚。<br/><br/>　　七年八月丙寅，京都大风拔树。<br/><br/>　　元初二年二月癸亥，京都大风拔树。<br/><br/>　　六年夏四月，沛国、勃海大风，拔树三万余枚。<br/><br/>　　延光二年三月丙申，河东、颍川大风拔树。六月壬午，郡国十一大风拔树。是时安帝亲谗，曲直不分。<br/><br/>　　三年，京都及郡国三十六大风拔树。<br/><br/>　　灵帝建宁二年四月癸巳，京都大风雨雹，拔郊道树十围已上百余枚。其后晨迎气黄郊，道于雒水西桥，逢暴风雨，道卤簿车或发盖，百官沾濡，还不至郊，使有司行礼。迎气西郊，亦壹如此。<br/><br/>　　中平五年六月丙寅，大风拔树。<br/><br/>　　献帝初平四年六月，右扶风大风，发屋拔木。<br/><br/>　　中兴以来，脂夜之妖无录者。<br/><br/>　　章帝七八年闲，郡县大螟伤稼，语在《鲁恭传》，而纪不录也。是时章帝用窦皇后谗，害宋、梁二贵人，废皇太子。<br/><br/>　　灵帝熹平四年六月，弘农、三辅螟虫为害。是时灵帝用中常侍曹节等谗言，禁锢海内清英之士，谓之党人。<br/><br/>　　中平二年七月，三辅螟虫为害。<br/><br/>　　明帝永平十八年，牛疫死。是岁遣窦固等征西域，置都护、戊己校尉。固等适还而西域叛，杀都护陈睦、戊己校尉关宠。于是大怒，欲复发兴讨，会秋明帝崩，是思心不容也。<br/><br/>　　章帝建初四年冬，京都牛大疫。是时窦皇后以宋贵人子为太子，宠幸，令人求伺贵人过隙，以谗毁之。章帝不知窦太后不善，厥咎霿也。或曰，是年六月马太后崩，土功非时兴故也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-653-8077.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-653-8079.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-653.html" action-type="chapterComment" class="comment"><i></i>后汉书章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

