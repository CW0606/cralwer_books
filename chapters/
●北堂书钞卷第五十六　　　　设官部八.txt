<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第五十六　　　　设官部八_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第五十六　　　　设官部八全文,虞世南作品" />
<meta name="description" content="北堂书钞原文阅读,●北堂书钞卷第五十六　　　　设官部八全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9662.html";
var nextpage="novel-read-999-9664.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第五十六　　　　设官部八</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9662.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第五十六　　　　设官部八</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:43:02<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註大夫惣四十一　　　　　左右光禄大夫四十二太中大夫四十三　　　　諫议大夫四十四议郎四十五　　　　　　童子郎四十六士四十七　　　　　　　□□四十八□□四十九<br/><br/>　　○大夫惣四十一<br/><br/>　　為■〈&#11950;觔〉脉臣「六韜云二十七大夫者為■〈&#11950;觔〉脉之臣○今案陈俞本作觔脉平津馆辑本作筋脉」為帝者佐「春秋汉含孳少微之北大夫位焉為帝者佐○今案古微书十二引汉含孳佐下接以主纲纪句」主纲纪「春秋汉含孳云少微之北大夫位焉以主纲纪○今案详上条」法山陵「又云二十七大夫法山陵○今案范书刘盆子传注引汉含孳同亦见本钞五十卷三公篇」毗亮九卿「汉官仪云天子二十七大夫职在言义毗亮九卿无员多至数十人○今案本钞下文引言义作言议员下有数字餘同平津馆辑本亦作议」职参九卿「帝王世纪云大夫者所以参九卿也○今案陈俞本同」<br/><br/>　　掌论议「汉书百官公卿表云大夫秦官也掌论议有太中大夫諫大夫皆无员多至数十人○今案汉书十九上太下有大夫二字」掌应对「续汉书百官志云凡大夫数掌应对无常事唯詔命所使○今案见续汉百官志二」一国之高「文子云取一国之高以為二十七大夫也○今案俞本同陈本二十作廿字守山阁本文子上礼篇取作故华馆影宋本文子亦作故餘与原钞同」四方则之「汉官解故云光禄太中諫议大夫揖让群卿四方则之○今案续汉志补注引汉官解詁光禄太中諫议三等外尚有中散一等本钞下文引亦是四等平津馆辑本採书钞北条改太中為大夫是只得光禄諫议二等沿陈本之误」<br/><br/>　　登高能赋「毛长诗传云建邦能命龟田能施命作器能铭使能造命登高能赋师旅能誓山川能说丧纪能誄祭祀能语君子能此九者可谓有德者可以為大夫也○今案风定之方中传大夫上有卿字餘同俞本器上脱作字铭误詔德者作德音陈本改汉官仪」<br/><br/>　　通於人事「说苑云大夫者出入与民同眾取去与民同科通於人事○王石华校照陈本科改利今案近本说苑臣术篇亦科作利」进贤建能「白虎通云大夫為言扶也故传云进贤建能者大夫也○今案白虎通爵篇扶也作大扶进人者也建作达者作谓之陈本已照改」温故知新「汉官解故云正帝以中大夫為光禄大夫於古礼為天子之下大夫视列侯之上卿光禄大夫太中议諫大夫温故知新率由旧章与参国体稽合同异皆能分明古今辨章旧闻○今案陈俞本大夫上无下字列侯作列国温上有皆能二字又陈本脱率由句及分明二句考续汉志补注引解詁上卿句以上而於古数句则又是世祖中事又类聚四十九御览二百四十三亦引温故二句分明二句」<br/><br/>　　讲论五始「按公羊传云五始者元年春王正月公即位元者气之始春者四时之始王者受命之始正月者政教之始公即位者一国之始也○王石华校云讲论五始四字应大写已照改今案公羊隐元年传文稍异惟何注有受命政教三句考汉书王褎传师古注有元者气之始五句盖引用古公羊家之说亦见玉海卷四十俞本仍窜乱」<br/><br/>　　才知深美「汉官仪曰登高能作赋可以為大夫感物造端才知深美可与国事故為列大夫古者诸侯卿大夫交接邻国以微言相感当揖让时必称诗以喻其志别贤不肖而观盛衰焉○今案陈俞本删登高二句餘同平津馆辑本据书钞引有登高二句惟称诗误称时」<br/><br/>　　职在言议「汉官仪云天子二十七大夫职在言议毗亮九卿无员数多至数十人○今案详本篇上文」言法於世事在於仁「说苑云大夫者行犹舆绳不伤於言言足法於世不害於身通於关梁实於府库如此者举以為大夫事常在於仁也○今案陈俞本舆作举法作达无足字近本说苑臣术篇亦作举绳言足法三字作言之二字」<br/><br/>　　大夫之后不可徒行「论语先进云顏渊死顏路请子之车孔子曰以吾从大夫之后不可徒行也○今案陈本无注」大夫致仕赐之几杖「礼记曲礼云大夫七十而致仕若不得谢则必赐之几杖行役以妇人适四方乘安车自称曰老夫於其国则名越国而问焉必告之以其制○今案曲礼名上有称字陈本已照增」<br/><br/>　　○左右光禄大夫四十二<br/><br/>　　荀勗以左光禄开府「王隐晋书荀最传云最字公鲁為光禄大夫仪同三司开府辟召时诸州郡大水勖陈宜立都水使者门下啟通事令史伊羡赵威為舍人对掌文法詔以问最最云增文法之职适恐耗扰阁臣窃谓不可听之也○王石华校群改辟大夫改大水今案亦见今晋书三十九无左字餘同陈本脱听之也三字」<br/><br/>　　刘寔以右光禄开府「王晋书刘寔字子真以右光禄大夫仪同三司开府辟召○今案亦见今晋书四十一无辟召二字陈本照删非也」武孩朝论归美「晋诸公赞云武孩迁為右光禄开府公以身率职朝论归美○今案俞本同陈本脱以字」贺循儒者為荣「晋中兴书会稽贺录云循字彦先拜左光禄大夫仪同三司帝亲临轩循病虽口不能言而犹指麾迎服章车驾亲临执手垂泪太子往还皆拜儒者以為荣○今案御览二百四十三引中兴书先作士左光作右光无仪同以下陈俞本仪上有开府二字迎服章作左右推去章服六字垂作流」<br/><br/>　　入朝不趋「晋诸公赞云扶风王入朝恒不迁世祖以至亲晚乃叙用惠帝即位為光禄大夫秩比三司开府辟士剑履上殿入朝不趋○今案陈俞本脱入字大夫二字又陈本脱恒不十六字开府四字俞本脱恒不八字惠帝四字开府句作不开辟士」<br/><br/>　　太官致膳「晋中兴书云琅邪顏含拜右光禄大夫赐床帐被褥太官四时致膳固不受于时王道帝师名位隆重群僚宜為降礼冯怀以问於含含曰王公虽尊理无偏敬降礼之言或是诸君事宜鄙人老矣不识时务者也○今案亦见今晋书八十八群僚作百僚虽尊作虽重于时下有论者以三字冯上有太常二字陈俞本已照改仍冒称晋中兴书何也」<br/><br/>　　秩二千石「汉书贡禹传云禹字少翁為光禄大夫领尚书秩二千石禄赐愈多家以益尊自念终无以报厚德日夜惭愧而己○今案汉书七十二尊作富餘同陈本脱益尊句」<br/><br/>　　银章青綬「晋百官表注云光禄大夫银章青綬五时进贤两梁冠佩水苍玉官品第二俸月三十五斛○今案陈本同亦见今晋书廿四职官志第二作第三俸月句作俸日三斛餘同」<br/><br/>　　献可替否讚扬德化「晋百官表注云光禄大夫右官也诗云三事大夫莫肯夙夜职掌言议献可替否讚扬德化者也○今案类聚四十九引晋百官表注肯作不议下有毗亮论道句陈本脱古字餘从类聚」<br/><br/>　　存问耆老延登贤俊「续汉书百官志云光禄大夫掌弔襚祠赠及护丧事立嗣王也○今案续汉百官志二掌弔以下作凡诸国嗣之丧则掌弔无标目二句疑分二条陈本脱光禄以下」出则奉车「汉书霍光字子孟為光禄大夫出则奉车入侍左右出入禁门二十餘年小心谨慎未尝有过甚见亲信○今案汉书六十八门作阎陈俞本已照写」出驂乘「汉书金日磾字公叔為光禄大夫日磾既亲近未尝有失上甚爱之赏赐累千金出则驂乘侍左右○今案汉书六十八公作翁餘同陈俞本皆删字公叔三字」出入庐儿传呼「汉书云杜陵王仲翁霍光以為光禄大夫仲翁出入从苍头庐儿传呼甚宠○今案见汉书七十八萧望之传」致仕门施行马「魏志云黄初四年杨彪為光禄大夫詔给吏卒门施行马晋纪云致仕多逊位者给床帐簟蓐赐钱二十万给吏卒门施行马○今案陈本簟蓐作褥席餘同俞本但存晋纪一条考黄初四句见魏志文帝纪裴注引续汉书非陈志正文也晋纪以下亦见御览二百四十三引王隐晋书刘毅以光禄大夫致仕门施行钱百三十万亦可借证本钞且有光禄句与本钞篇目相合」<br/><br/>　　次丞相亚九卿「汉书谷永為光禄大夫秩中二千石位次丞相蜀志譙周字允南光禄大夫秩中二千石位亚九卿○今案近本汉书谷永传但有為光禄大夫匀譙周以下见蜀志卷十二本钞下叶亦引」<br/><br/>　　谷永才能徵拜「汉书谷永字子云待詔公车為上策既為大将军王凤所说才能最高由是擢為光禄大夫永奏书谢凤曰永斗筲之材质薄学朽无一日之雅左右之介将军说其任言擢之皂衣之吏厕之争臣之末○王石华校早改皂今案汉书八十五谷永传才能作能实餘同」<br/><br/>　　陈宫文武擢拜「会稽典录云上见天下郡郎制曰文武左右陈宫乃正中立上问此何郡郎不从行詔对曰有文石武未知所如又问何施答曰文為顏氏春秋武為孙吴兵法上擢拜大夫○今案陈俞本脱不从句」<br/><br/>　　晁错亮第乃迁「汉书晁错对策当错有百餘人惟错為高第乃迁中大夫谨按汉武改中大夫為光禄大夫○今案见汉书四十九陈本脱谨案以下」周堪领尚书「汉书周堪為河东太守詔曰先帝贤之命而傅朕出而试之三老官属咏诵其美使者过郡靡人不称今徵堪為光禄大夫秩中二千石领尚书事○今案汉书三十六刘向传诵作颂餘同」<br/><br/>　　邓晨监诸将「黄嶠汉书云邓晨字伟卿拜光禄大夫数讌见说故旧平生為欢晨从容谓上曰僕竟辨之上大笑使持节监诸将汝南从幸度淮因领九江兵○今案姚辑汪辑本华书脱亦见范书四十五诸将汝南作贾复等三字度淮作寿春因领作留镇无兵字同陈本已改注范书」<br/><br/>　　常惠勤劳「汉书常惠使匈奴并见枸十餘年昭帝时乃还嘉其勤劳拜為光禄大夫○今案见汉书七十」樊宏谦卑「华嶠汉书云樊宏字靡卿為光禄大夫位特进宏為人性谦卑畏慎不求苟得○今案陈本姚辑本汪辑本华书无性字得作进」鲁芝清约「录云光禄大夫鲁芝清约俭嗇耆艾不渝赐绢三百疋乃命不令虏希谢可特免也○今案乃命以下有譌脱陈俞本因删去又陈本脱耆艾句」倪宽语经「汉书倪宽以侍御史见上语经学从问尚书擢為中大夫○今案见汉书五十八」房凤明经「汉书王根荐房明经通达擢為光禄大夫○今案见汉书八十八」蔡义说诗「汉书蔡义传召见义说诗甚悦之擢為光禄大夫给事中迁御史大夫○今案见汉书六十六」荀邃善论「荀氏家传云邃字道明性清靖善谈论迁光禄大夫○今案陈本脱性清三字俞本清作雅餘同御览二百四十三引荀氏家传邃作闓靖作静餘同」论辨便宜大臣数屈「汉书严助良策武帝善之擢為中大夫令助与大臣辨论国家便宜大臣数屈尤亲幸焉○今案见书六十四上」时访大义据经以对「蜀志譙周字允南迁光禄大夫位亚九卿虽不与政事以儒行见礼时访大义輒据经以对而后生好事者亦咨问所疑焉○今案见蜀志十二譙周传义作议餘同陈本亦作议卿误列又於段末附案语云本传不载谬极今本传明明有何谓不载耶」<br/><br/>　　主父言世务「汉书主父偃上书言世务书奏召见拜中大夫一岁四迁按汉武帝改中大夫為光禄大夫○今案汉书六十四上一岁作岁中按汉以下是永兴引申语」吾丘对宝鼎「汉书吾丘寿王传云寿王字子赣為光禄大夫汾阴得宝鼎群臣皆上寿贺曰下得周鼎寿王独曰非周鼎上曰朕得周鼎寿王独以為非何也寿王对曰汉家自高祖周亦昭德行布恩施惠至於陛下功德愈盛天端并至天祚有德而宝鼎自出此乃汉宝非周宝也○今案见汉书六十四上」<br/><br/>　　言楚辞武甚悦「汉书朱买臣传云买臣字子翁严助荐之召见诵春秋言楚辞武帝甚悦拜中大夫谨按汉帝改中大夫為光禄大夫○今案见汉书六十四上谨按以下是永兴引申语」举贤良武帝善之「汉书金日殫字公叔拜光禄大夫日殫既亲近未尝有先上信爱之赏赐累千金○王石华校云此系前出则驂乘条注与举贤良无涉从陈本引董仲舒事為得今案陈俞本皆注汉书董仲舒是也考汉书六十八日殫拜光禄大夫系在武帝时但无举贤良事耳」<br/><br/>　　灌婴数力战「汉书灌婴数力战拜為中大夫谨按汉帝改中大夫為光禄大夫○今案见汉书四十一谨按以下是永兴引申语陈本删谨按二句」王延世河决塞堤「汉书王延世成帝初河决遣延世塞堤三十日堤成上曰长於计策功费约省用力日寡其以延世為光禄大夫秩二千石赐关内侯黄金百斤○今案汉书廿九沟血志作三十六日河堤成餘同陈本已照改「徐自為五原筑障」<br/><br/>　　汉书匈奴传云大初四年使光禄大夫徐自為出五原塞千餘里筑列亭障至卢朐也○今案汉书九十四上千餘十二字作数百里远者千里筑城障列亭至卢朐陈本已照改」<br/><br/>　　长公当舆前諫「汉书夏侯胜字长公為光禄大夫昌邑王数出胜当乘舆前諫曰天久阴而不雨臣下必有谋上者陛下出欲何之王怒谓為妖言缚以属吏○今案汉书七十五妖作祅」子横当车断鞅「汝南先贤传郭宪字子横上欲到三辅諫曰天下初定车未可巡行宪当车拔刀以断鞅上不止到宏农兵起潁川上曰悔不用大夫言是乃还也○今案说郛本汝南先贤传上欲五字作车驾西征愧嚣巡行作以动止作从到宏农作遂上陇大夫作光禄无是乃句陈本已改范书俞本巡下有遂字潁误类无是乃句於上曰句上补乃还二字餘同旧钞」<br/><br/>　　汲黯数切諫「汉书汲黯字长孺為中大夫以数切諫不得久留内迁东海太守○今案见汉书五十」张湛数正諫「东观汉记张湛字子孝為光禄大夫数正諫威仪不如法度者湛常乘白马上有异政輒言白马生且复諫矣○今案聚珍本东观记十三上作帝姚辑本上作光武陈本脱威仪以下」<br/><br/>　　樊英委荣為光禄大夫「樊英别传云詔曰英委荣辞禄不降其节志不可辱今以英為光禄大夫常以八月存高年致牛一头酒三斛刘也○王石华校将下条标目毅字移置刘字之下抑知刘字已是从下窜入者可谓误而益误矣今案类聚四十九御览二百四十三引英别传无可辱句及存高年三字」<br/><br/>　　刘毅告老為光禄大夫○「今案旧钞刘字误窜上文注中又脱去注文且误连下今移正又考御览二百四十三引王隐晋书有此文陈俞本删此条」□□□□「魏志常林字伯槐时论以林节操清峻欲致之公辅而林遂称疾篤拜光禄大夫○今案见魏志廿三常林传」卞壼乞解拜光禄大夫「臧荣绪晋书卞壶字望之患面创累乞解职拜光禄大夫○今案亦见晋书七十同陈俞本已改注今晋书又俞本壶改壶」<br/><br/>　　○太中大夫四十三<br/><br/>　　朝贺待以师礼「谢汉书陈嚣字子公拜太中大夫年七十每朝贺帝待以师傅之赐几杖入朝不趋赞事不名以病乞骸骨以大夫位终○今案俞本姚辑本同姚辑本谢书太作大餘亦同陈本脱病乞二句」<br/><br/>　　致仕秩与卿同「王晋书华表字子伟名自退静上表乞致仕詔以為太中大夫门施行马秩与卿同○今案俞本脱名自四字上表句作以老病乞骸骨餘同亦见今晋书四十四子伟作伟容名自作清澹秩作禄赐陈本已改今晋书」<br/><br/>　　田豫食卿禄「魏书田豫乞逊位太傅司马宣王以豫剋壮书諭未听豫答曰年过七十而以尸位譬犹鐘鸣漏尽而夜行不休是罪也遂固称疾篤拜太中大夫食卿禄○今案亦见魏志廿六剋作克諭作喻尸作居罪下有人字陈俞本已照改而仍？称王沈魏书失之矣」<br/><br/>　　袁奥从卿列「晋录云太中大夫新蔡男袁奥志高表行所宜优异可从九卿崇重之例给使四人○王石华校宜改谊谬甚今案俞本同陈本志高八字作行谊优异」数存问「东观汉记张湛為太中大夫病中居东门候舍故时人号為东门君也天子数存问○今案陈本及聚珍本中居作居中為东作中东天子作帝俞本亦作帝餘与旧钞同姚辑本东观记脱天子二字餘与原钞悉同」<br/><br/>　　数引见「又东观记云张纯字伯仁為太中大夫在朝廷累世明习故事建武初定典多缺每有疑义輒以访问以断是非一日或数四引见○今案俞本及聚珍本东观记廷字以断句作多所正定又俞本初下无定字聚珍本建武句作时字姚辑本作建武初与聚珍本同陈本已改范书」<br/><br/>　　文帝说贾谊「汉书贾谊年二十餘最為少每詔合□下诸老先生所未能言谊言之人人各如其意诸生於是乃以為能文帝悦一岁中超迁至太中大夫○今案汉书四十八其意下有所出二字餘同陈俞本已照增又悦下脱一字而岁中二字又改置超迁」<br/><br/>　　朝廷访郑典「续汉书云郑兴為太中大夫数上便宜多见用朝廷每有大议輒访焉其论说依经守正眾莫能屈也○今案姚辑汪辑本续汉书同陈俞本大误文」<br/><br/>　　召见宣室对政得失「汉书王嘉字公仲為长陵尉召见宣室对政事得失超迁太中大夫○今案见汉书八十六」徵诣明堂问治乱事「汉书云武帝以安车徵申公时公年八十餘对曰為治不至多言顾力行何如耳上方好文辞见申公对默然然已招致以為太中大夫○今案近本汉书八十八不至作不在陈本已照改王氏读书杂志据此旧钞至字及御览一百十五引以正今本汉书之误」<br/><br/>　　说诗高祖之前「汉书陆贾為太中大夫时时前说诗书高帝骂之曰乃公居马上得之安事诗书贾曰居马上得之安可以马上治之乎且汤武逆取而顺守之文武并用常久之策也○今案汉书四十三策作术陈俞本已照改」<br/><br/>　　劝讲华光之内「续汉书刘宽字太饶拜太中大夫劝讲华光之内○今案姚辑汪辑本续汉书脱此条惟汪本刘宽传太饶作文饶陈俞本已改范书劝作侍」赐牀帷「臧绪晋书爰郡字文伯年老年骸骨詔听如所请上拜太中大夫赐钱三十万牀帷荐蓐禄与卿同遣殿中医给药也○今案陈俞本所下无请字蓐作褥又陈本脱殿中句俞本医作侍」<br/><br/>　　赐安车「傅子云魏明帝以管宁為太中大夫赐朝服一具衣一袭被一领安稳犊车一乘○今案俞本同陈本改魏志非也严辑本傅子脱太中二字朝服但空二格惟傅节子辑傅氏家书与旧钞同」<br/><br/>　　官名兴礼「汉书贾谊以博士超迁一岁中至太中大夫谊奏汉兴二十餘年天下和洽宜当改正朔易制度定官名兴礼乐乃草具其仪法○今案见汉书四十八陈本脱易字」<br/><br/>　　行风俗多所举称「汉书盖宽饶字次公為太中大夫使行风俗多所称举贬黜奉使称意○今案见汉书七十七」在朝廷数上便宜「续汉书梁统字仲寍拜太中大夫在朝廷数上便宜言法令既轻宜遵旧典○今案姚辑本续汉书同汪辑本上作陈言作以為亦同」使南越尉佗称臣「汉书陆贾使南越拜尉佗為南越王令称臣以功拜太中大夫○今案见汉书四十三」会东郡盗贼请降「续汉书耿纯字伯山拜太中大夫威信著於卫地东郡盗贼起与大兵会东郡闻纯入界盗贼皆诣纯诣降大兵不战而还○今案记姚辑本威信句在太中句上无郡盗句汪辑续汉书亦句法筅后少异然与原钞悉同」<br/><br/>　　桥玄谦俭下士「张璠汉记云桥玄字公祖谦俭下士不以王爵私亲拜太中大夫及卒家无餘业当世知其名称為忠臣○今案姚辑汪辑本张璠汉记无餘作贫乏產知其名作以此二字餘同陈俞本多删改」<br/><br/>　　韩暨志节高洁「魏志韩暨传明帝詔曰太中大夫韩暨澡身浴德志节高洁年踰八十守道弥固○今案见魏志二十四」曼倩敖弄公卿「汉书东方朔字曼倩為太中大夫给事中观察顏色直言切諫上常用之自公卿在位朔皆敖弄无所為屈上以朔口?好作问之尝醉殿中小遗殿上核不敬有詔免為庶人○今案见汉书六十五陈本脱尝醉以下」<br/><br/>　　文举爱才乐酒「张璠汉记云孔融字文举拜太中大夫虽居冢失势其宾客日满其门爱才乐酒常叹曰坐上客常满罇中酒不空吾无忧矣○今案俞本宾上无其字陈本居句作及退闲职类聚二十六引乐酒作乐土叹曰上有若不足每四字上客作上宾姚辑汪辑张璠汉记与类聚同」<br/><br/>　　鲁？道艺深明「续汉书鲁？字叔陵迁中散大夫贾逵荐？道艺深明时见用复黄散大夫数事上善？罢朝时赐冠幘履衣袜各一袭○今案陈俞本及姚辑本续汉书皆误平姚氏又附注云平即东观记鲁丕岂丕亦名平耶谨按姚说误也丕古作？与平相似故转写易讹耳汪辑本不悞惟时作宜履衣作衣履脱袜各四字」<br/><br/>　　嵇康风姿清秀「臧荣绪晋书嵇康字叔夜风姿清秀高爽任真与宗室婚赐拜中散大夫○今案俞本宗上有魏字无赐字陈本已改今晋书见四十九卷」<br/><br/>　　○諫议大夫四十四<br/><br/>　　古之下大夫「汉官解故云世祖中兴諫议大夫太中大夫中散大夫光禄大夫此四等於古皆為天子下大夫也○今案陈本平津本故作詁又陈本等上脱四字」大夫最高大「韦曜辨释名云太中大夫在中最為高大者也○今案御览二百四十三引辨释名脱為字者字餘同陈本太中误太史」何武贤良徵「汉书何武字君公王音举武贤良方正徵拜為諫议大夫○今案汉书八十六无议字陈本已照删」孔光经学举「汉书汉光以经学举拜為諫议大夫○今案见汉书八十一」<br/><br/>　　虞承不挠「谢汉书虞承字叔郎拜諫议大夫雅性忠蹇在朝堂敢犯顏諫争终不曲挠散俸禄賑给诸生○今案初学记十二御览二百二十三引谢书郎作明无敢字俸字蹇作謇汪辑本有俸字餘与初学记同陈本脱字叔郎三字餘亦与初学记同」<br/><br/>　　周举高亮「续汉书吉举字宣光梁商表為从事中郎商疾甚帝问遗言对曰臣从事中郎周举清慎高亮不可不任拜諫议大夫○今案御览二百二十三引及汪辑本续汉书脱不拜三字姚辑本脱不不任拜四字更不成句矣陈本已照御览改」<br/><br/>　　言得失「汉书王吉字子阳迁諫议大夫是时宫室车服甚盛外戚贵宠吉上疏数言得失上以其言逆耳不甚宠异也吉遂谢病归琅琊○今案汉书七十二逆耳作迂阔陈本已照改本钞下文引亦作迂阔」<br/><br/>　　陈讜言「谢汉书陈翻字君成转諫议大夫天性谅直数陈讜言武帝嘉之○今案初学记十二御览二百二十二引陈翻作傅翻陈本及姚辑本汪辑本谢书亦作傅餘同」<br/><br/>　　陈宣明洛水必不入「楚国先贤传云陈宣字子兴拜諫议大夫建武十年洛水溢出造孟津城门校欲筑塞之宣曰昔周公卜洛以安宗庙為万世基尽不入城门今数為灾异人主之过不可解塞之无益昔王尊尚修己以祠灾异岂况朝廷中兴之主水必不人言而水退也○今案陈俞本脱造孟津二字祠作穰岂况八字作况朝廷乎水必上有固知二字又陈本脱字子兴三字尽作盖」<br/><br/>　　陈禪諫人不宜设「谢后汉书陈禪宇纪山拜諫议大夫永寍中西南夷掸国献幻人士火自支解易牛马头於元日作之帝共观之禪独离席举手諫曰昔齐作侏儒之乐仲尼鄙之帝王之廷不宜设夷狄之技尚书陈忠核奏禪曰昔西夷之乐陈於门今掸国万里贡献非郑声淫女之比詔左转為玄菟都尉○今案陈俞本及姚辑汪辑本谢书中作元年元日作元会观作视鄙作诛淫女作佞人都尉作障尉餘同」<br/><br/>　　天子纳其善言「汉书贡禹传云禹字少翁元帝徵禹為諫议大夫数虚己问政事是时年岁不登禹奏曰宫室制度从其俭者天子纳其善言○王石华校照陈本者改省误矣今案汉书七十二仍作俭者又纳其善言作纳善其忠」<br/><br/>　　好事从其游学「汉书扬雄字子云以耆老久次转為大夫家贫嗜酒人希至其有好事者载酒从其游学○今案见汉书八十七下」谦逊接人「汉书韦玄成字少翁以父任為郎少好学脩父业尤谦逊又家贫者益加敬田是名誉日博以明经擢為諫议大夫○今案汉书本传家贫作贫贱博作广陈本已照改本钞改博者永兴避隋煬帝讳也」<br/><br/>　　质朴守正「汉书夏侯胜字长公為諫议大夫给事中胜為人质朴守正简易无威见时谓上為君误相字於前上亦以是亲信之○今案见汉书七十五陈本脱见时以下」<br/><br/>　　乘车出关「东观汉记郭丹字少卿从师长安买符入函谷关乃慨然而叹曰丹不乘使者车不出此关既至京师尝為都讲更始二年為諫议大夫持节使归南阳自去家十有三年果乘高车出关○王石华校改尝為常非是今案初学记十二御览二百二十三引及陈本节下无使字聚珍本东观记三作二餘同姚辑本与原钞悉同」<br/><br/>　　安集关西「华后汉书郑兴更始立拜諫议大夫使安集关西○今案俞本及姚辑本汪辑本华书同陈本删华字」从游為歌「汉书王褎字子渊為諫议大夫褎从游所幸之宫馆輒為歌颂议者以為淫靡不急○今案见汉书六十四下」召入作赋「华阳国志云李尤字伯仁贾逵荐尤有杨雄之才明帝召入作东观辟雍德阳诸观赋铭拜諫议大夫○今案陈本仁误任廖刻顾校影宋足本华阳志卷十中仍脱入字议字」人希至门「汉书扬雄字子云為諫议大夫家贫嗜酒人希至其门○今案见汉书八十七下」寄止灵臺「三辅决录云第五頡字子陵為諫议大夫洛阳无主人乡里无田宅寄止灵臺中或十日一炊○今案说郛本决录同初学记十二及陈本一炊作不炊二酉丛书辑本决录据陈本引」<br/><br/>　　王吉病归「汉书王吉字子阳迁為諫议大夫时宣帝颇修武帝故事吉上疏言得失上以其言迂阔不甚宠异吉遂谢病归琅琊○今案见汉书七十二」江革告归「谢汉书江革字次伯转諫议大夫赐告归天子思革篤行詔曰革前以病归今起居何如使义以见穀千斛赐巨孝常以八月长□存问致羊酒以终厥身○今案姚辑本谢书篤行作至□吏作长史汪辑本亦作至餘同陈本照改至」<br/><br/>　　繫掖庭狱「汉书云刘□以美方□為諫议大夫会成帝欸立赵婕好為皇后辅上疏諫曰腐木不可為柱臣得以同姓拔擢尸禄不诚污辱諫争之官不敢不尽死书奏以掖庭秘狱○今案汉书七十七大夫上无议字诚作忠陈本已照改考旧钞改诚者永兴避隋高祖之父讳也」<br/><br/>　　繫北寺狱「袁崧汉书云刘陶字子奇拜為諫议大夫灵帝世陶上疏言乱皆由於宦官詔收繫黄门北寺狱陶闭气而死○今案姚辑汪辑本袁书拜下无為字无灵帝世三字上疏作疏陈餘同陈本已改范书」<br/><br/>　　○议郎四十五<br/><br/>　　议郎秦官「汉官仪云议郎郎中秦官也议郎秩比六百石特徵贤良方正敦朴有道第公府掾试博士者拜郎中也○今案平津辑本汉官仪卷上同」比六百石「汉官仪云议郎十二人秩比六百石不属署不直事侍御史迁补博士诸侯王郎中令○今案平津辑本卷上同」吴良考试為议郎「东观汉记东平王苍上疏荐吴良上以章示公卿曰萧何举韩信设坛即拜不复考试今以良為议郎○今案类聚五十三引东观记脱上疏字举字荐下有吏字聚珍本姚辑本皆脱此条陈俞本已改范书」<br/><br/>　　苏章高第為议郎「续汉书苏章字孺文博学能属文安帝举贤良对策高第為议郎○今案姚辑汪辑本续汉书脱亦见范书六十一良下有方正二字陈俞本已改范书」<br/><br/>　　甄宇以儒学拜「东观记甄字字□□子晋晋子丞周泽董鲁平叔叔子軼并以儒拜议郎○今案陈本脱字下十七字俞本脱晋子丞十三字聚珍本姚辑本东观记作字文聚珍丞作承餘同姚亦脱子晋以下」<br/><br/>　　张丞以方正拜「魏志云张丞字公先少知名以方正拜议郎○今案魏志十一丞作承少作亦陈俞本已改承」孔光明经学「汉书孔光字子夏经学尤明年未二十為议郎○今案汉书八十一及陈本同宋祁曰二或作三俞本则作四十」召驯能讲论「?记云召驯字伯春以志行称乡里号之曰德行恂恂召伯春以月经有智读能讲论拜议郎○王石华校删去让字非也今案聚珍本东观记无能字陈俞本智让作志行又陈本行作义闻」<br/><br/>　　令说尚书「续汉书云桓荣字子春师学欧阳尚书上召见令说尚书上善其说拜為议郎赐钱十万入授太子甚见尊重每朝会上輒令荣於公卿前说经因问长安时旧事上曰得卿几晚○今案姚辑汪辑本续汉书师学作少学上善句作甚善之餘同陈本改范书仍？称续汉书谬矣」<br/><br/>　　使祠陵庙「益部耆旧传云李尤字伯仁為议郎安帝寝疾使尤祠陵庙肃慎齐□祝俱美上疾乃瘳○今案陈俞本乃瘳作有瘳」德行高妙「东观汉记黄琼字世英以德行高妙公车徵拜议郎丰之职也○今案陈俞本及聚珍本东观记无丰职句姚辑本徵作欲亦脱末句」篤行清苦「谢后汉书石苞延传為诸生篤行清苦学五经徵拜议郎○今案姚辑本谢书同」刘淑诸儒之表「谢后书刘淑字仲承举贤良方正对策十二科為天下诸儒之表握為议郎○今案陈本及姚辑汪辑本谢书同」赵亨质稟纯粹「晋起居注云太康中詔曰议郎赵亨质稟纯粹思义通济学之有旧方欲叙授而得此荐意常念之○今案陈俞本思义作思议餘同」<br/><br/>　　○童子郎四十六<br/><br/>　　谢廉通经「续汉书云左雄奏徵海内名儒為博士使公卿子弟為诸生有志操者加其俸禄及汝南谢廉河南赵建年始十二各能通经雄并奏拜童子郎於是负书来学云集京师○今案范书五十八臧洪传注引续汉书建下有章字餘同姚辑汪辑本亦然陈俞本续改后餘同」<br/><br/>　　伯达试经「魏志云司马朗字伯达十二试经為童子郎监试者以其身体壮大疑朗退年朗曰朗之内外累世长大朗虽稚弱无仰高之风损年以求早成非志所為也监试者异之○今案魏志十五退作匿稚作穉陈本已改匿」<br/><br/>　　魏貌冠都布衣「续汉书百官志云轀车拂挽為公卿子弟六卿十人挽两边白素幘委貌冠都布衣也○今案陈俞本同考今本续汉志无此文」六品子弟「晋要事云咸康七年尚书僕射诸葛恢奏恭皇后今当山陵依旧公卿六品清官子弟為挽郎非古也帝奉曳国士為之役夫其悉罢之○今案陈俞本帝作岂有其悉作请悉」一时之秀「世说云徐育长甚有令名武帝崩选百二十挽郎皆一时之秀育长亦在其中○今案陈本二十作廿字其中说百中惜阴轩本世说紕漏篇徐作任秀下有產字考刘孝标世说注引晋百官名云任瞻字育长则徐字非矣」<br/><br/>　　○士四十七<br/><br/>　　无生得贵由士而起「白虎通云王字者所以称士何以為人无生得贵者莫不由土而起故礼士冠经天子之元子土也郑玄注云储君何主犹云士也○今案元子士也以上见白虎通爵篇郑玄以下非白虎通文亦非士冠记注陈俞本已删」<br/><br/>　　通古今辨然否「白虎通云通古今辨然否谓之士人也○今案俞本无也字近本白虎通爵篇及陈本无人也二字」能治上官「周书云人生成人能治上官谓之士人○今案陈俞本同」使不辱命「论语云子贡问曰何如斯可谓之士矣子曰行己有耻使於四方不辱君命可谓士矣○今案见子路篇」<br/><br/>　　○□□四十八（两类已闕）<br/><br/>　　○□□四十九<br/><br/>　　北堂书钞卷第五十六 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9662.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9664.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

