<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第七十七　　　设官部二十九_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第七十七　　　设官部二十九全文,虞世南作品" />
<meta name="description" content="北堂书钞原文阅读,●北堂书钞卷第七十七　　　设官部二十九全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9683.html";
var nextpage="novel-read-999-9685.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第七十七　　　设官部二十九</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9683.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第七十七　　　设官部二十九</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:52:27<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註邵丞一百六十八　　　　郡尉一百六十九督邮一百七十　　　　　五官一百七十一功曹一百七十二　　　　吏一百七十三小吏一百七十四　　　　卒一百七十五<br/><br/>　　○邵丞一百六十八<br/><br/>　　掌署文书典知仓狱「续汉书百官志云海属国丞各一人掌署文书典知仓狱○今案续汉百官志五作典知原钞误共知据订陈俞本亦照改但国下多一署字耳」黄綬大冠「汉书仪云四百石丞尉皆黄綬大冠○今案平津本汉官仪卷上据书钞一引陈俞本书亦作官」秩六百石「应劭汉官大府秩二千石丞一人边郡称长史皆六百石丞者丞也长史眾史之长○今案平津本汉官仪卷上亦据书钞一引陈俞本作有丞一人郡误都丞者四字作注云二字」<br/><br/>　　任以郡职「谢汉书刘平為济阳郡丞太守刘育甚重之任以郡职上书荐平○今案姚辑谢承后汉书济阳作济阴餘同御览二百五十三引亦作济阳脱末四字餘亦同陈俞本平下添引举孝廉拜四字亦作济阴汪辑本与陈俞同」<br/><br/>　　行太守事「吴志云孙权领会稽太守事讨除寇贼郡境寍静○今案吴志卷一孙权传守下有使丞之郡行文书七字讨除二句作分部诸将镇抚山越讨不从命十二字陈俞本守下添屯吴二字餘照吴志引无分部以下」<br/><br/>　　黄霸当法「汉书黄霸传為河南太守丞霸為人明察内敏善御眾处议当於法○今案汉书八十九循吏黄霸传原钞脱处字於字据订陈俞本略增」徐平威重「吴志云徐平字伯先诸葛恪為丹阳太守讨山贼以平威重请平為丞○今案吴志虞翻传注引会稽典录同本钞先上脱字伯二字葛下脱恪字守下衍丞字据订俞本删字伯先移威重二字於此陈本脱」<br/><br/>　　赵温弃官「○今案原钞脱注并脱下条标目将东观记光武会议注误移此下考聚珍本东观记廿一赵温传云為京兆郡丞叹曰大丈夫生当雄飞安能雌伏遂弃官而去陈俞本并脱此条」<br/><br/>　　桓谭出补「东观云光武会议灵臺所处上谓桓谭曰吾欲以讖断之谭默然良久曰臣不读讖帝怒出為六安郡丞意不乐道病卒○今案聚珍本东观汉记卷十六桓谭传断作决姚辑本脱会字亦作决餘同陈俞本亦作决增引各有详略」<br/><br/>　　陆迟末齿而位下蕃「陆机表伏见司徒下諫议大夫张畅除当豫章内丞畅才德清敏志节贞励秉心立操早有名誉其年时旧比多歷郡守唯畅陵迟白首未齿而位下蕃遂蹈碎浊於畅名寔居之為损也○今案御览二百五十三引陆机表德作思歷误厉位作佐蕃作藩损作剧陈本内下有史字无白首二字仍作蕃无居之為三字餘照御览末增引数句俞本浊误独餘同陈本」<br/><br/>　　○郡尉一百六十九<br/><br/>　　设武备「春秋元命苞云太尉主甲兵汉设武备注曰今时尉官准此义者也○今案陈俞本同」典武职「汉书百官表郡尉秦官掌佐守典武职甲卒○今案汉书十九上百官公卿表作武职原钞误武备照订陈本亦作职并增引」罗姦非「韦昭辨释名尉罗姦也言以罪罗姦非○今案玉函山房辑释名脱上句俞本无上句姦字餘同」督盗贼「汉书上尝歷问功臣诸君不遭际会自度能何為乎马武曰臣以勇武可守尉督盗贼上笑曰且勿為盗贼自致亭长斯可也○今案姚辑汪辑本续汉书马武传乎下有各以次对至五字本钞何误可脱笑字脱且字斯误其已照订俞本与姚辑同陈本上尝误作武帝谬甚谬甚删诸君二句作以次对至四字餘亦与姚同」<br/><br/>　　长安东城「汉书仪云太祖作洛阳北都初入尉廨缮治四门造五色棒悬门左有犯者不避豪强皆棒杀之○今案陈俞本脱考御览三百五十七引曹瞒传北都六字作北部尉左下有右字餘同惟与标目及汉书仪三字不符窃疑当分二条转写者误合耳」<br/><br/>　　充悬化為石「荆州图记云澧水之南岸有白石立类人形首有充悬左尉与零陵论强因相伤害化為此石者也○今案陈俞本同考御览二百六十九引荆州图记首作昔悬作县陵下有尉字强作疆界」<br/><br/>　　秣陵当為神「搜神记云蒋子文自谓骨清死当為秣陵尉逐盗至钟山下贼击伤遂死吴先主之初故吏见子文乘白马执白刃曰我当為此地之神告百姓為立祠焉当有瑞应也○今案搜神记卷五盗作贼刃作羽瑞应句作将有大咎餘同陈俞本改骨清二字作后逐盗二字亦作后刃作羽告上有愿字无焉字餘同」<br/><br/>　　○督邮一百七十<br/><br/>　　政举大纲「钟离意别传云意為会稽太守督邮对太守曰夫千里立政但当举大大纲若能举则百目自张焉○今案陈俞本同」所举应法「汉书田延年為河东太守以尹翁归署督邮河东二十八县分為两部翁归所举皆应其法○今案汉书七十六尹翁传末二句作翁归部汾南所举应法得其罪辜陈俞本增引各有详略」<br/><br/>　　為耳目「谢汉书蒋崇為北海相督邮闕更选功曹吏徐蒙曰无可為督邮者唯功曹耳崇遂署蒙遣行县无犯所白崇谓曰相以督邮為耳目也○今案姚辑汪辑本谢承后书蒋崇传可為下脱督邮二字县下脱无犯五字耳误其汪本不误俞本与汪辑同陈本脱误至不成句」<br/><br/>　　為视听「钟离意别传云意為会稽中部督邮吴乌邑亭长受民酒礼府调记案考之意封调还府不考太守黄君大怒驛马召意到对曰督邮受任中部当奉绳千里為视听也○王石华校槐改视今案陈俞本脱吴乌邑三字调记作下记餘同」<br/><br/>　　文武兼备「汉书田延年為东海太守行悬悉召故吏令有文者东武者西翁归独伏不起曰文武兼备唯所施用徒置督邮所举应法莫有怨者○今案见汉书七十六尹翁传」<br/><br/>　　以成严霜「汉书孙宝為京兆尹以立秋日署侯文為东部督邮文人入见敕曰今鹰隼始挚当顺天气取姦恶以成严霜之威○王石华校备改成候改侯之人改文入从改当今案汉书孙宝列传今下有日字挚作击王氏读书杂志引此旧钞以证今汉书添日字之失陈俞本已照汉书改本钞岁时部引汉书亦作挚考礼记月令鹰隼蚤鷙注鷙厉疾之气亦作挚是两字可通今汉书作击何王氏尚未及证耶」<br/><br/>　　軺车督邮「谢汉书许庆家贫為郡督邮乘牛车乡里号曰軺车督邮○今案姚辑承后汉书同御览二百五十三引亦同汪辑本軺作■〈车吕〉」露车不冠「钟离意传汝南黄讜拜会稽太守署意中部督邮意乃露车不冠身循行病者门入家赐与医药○今案御览二百五十三引钟离别传同陈本不冠下作云云俞本脱门字赐与误至赐餘亦同」<br/><br/>　　善吏如良鹰「东观云赵勤者南阳人太守桓虞下车叶令雍霸及新野令皆不遵法乃署勤督邮到叶见霸不问官事但高谈法论以激励之霸即解印綬还入新野令闻霸已去复还印綬虞乃叹曰善吏如良鹰也○今案聚珍本姚辑本东观汉记赵勤传官作县法作清两綬下皆有去字野下有界字餘同御览二百五十三引亦然俞本略增陈本更详」<br/><br/>　　為州尤最「王隐晋书陈頵為梁督邮检覈精密為州尤最○今案亦见今晋书七十一陈頵传梁作郡检覈句作检获隐匿者三千人州上有一字陈俞本照今晋书改而仍存王隐二字本钞中如此类者已不胜举诚误读者不浅也」<br/><br/>　　郡县敛手「于宝搜神记凉辅新郡人為郡督邮州从事大小必举郡县歛手焉○今案搜神记卷十一凉作谅新郡作新都必作毕陈俞本引无从字餘同」虞延瞻拜「汉记云光武东巡过小黄高帝母昭灵后陵是时虞延為部督邮出拜詔呼引见间园陵之事延瞻拜可观其园陵树蘖皆諳知其数○今案聚珍本东观记卷十七虞延传过上有路字陵下有在焉字部作郡脱出拜二字瞻上有进止从容四字姚辑本仍作部餘与聚珍本同陈俞本亦作部瞻误占餘与聚珍本同此永兴节引者」<br/><br/>　　马融博览「马融长笛赋序云余為郡督邮博览典雅○今案文选作融既博览典雅精核数术又好音律而為督邮无留事原钞是节引误為传钞者倒置耳陈俞本照文选改」<br/><br/>　　太守奇其才「张璠汉记宋穆之年二十為郡督邮迎新太守到界上太守见穆之问曰君年少而為督邮将因族世抑自有令德穆之日郡中瞻仰明公以為仲尼非顏渊不敢使迎太守大奇其才问曰真妇孝子隐闇未彰言于府穆曰方今圣化大行文武未坠于地家有贞妇户有孝悌比屋连栋不可胜记太守叹曰汉非仲尼督邮所谓顏回者也○今案姚辑本张璠汉记脚抑字以為仲尼作以為孔子真作贞化作代悌作子汉作吾餘同汪辑本作朱穆传仍作化餘与姚同陈俞本亦然惟陈本以為二句作以為非顏回不敢使迎孔子句法少异又按贞改真宋人传钞兼避仁宗讳」<br/><br/>　　太守乃贤之「司马彪续汉书钟离意仕郡為督邮县亭长受民鸡酒府下记考之意以春秋责重○今案姚辑汪辑本续汉书钟离意传受民上有有字记下有案字春秋下作先内后外无责重二字汪有责重二字御览二百五十三引亦有责重二字其下接先内后外数句又案此与本篇上引钟离别传亦微异耳」<br/><br/>　　虞延从驾「谢汉书车驾幸洛阳詔留虞延督邮从驾○今案姚辑汪辑本谢承后书脱亦见范后汉书六十三虞延传陈本注见上俞本脱」禇喜称史「陈留耆旧传云禇喜兼部督邮书吏与太守以下俱称史也○今案陈俞本书吏皆作书史」文公不受一「谢汉书闻人统字文公為郡督邮家贫无马行则负担卧则无被每以皮麕皮自覆未轻受人一飡之馈也○今案姚辑汪辑本谢承后汉书闻人统传每以句作速麕皮以覆未尝轻受作不受餘同又汪本速作连御览二百五十三引统误袭无字文公三字无家贫四字未尝轻亦作不受馈作费陈俞本与汪辑同」<br/><br/>　　孟博赃直六十「汝南先贤传范滂字孟博被诣受几赃賕滂曰曾為北郡督邮汝阳令有记囊表里六尺若以此為赃赃直六十耳○今案御览七百四十引汝南先贤传几下再叠赃字陈本注未详俞本又节录之」<br/><br/>　　○五官一百七十一<br/><br/>　　贵其节行「应扬集汝南召陵王申為郡五官掾太守有私财百事以委付之夫人郎君皆莫之知太守卒申以金银悉还之○今案陈本百事二字作悉夫人四字作家人还之下添引人贵其节行云六字是也」<br/><br/>　　為郡股肱「搜神记谅辅為郡五官禄郡枯旱祈川三日无应乃曰辅為郡股肱天地不能格至日中不雨请以身塞川误塞无状霖作雷陈本谅辅误凉甫祈川作祈祷乃作祝天上有令字脱能字将字霖乃二字餘同俞本增引小异」<br/><br/>　　抱书投火「谢汉书王咸為汝南五官掾太守郭公有罪当徵怖欲自杀威抱书自投火中而死太守得解其罪○严氏校补威下抱书二字今案姚辑谢承后汉书王威传同汪辑本抱作包陈俞本徵误惩餘亦同」<br/><br/>　　积薪自焚「与上事同传○今案见此上為郡股肱注」陈公思归罪司败「风俗通云陈公思為五官掾手杀王子右為其杀公思叔斌斌无子公思故為斌报仇太守胡南始谓公思归罪司败乃原遣之○今案御览四百八十二引归罪作自归陈本注未详二字俞本子右误招无上脱一斌字脱公思故三字归罪四字作□罗人也又脱遣字餘同」<br/><br/>　　陈子游断舌无辞「谢汉书陈堪仕郡為五官掾府君被章詔徵廷尉堪以五毒加身体断舌无辞○今案姚辑汪辑本谢承后汉书陈堪传脱子游二字脱章詔二字辞作声陈本无章字餘同俞本无章詔二字餘亦同」<br/><br/>　　王申买金「抱朴子汝南郡邵陵王申為郡五官掾太守盗割官钱密寄申太守暴亡申尽买黄金还太守汝南欲以列於先贤画像抱朴子白不宜○今案长白继氏辑抱朴子外篇佚文云据书钞旧写本引与此悉同陈俞本脱郡邵陵三字还太守作还其家陈又割误各」<br/><br/>　　闞敞还钱「汝南先贤传平与闞敝為郡五官掾太守第五常被徵以钱百三十万付寄掾常后卒亡其孙长大诣取敞尽还之孙云祖唯言三十万不敢尽受敞辞○今案类聚六十六引汝南先贤传兴作舆陈本闞误闕第误弟被脱大诣取三字脱孙云以下餘同俞本亦误闞无被徵字脱亡字餘与陈同」<br/><br/>　　黄疆贫无奴僕「东观黄香字文疆為五官掾贫无奴僕躬勤劳苦○今案聚珍本观汉记卷十九為下有郡字姚辑本脱掾字勤劳苦作执勤苦餘同陈俞本皆改引后汉书非是」<br/><br/>　　张辅怀虎狼之心「汉书张辅為定安五官掾怀虎狼之心○今案陈俞本与本钞同」<br/><br/>　　○功曹一百七十二<br/><br/>　　功曹眾吏之师「论衡云变复之家谓虎食人者功曹為姦所致也以為功曹眾吏之师虎亦诸兽之雄○今案论衡十六遭虎篇师作率兽作禽俞本与原钞同陈本祇引末二句亦同原钞又家误象据订」<br/><br/>　　為主吏「汉书萧何為主吏孟康注主吏则功曹也○今案汉书卷一上高帝字又卷卅九萧何传作為主吏掾无孟注陈俞本何下添引以文母害四字為下有沛字吏下有掾字曹下有是字餘同」<br/><br/>　　作朝石「束皙谢功曹牋云忝私前主窃作朝石○今案陈木束皙误东析云下注未详二字俞本主作旨餘与原钞同」委以郡事「东观汉记赵勤传太守桓虞同為功曹委以郡事○今案聚珍本东观汉记卷十八赵勤传同姚辑本脱用為二字餘同陈俞本传作為亦删用為二字」光赞本朝「皇甫謐高士传太守王郎令為功曹平机正维指千里化肃穆郡内大治○今案此引法真事必有脱误陈俞本增引亦与原钞不同」显以三牒「臧荣绪晋书吴逵少田室合门大小亡一十三人為佣赁三年内成七墓十三棺太守张崇义之嘉其节操辟為功曹显以三牒之命羔鴈之礼○今案亦见今ｖ八十八吴逵传少田室作经荒饥大小亡作死者三作朞无嘉其以下十二字俞本脱少田室三字亡字移在人字下脱為字赁误债脱义字辟作召餘与原钞同陈本脱此条」<br/><br/>　　刘咸召十命「华阳国志李业少执志清白太守刘咸慕其名召為功曹十命不诣○今案廖刻顾校本华阳志卷十下及汉魏丛书本梓潼士女志篇皆脱十命二字餘同陈俞本与原钞同」陈蕃设榻「谢汉书徐穉字孺子时陈蕃為太守以礼署功曹穉不获免蕃常设一榻去则悬之○今案姚辑本谢承后汉书陈蕃传有為周璆设榻事而脱收此条徐穉传亦无惟汪辑本无获字免下有之字常作特餘同陈俞本改引范后汉书」<br/><br/>　　昨為功曹今為郡将「魏略张时河东人為京兆太守杜畿為功曹畿迁河东太守揖时叹曰昨為功曹今為郡将军也○今案魏志十六杜畿传注引魏略云张时故任京兆杜畿近司隶与时会华阴时畿相见於仪当各持平版即接时叹曰以下与原钞微异俞本作畴无叹字餘与原钞同陈本改引魏志杜畿传」<br/><br/>　　宗资主议「续汉书范滂為功曹时汝南太守宗资用滂续谣曰南阳宗资主画诺○今案姚辑续汉书脱汪辑本见宗资传字句微异御览卷四百六十五引无谣上续字曰下有汝南太守范孟博一句陈俞本改引范书党錮传」<br/><br/>　　成瑨坐啸「袁山松后汉云岑晊太守成瑨请為公曹时谣曰南阳太守岑公孝弘成瑨任坐啸○今案姚辑袁山松后汉书岑晊传祇有请為功曹四字餘脱御览四百六十四引任作但餘同汪辑本据御览引亦然」<br/><br/>　　太守用善士「英雄记成瑨為南阳太守善用士也○今案陈俞本改引范后汉同」唐君贵其名「会稽典录魏徵仕郡為功曹府君贵其名○今案御览二百六十四引典录同陈俞本徵误徵尤谬」孙劭称廊庙才「吴志孙劭北海人為孔融功曹称曰廊庙之才也○今案见吴志孙权传注引吴录陈俞本直改志作录劭作绍称上有融字才下有后為相三字」庾袞叹非常士「臧荣绪晋书庾袞元康末潁川太守徵為功曹袞体恭而神不动太守叹曰疑非常上也○今案陈本改引今晋书俞本改召作徵仍存疑宇与旧钞同俱照今晋书改而不改臧荣绪三字殊谬」<br/><br/>　　冯勤高能「东观云冯勤初為太守銚期功曹有高能称○今案聚珍本东观记卷十三勤传脱此条姚辑本亦脱陈俞本改引范书亦同」岑晊高才「袁山松后汉书云岑甚高才绝人○今案姚辑本袁后汉岑晊传作有高才郭林宗朱公叔等皆為友李膺王畅称其有干国器脱绝人二字御览二百六十四引无甚字餘同汪辑本亦然陈俞本与姚辑同」<br/><br/>　　臧洪奇士「魏志臧洪传太守张超请洪為功曹超兄貌谓超曰闻弟為郡守政教不由己出动任臧洪洪者何人超曰洪才略智数优於超海内奇士也貌引见舆语大异之○今案见魏志卷七臧洪传陈俞本请下无洪字教下有恩咸二字脱於字超下有超甚爱之句餘同」<br/><br/>　　任旭真人「晋中兴书任旭临海人郡将蒋秀请為功曹太守叹曰任功曹真人也○王石华校改汉曰任功四字原作貌引见与是沿上条而误今案御览二百六十四引中书真作直餘同陈俞本改引今晋书亦作真」<br/><br/>　　峦巴有道平座入壁「神仙传峦巴為郡功曹太守曰闻功曹有道可得一见奇乎巴曰唯唯即平座却入壁中如云气状须臾不见也○今案龙威本神仙传卷五峦巴传虚字微异陈俞本增引甚详」姓好人伦「蜀志庞统為郡功曹性好人伦每多称述○今案见蜀志卷七庞统传谢书增引」尚仁义「汝南先贤传云王威為汝南郡功曹成帝时尚仁义○今案陈俞本无成帝时三字餘同」陈禪举善「益部耆旧传云○今案陈俞本改引范后汉陈禪為功曹举善黜恶事」<br/><br/>　　薛勤拔贤「汝南先贤传云○今案见御览四百四十四引汝南先贤傅陈俞本亦注书名」李寿荐异行「谢汉书云○今案姚辑本谢承后汉书李寿传亦祇此五字汪辑本及陈俞本与原钞同又御览二百六十四引作李寿有俊才太守召署功曹每进见常有异行者」许劭进贤才「汝南先贤传云○今案见魏志二十三和洽传注引汝南先傅陈俞本与原钞同」当职割断「汝南先贤传云涣芝○今案俞本作王涣為太守陈宠功曹当职割断云云所引甚详而无芝字陈本亦删涣芝二字餘与原钞同」匡政理务拾遗闕「范曄后汉书陈蕃如之也○今案陈蕃传无陈本同」不义扫迹「谢汉书范滂传云○今案姚辑汪辑本谢承后汉书范滂传脱收此句亦见范后汉九十七滂本传」姦吏引去「魏志袁涣传云○今案魏志十一袁涣传作郡命為功曹郡中姦吏皆自引去」当朝正色「会稽典录魏朗代之○今案御览二百六十四引典录云魏朗当朝正色有不挠之节遂退顾翕以朗弋之」善则称君恶则称已「陈□别传云○今案御览二百六十四引陈寔别传同陈俞本引各有详略」进善黜恶「谢汉书云许劭為功曹○今案姚辑承后汉书脱汪辑本与原钞同御览二百六十四引亦同陈俞本改引范后汉许劭传善黜恶四字因择改操饰行四字作标目谬甚」清浊异流「汝南先贤传云范滂為功曹○今案陈俞本同」陈矫结為亲友「魏志陈矫传云○今案魏志廿二陈矫传云初陈為功曹过泰山泰山太守薛悌异之结為亲友陈本照魏志引俞本节录改结為句作深相敬友」虞翻待以交友「吴志虞翻传云○今案吴志十二虞翻传策复命翻為功曹待以交友之礼」子陵清正「三辅决录第五頡字子陵清正為郡功曹○今案陈俞本同二酉丛书本张辑决录无清正二字餘亦同注谓书钞引不知所据何本也其按语又谓水经注引有以清正為郡功曹句」<br/><br/>　　幼陵公正「东观记云樊準○今案聚珍本东观汉记卷十一樊準传云字幼陵為驾从事临职公正姚辑本脱陈俞本改别驾四字為功曹餘同」衣不周身「传云华茂為功曹○今案御览二百六十四引谢承后汉书有羊定字世德為郡功曹被不覆躯衣不周身云云疑华茂即羊定二字之讹然姚辑谢书已脱羊定传惟汪辑羊定传正同陈俞本删去传云二字餘与原钞同」<br/><br/>　　衣不覆躯「谢汉书云周稷為功曹衣不覆躯○严氏校补小注衣不覆躯四字令案姚辑汪辑本谢承后汉书周穆传有此条而无周稷传疑稷是穆之譌本与原钞同俞本已改作穆」<br/><br/>　　周章拔佩刀「谢汉书云周章為郡公曹○今案姚辑汪辑本谢承后汉书脱周章传亦见范书六十三周章传曹下有拔佩刀断马鞅云云陈俞本皆改引范书原钞小注周章二字作鲍永因下条致误已据标目订正」<br/><br/>　　鲍永拔佩刀「东观汉记鲍永為郡功曹○今案聚珍本东观汉记卷十四鲍永传曹下作时有称侍中止传舍者太守赵兴欲出謁永以不宜出当车拔佩刀兴因还云云姚辑本脱陈俞本均改引范汉书」<br/><br/>　　编署黄堂「谢承后汉书郭丹太守杜诗荐為功曹丹荐长者自代勑以丹事编署堂○今案姚辑汪辑本谢书郭丹传编作徧餘同俞本增引甚详皆作编」图形明堂「邵氏家传云邵畴為会稽功曹詔郡县图形明堂○今案吴志卷三孙权传注引邵氏家传明作庙陈俞本与本钞同」<br/><br/>　　○吏一百七十三<br/><br/>　　理之所出「贾谊书云吏者理也理之所出○今案见贾谊新书大政下篇」福归於君「鬻子云昔之帝王所以為明者以其吏也力生於神功取於吏福归於君○今案守山阁本鬻子遗道五帝三王周政乙第五吏也下有昔之君子其所以為功者以其民也十四字取作最陈俞本已照补」<br/><br/>　　理万物平百揆「杨泉物理论云吏者理也所以理万物平百揆○今案类聚御览职官部引物堙论皆作理万机平津辑本谓书钞引作助万机盖据陈本俞本亦然并删标目万物二字其时孙氏尚未得此影钞也」<br/><br/>　　民有三勤「杨子法言云民有三勤曰何哉一曰善政二曰吏善政恶三曰政吏駢戒此曰三勤也○今案近本法言先知篇一曰以下作政善而吏恶一勤也吏善而政恶二勤也政吏駢恶三勤也餘同陈俞本从近本改惟脱曰何哉三字」<br/><br/>　　善树德「胡子云善為吏者树其德○今案玉函山房辑胡非子谓书钞七十七引其字考陈俞本皆与本钞同其所据者又不知何本也」长子孙「汉书云武帝之初守閭阎者食梁肉為吏者长子孙○今案见汉书廿四上货志原钞脱守閭四字据补陈俞本并食梁肉三字删去」委吏「孟子云孔子為委吏○今案万章下篇」<br/><br/>　　狱吏「史记勃以千金与狱吏○今案见史记絳侯世家陈俞本与作為」削木為吏「汉书云画地為牢势不人削木為吏议不对○今案汉书六十二司马迁传陈俞本势作期」刀笔之吏「王粲儒吏论云彼刀笔之吏岂生而察剋哉起於几案之下也○今案百三家本王粲集儒吏论剋作刻餘同陈本粲误杰彼误陂脱岂生句俞本亦误杰剋误寇同」<br/><br/>　　有劝农之名无赏罚之实「王粲务本论曰末世之吏有劝农之名无赏罚之实○今案百三家王粲集同」兼人之吏未易得也「魏武选举令云业县甚大一乡万数千户兼人之吏未易得也○今案严辑全魏文魏武选举令据书钞引业上添今字餘同陈俞本脱注」著巾幘「魏武选举令云闻小吏或有著巾幘○今案严辑全魏文据书钞引同」负青幡「务本论曰末世之吏负青幡而令春有劝农之名○今案百三家王粲集务本论令春作布春令餘同然本钞幡篇春篇引皆作令春陈俞本脱注」万人爱之「鬻子民者至卑也而使之取吏焉百人爱之○今案守山阁本鬻子撰吏五帝三王传政乙第三爱之下云则百人之吏也千人爱之财千人之吏也万人爱之则万人之吏也陈俞本亦增引」<br/><br/>　　百贾畏之「汉书尹翁归為市吏公廉不受遗百贾畏之○今案汉书七十六尹翁传遗作餽陈俞本作馈」石苞卖■〈金截〉「王隐晋书石苞為县吏卖■〈金截〉业市○今案御览八百十三引王晋书卖作买■〈金截〉作铁陈俞本卖作贩铁下有于字餘同原钞苞误庖已更正」朱师送书「传云上朱师為虎啮师効力夜送军书触冒山阻一郡所知者也○今案脱去书名俞本亦然并删上字虎啮师三字作吏字餘同陈本全此条本钞必有譌误无可引订」郑玄常诣校官「续汉书郑玄少给县為吏得休不归家常诣校官读经家贫无资县中嘉之○今案姚辑续汉书郑玄传给县四字作為乡嗇夫下脱家字校官作学宫脱读经以下汪辑本亦作為郑嗇夫餘悉同俞本与原钞同陈本常诣以下增引迥异」<br/><br/>　　冯良耻在廝役「东观云南阳冯良少作县吏耻在廝役因壤车杀马毁裂衣冠主挞之从杜抚学妻子见车有死马谓為盗贼所害良志行高洁约礼者也○今案聚珍本姚辑本东观记冯良传无主挞之字无妻子四句陈本脱因坏以下俞本与聚珍本同」<br/><br/>　　○小吏一百七十四<br/><br/>　　幼未有用从容在职「韦昭辨释名云门下吏当作三緹幼未有用从容在职也○今案陈俞本吏上有之字餘同」翁归文法「汉书尹翁归少孤為狱小吏晓习文法○今案汉书七十六尹翁归传原钞晓误昭已据订」王尊能史书「汉书王尊少孤诸父使牧羊泽中尊窃学问能史书年十三求為狱小吏○今案汉书七十六王尊传原钞父误翁牧收羊误洋问误门据订」张既畜好刀笔「魏略张既為郡门下小吏常畜好刀笔大吏奏事輒给之○今案魏志十五张既传注引魏略奏事作有乏者给之作给与陈俞本与传注同亦有增引」许嘉持剑抱火「谢先贤传云许嘉為乡小吏常持剑月朔晨朝并抱炬火○今案御览三百四十三引汝南先贤传為乡作给县抱作持餘同陈俞本乡作郡餘与原钞同此传周斐撰谢字衍文耳」<br/><br/>　　孝廉越坛欢语而别「袁山松后汉书吴右举孝廉将行郡中為祖道右越坛共小吏雍丘黄真欢语而别○今案姚辑汪辑本袁后汉吴右传同陈俞本语下添引移时与结友五字俞更有后真亦举孝廉句」<br/><br/>　　秀才顿亭指语笺体「王隐晋书云刘官有亭民举秀才刺史笺久不成官指然后成秀才与县令语刘官公掾之精者何况為亭民令召為门下小吏民之仕者也○今案陈俞本与作语语作曰删民之五字餘同」<br/><br/>　　曹著庐山配女「祖台之志怪云建康小吏曹著為庐山使君所迎配以女婉著形意不安屡求请退婉潸然垂涕赋诗叙别并赠织成褌衫○今案初学记廿六引志怪女误文脱诗字餘同御览五百七十三引使君作夫人无著形意以下又本钞衫篇引禪作单餘同陈俞本无形字织成禪衫四字作繒织之类又原钞潸误清赋误贼赠误繒已据诸本订」<br/><br/>　　吴龕浮石為妻「述异记云武昌小吏吴龕得一浮石取其床头化成一女端正与龕為夫妻○今案龙威本述异记卷下武昌作阳羡县三字共作置端正七字作至曙仍是石五字陈俞本昌作帝共作置化成作化作餘同」<br/><br/>　　○卒一百七十五<br/><br/>　　折薪為廝炊烹為养「史记张耳传赵王与张耳陈餘北略地燕界赵王间出為燕所得燕将囚之欲与分赵地半乃归王使者往燕輒杀之固以求地张耳陈餘患之有斯养卒曰吾為公说燕燕将以為然乃归赵王如湻注曰斯贱也韦曜注曰折薪為廝炊烹為养也○王石华校标目享改烹今案史记张耳列传无固字陈本照删又原钞囚误相脱為公二字脱燕将以三字据订」<br/><br/>　　开闭洒扫逐捕盗贼「汉应劭曰旧亭有两卒一主开闭洒扫一主逐捕盗贼也○今案陈本删汉字餘同」常生华阴门「列仙传穀城乡卒常生者不知何许人死而复生后会稽变姓為吴市门卒○今案陈本许作所死上有数字未句作后数年复為华阴门卒亦增引」怀道隐身「曄后书范式為荆州刺史友人孔嵩家贫亲老乃变名姓佣為新野阿里街卒式行郡到新野而县选嵩為导迎式式见识之呼嵩把臂谓曰昔与子俱良长裾游帝学吾蒙国恩致位教伯而子怀道隐身处於卒伍不亦惜乎○今案范书一百十六范式传原钞阿误河街误□裾误裙据订陈本稍增引」<br/><br/>　　不愿名品「世说云苏峻乱诸庾并逃散冰单身逃亡吴郡卒独以小舡载冰过浙江事平冰欲报卒适其所愿卒云出自廝下不愿名品者也○今案惜阴轩本世说任诞篇品作器餘同陈本增引」<br/><br/>　　陈义问旧事「东观云止行过肃名赵李寺銓不卒陈义子问以旧事○今案聚珍本姚辑本东观记未收此条陈本亦删必有譌脱无可引校」杨方读五经「晋中兴书云循时為会稽銓下有杨方者少好学公事之暇輒读五经○今案御览六百卅一引中兴书时為六字会稽人郡銓下陈本无贺循以下八字好学下有有异才初為郡铃令威仪十字且增引亦疑有譌脱处」<br/><br/>　　非挝妻之人「蜀志刘琰妻胡氏入贺太后后令留胡氏经月琰疑其与后主有私令卒五百挝胡至以履搏其面有司议曰卒非挝妻之人面非受履之地也○今案蜀志卷十刘琰传令卒作呼卒陈本亦改呼原钞脱两氏字留误刘月误曰脱卒五二字据订」<br/><br/>　　安能為人使「邓粲晋记胡母辅之过河南尹将饮酒河南门卒王子搏令取火子搏曰我卒也唯不乏吾事安能為人使辅之与语暵曰吾不及也○今案御览四百九十八引邓晋纪尹作门下无门卒二字令作使又八百六十八再引尹下有门下二字河南门卒作使门卒无令字原钞粲误祭酒下衍北字卒误卜火误大乏误知脱与语二字已据订陈本尹作门下门卒作騶搏下增引箕坐其旁辅之叱七字令作使事下有则己二字能作复之与语误因就与詔」<br/><br/>　　北堂书钞卷第七十七 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9683.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9685.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

