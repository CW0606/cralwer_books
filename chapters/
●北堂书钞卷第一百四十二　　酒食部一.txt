<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百四十二　　酒食部一_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百四十二　　酒食部一全文,虞世南作品" />
<meta name="description" content="北堂书钞原文阅读,●北堂书钞卷第一百四十二　　酒食部一全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9748.html";
var nextpage="novel-read-999-9750.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百四十二　　酒食部一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9748.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百四十二　　酒食部一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:58:28<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註緫篇一<br/><br/>　　○緫篇一上<br/><br/>　　食者民之本「淮南子云食者民之本也○今案见淮南子主术训陈本及类聚引同」食者物之始「尚书大传云八政何以先食食者万物之始人之所本也○今案陈本同陈恭甫尚书大传定本卷二厯称文选籍田赋注及白帖御览引皆作人事之本却未见也」圣人所宝「墨子云夫食圣人之所宝○今案见墨子七患篇」人之所美「淮南子云恠味人之所美○今案陈俞本同淮南子精神训恠味作珍恠奇特」持身「吕氏春秋云食能以时身必无灾凡食之道无飢无饱是為五臟之宝百节娱欢咸进受气○今案经训堂本吕氏春秋尽数篇及陈俞本宝作葆是為作是之谓娱作虞」强体「墨子云古之人未之饮食故圣人诲男耕稼其為食也以增气充虚强体适脉也○王石华校脉改腹今案陈俞本及墨子辞过篇脉作腹然脉字似胜」忘忧「左氏云魏献子為政以魏戊為梗阳大夫梗阳人有狱其大宗赂以女乐魏子将受魏戊谓阎没汝宽曰吾子必諫退朝待於庭馈入召之比置三叹既食魏子曰喭曰惟食忘忧吾子置食之间三叹何也○王石华校比改以非是今案左氏昭廿九年传同」<br/><br/>　　解怒「闕子云义渠之人合烹龟鱉不熟臊秽腥臭中国火食之民虽饥饿三日不啟口至死弗食也吴章庄先受而和之病人食之為之轻体万乘食之為之解怒何也吴章先之调存也○严氏校云案见御览八百四十九今案陈俞本及御览引闕子无合字及火食二字又陈俞本庄先作庄吉御览作庄告又御览龟误灶餘同」<br/><br/>　　以亲宗族「周官以饮食之礼亲宗族兄弟○今案见春官大宗伯」以强股肱「墨子云故圣人制饮食足以充虚继气以强股肱使耳目聪明不极五味之调芬香之和也○今案墨子节用中篇脱使字餘同陈俞本及御览引皆有使字又俞本继改增本钞下条引亦作增」<br/><br/>　　以颐精神「杨雄蜀都赋云甘甜之和芍药之羹江东鲍鮉陇西牛羊糴米肥猪独草孤鶬鳩鸐初乳山鹤交秋魁膾鮫？税田乳鷩制不及劳五肉七菜胜腌鶉鴞可以颐精神养血脉者不可除也○今案杨雄集脱陈俞本甜作馥无鳩鸐五句胜腌一句及不可除也四字又俞本糴作籴？页陈本脱米肥二句餘同本钞下文凡二引一引至孤鶬句止同一引税田四句制作刑胜作滕」<br/><br/>　　以通血气「公孙尼子云太古吮露精食草木实饮食以通血气○王石华校改实為宝非是今案玉函山房辑本同」增气充虚「墨子云如上也○今案详本篇上文」<br/><br/>　　资生顺性「徐爰食箴云悠悠遂古民之初生有生自食资生顺性甘是黍稷炎皇载后弃茂植○今案本钞酒食緫下篇引同」和神安体「潘尼钓赋云红麵之饭糅以菰梁五味道洽餘气芬芳和神安体○今案百三家本潘尼集及本钞饭篇引同」调神畅情「徐爰食箴云一日三饱圣贤通执奉君养亲靡不加精安虑润气调神畅情○今案陈俞本虑作体」奉君养亲「又云一日三饱圣贤通执○今案同上条」太古吮露精食草木寔「公孙尼子云太古吮露精食草木寔圣贤為火食号曰燧人○今案玉函山房辑本同」充饥协气「陆机七微云勺药调以充饥芬馨发而协气○今案严辑陆机集同惟不收下文伏羲一条」伏羲取牺牲以充庖厨「又曰取牺牲以充庖厨故曰庖牺也○今案陈本注见上俞本无注考本钞制作篇有取牺句是引帝王世纪与范书四十下班固传注引合可知非出陆机七微矣」未有火化饮血茹毛「礼记云古者未有饮食茹毛饮血燧人初作燧火而民食始有燔炙里肉烧之故食名焉及神农时民始食穀米加于烧石之上而食之黄帝始作釜甑火食之道成矣○今案标目二句见礼记礼运惟小注以下各句非注文亦非疏文俞本删裹肉四句仍题礼记二字陈本径删全注改入礼运正文皆非也考本制作篇有釜二句系引古史考又考广韵入声引古史考初作四字作钻火二字米加作加米餘同御览八百四十七引古史考米加上有释字路史餘论卷二引古史考亦然合璧事类外集五十五引古史考初作上字是原钞此条燧人以下皆古史考文当别為一条也」<br/><br/>　　脩火之利以炮以燔「礼记云后圣有作修火之利以炮以燔以為醴酪○今案礼记礼运同」遂人钻火炮生為熟「礼含文嘉三燧人始钻火炮生為熟人无腹疾○今案类聚引始字在火下初学记九引钻下有木取二字人上有令字风俗通一引亦有木取二字」黄帝钻燧以熟荤臊「管子云黄帝钻燧以熟荤臊民食之无腹胃之疾○今案陈俞本同近本管子轻重伐篇朘胃作兹？？胃疾作病」燔黍捭豚「礼记注云中古未有鬴甑释米捭肉加於烧石之上而食之耳今北夷犹然污罇凿池為尊也杯饮手掬之也盐铁论云古者燔黍而食脾豚相享宾婚相召豆羹白饭○今案礼运乡注鬴作釜夷作狄罇作尊同盐铁论见散不足篇而食捭三字作食稗而□四字亦见御览八百四十九引陈本捭作熚并删礼记注一段」<br/><br/>　　灭腥去臊「吕氏春秋汤得伊尹设朝见之礼伊尹说汤以至味曰凡味之本水最為□时疾时□灭腥去臊必以其胜无失其理○今案吕氏春秋孝行览篇及陈俞本见之作而见之」<br/><br/>　　天有六气降生五味「左传云秦翳和对晋侯曰天有六气降生五味○今案见左传昭元年」将定其气必先五味「王粲七释云道在养志寔气将定其气莫先五味○今案严味王粲集据书钞引同陈本脱此条」水最為始火為之纪「吕氏春秋云已具上○今案御览八百四十九引同」<br/><br/>　　六畜五牲「左氏云太叔对赵简子曰為六畜五牲三牺以奉五味杜预注曰六畜牛羊豕犬鸡也五牲麋鹿麕狼兔也三牺宗庙天地牺牲○今案左传昭廿五年注麕作麏」<br/><br/>　　六穀八珍「刘劭七华云六穀八珍百羞五味食气所常未足為贵○今案陈本气所作饌之餘同严辑刘劭集未收此条」五穀六仞「楚辞云五穀六仞设菰粱蜀？瓜臑盈望和致芳内鶬鴒鵠味豺羹魘魂兮归来咨所尝注曰五穀稻稷麦豆麻也七尺曰仞菰粱蒋实也○今案楚辞大招篇及陈本蜀？瓜作鼎兮作乎又陈本删注曰以下今楚辞朱子集注本亦仅收得蒋实句餘脱」<br/><br/>　　三禾九变「傅玄七謨云公子曰三禾九变五味八珍玄水朱火蕙藉桂薪享以九方之鼎调以伊挚之伦○今案百三家本脱严辑全晋文享作烹九方作九九然本钞下文引亦作享以九方陈本脱九方二句」<br/><br/>　　百菓六肉「宋农本草农问于太子百菓六肉五味煎著男女异识其要矣乎○今案陈俞本脱疑是神农本草之文」五肉七菜「杨雄蜀都赋云税田乳鷩刑不及劳五肉七菜滕腌鶉鴞○今案本钞上文引刑作制滕作胜」五齐七醢「周官醢人云王举则共醢六十瓮以五齐七醢七葅三臡寔之○今案见周礼天官赋」三臡七葅「张衡七辨云嘉肴杂醢三臡七葅○今案类聚五十七引臡误分為难肉二字餘同」五味八珍「傅玄七謨云公子曰三禾九变五味八珍玄水朱火蕙藉桂薪○今案详本篇上文」<br/><br/>　　五黄千品「又云五黄千品桂蠹熊蟠○今案严辑七謨据旧钞引同亦见本篇下文引」珍恠之食「公羊传云邾叔术受盱夏父叔术兄子也穀梁传云邾娄叔术有子盱好食珍恠之食○严氏校云公羊见昭三十一年传穀梁无今案陈本脱穀梁以下」珍奇食物「东观汉记云岑彭据津乡当江南荆扬之咽喉清净江湖诸蛮夷贡献於是江南之珍奇食物始流通焉○今案陈本据字作引兵还屯清净四字作喻告诸蛮夷聚珍本及姚辑本据亦作还屯且津乡句在咽喉句下亦无清净句又荆上无江南二字餘同」<br/><br/>　　六珍之饌「应劭注百官表云少府属官有太宫职在典掌王饔六珍之饌○今案陈本无职在典三字汉书北监本脱应劭注考续汉书舆服志下刘昭注引荀绰晋百官表注有此文六珍作八珍餘同」<br/><br/>　　百味之羞「又云太官职在典掌王饔百味之羞○今案详上文」方丈饌「孟子云食前方丈饌侍妾数百人我得志弗為也○今案近本孟子无饌字陈本删此条」百品味「周官云内饔掌王及后世子之膳羞辨百品味之物郑玄注曰百品味庶羞之属○今案周礼天官同」爽口食「应吉甫释左杂论云极芍药之羹爽口之食○今案陈本及严辑应吉甫集皆脱极字」■〈马真〉马啖「风俗通云俗说■〈马真〉马啖宾客宴食□闕主意未尽欲复饮酒餘无所炮更出脯鱔椒薑盐豉速疾如■〈马真〉马之传命○今案陈本及御览八百四十九引皆无所字陈本更误便御览无客字辖作鮓严辑风俗通同御览」<br/><br/>　　六食「周官云食翳掌和王之六饮六膳百羞八珍之齐○今案周礼天官同」五食「陆机七徼云奇膳五食穷滋致丰○今案百三家本陆集及陈本微作徵五作玉餘同类聚五十七引七微五作玉滋误兹」百羞「周官云食医掌和王之百羞百酱八珍之齐○今案周礼天官同」玉饌「左思吴都赋云竟其区宇则并疆兼巷矜其宴居则珠服玉饌○今案陈本及文选竟作竞」珍膳「杨子法言云成曰訩訩北夷被我纯繢带我金犀珍膳寧餬不亦享乎○今案秦氏石研斋本孝至篇同」珍肴「辛延寿羽林郎歌云不意金吾子聘婷至我庐就我求珍肴金盘膾鲤鱼○今案陈本同古诗归卷匹寿作年至作过」蕙肴「楚辞云蕙肴蒸兮兰藉奠桂酒兮椒浆○王石华校承改蒸今案见楚辞九歌东皇太一篇本钞蒸作承又椒误微据本钞浆篇校改」兰肴「边让章华臺赋曰兰肴山积椒酒渊流曹植拟楚辞云兰肴御兮玉药陈○今案陈本删曹植以下严辑据范书边让传引积作竦然本钞酒篇引亦作积又百三家本曹植九咏药作俎餘同」<br/><br/>　　食如蚁「杨子法言云或曰食如蚁衣如华金朱煌煌无己泰乎注曰蚁精细也○今案陈本删注曰六字考石研斋本孝至篇李轨注同」精细如蚁「崔駰七依云玄山之梁不周之稻万凿百陶精细如蚁○王石华校照陈本删去此条非是今案类聚五十七只引玄山二本钞饭篇引七依四句同又严氏辑崔駰集凿作檕」<br/><br/>　　玄山之粱不周之稻「又云玄山之粱不周之稻万凿百陶精细如蚁○今案陈本脱百陶二句餘详上条」阳山之穄九朔之禾「刘劭七华云於是爨阳山之穄九朔之禾○今案严辑七华同陈本脱爨字」华薌重秬滍皋香秔「张衡七辨云会稽之菰冀野之梁■〈木爵〉凌輭麵糅以青秔○今案类聚五十七引七辨祇有会稽二句陈本与类聚同且併入上文三臡七葅一条注中严辑张衡七辨据旧钞引■〈木爵〉作灂麵作麫餘同」<br/><br/>　　新城之秔雍丘之粱「桓彦林七设新城之秔雍丘之粱重穋代熟既滑且香精稗细麪芬麋异棖○今案陈本脱细麪二句本条脱精稗二字据本钞饭篇引补正」<br/><br/>　　孟冬香秔上秋膏梁「傅巽七诲云孟冬香杭上秋膏粱彫胡苽子丹具东墙儒润细滑流泽芬芳○今案陈本苽作瓜又脱丹具二句严辑傅巽集据旧钞引同本钞饭篇引芬芳作芳菲」御宿青粲「王粲七释云乃有西旅游梁御宿青粲○王石华校因本钞粲祭遂照陈本改木？祭误矣今案本钞饭篇引七释正作粲照订」河内青稻「袁准招公子云河内青稻新城白稉弱萁游粱儒螖通芬○严氏校云本钞白稉二字原误芳税彫胡细五字当是下文羼入今案类聚八十五引袁准观殊俗则作新城白粳又严辑袁准招公子据旧钞引又萁作臭芬作芳餘同并附注云类聚作观殊俗陈本多误」<br/><br/>　　方税彫胡「孔煒七引云芳税彫胡縹粒出身辞和方颊绝城累臻○今案此条多误陈本无注」芳菰精稗「曹植七啟云芳菰精稗霜蓄露葵○今案文选七啟及陈本稗作粺李善注引说文稗字」江东鲍鮉陇西牛羊「杨雄蜀都赋云甘甜之和芍药之羹江东鲍鮉陇西牛羊糴米肥猪独草孤鵨○今案本篇上文引同」大宛之牺三江之鱼「徐干七喻云大宛之牺三江之鱼云鵨水鵠熊蹯豹胎○今案陈本及类聚五十七引七喻同」洞庭之鮒灌水之鰩「崔駰七依洞庭之鮒灌水之鰩滋以阳扑之薑藉以寿木之华○王石华校农改薑今案陈本及类聚五十七引七依藉作蔌扑作朴」鸿渊巨鲤「傅巽七云乃有河苏僕鮎鸿渊巨鲤○今案本钞膾篇引七诲作河穌汉魴粱渊巨鲤严辑傅巽集据旧钞引两存其说惟此条严引鸿作龙与本钞微异耳陈本下句同上句作广河潜魴」<br/><br/>　　丹穴飞皇「陆机七微云拾朝阳之遗卵纳丹穴之飞皇○今案陈本及百三家本陆集微作澂皇作凤」丹穴之雏「张协七命云丹穴之雏玄豹之胎燥以秋橙酟以春梅○今案陈本酟误酤文选七命雏作鷚李善注云说文鷚鸟大雊雏」灵渊之龟「又云之龟莱黄之鮐○王石华校铭改鮐今案文选七命同」云鵨水鵠「徐干七喻云云鶬水鵠熊蹯豹胎○今案详本篇上文」晨鳧宿鷃「王粲七释云黿羹蠵臛晨鳧宿鷃○王石华校以晨下衍鸣字删之今案严辑王粲集同」丹山凤卵「吕氏春秋云肉之美者猩猩之唇貛貛之炙丹山之南有凤之卵盖是肉也○今案陈本及近本吕氏春秋孝行览篇皆无是肉句卵作丸高诱注云丸古卵字」粤泽龙胎「崔駰七依云丹山凤卵粤泽龙胎○今案百三家本脱陈本及严辑崔駟集同」霜熊之掌「王粲七释云霜熊之掌文鹿之茸○今案鸞稚句有误陈本作文豹月？邕胎又舌误告餘同本钞下文引麕髓二句麒作麟餘同」燕脾猩唇「张协七命云封雍之蹯翰晋之跖鷰牌腥唇髦残象白○今案陈本及文选七命雍作熊」豹胎龟肠「曹植乐府云魴臇熊掌豹胎黿赐○今案陈本臇熊作腴羆」<br/><br/>　　玄熊素肤肥豢醲肌「又云玄熊素肤肥豢醲肌○今案陈本同」龙胁之肪凤趾之筋「孔煒七引云龙胁之肪凤趾之筋麕髓鹿肠鵠舌麟月？引○今案陈本无注本钞上文引麟作麒」豹胎熊蹯飞鷃伏鶉「傅巽七诲云豹胎熊蹯肥儒晞沐双鷄合蒸○今案陈本脱肥儒二句严辑傅巽集汴下增入飞鷃伏鶉句餘同」犓牛之腴肥狗之和「牧乘七发云犓牛之腴菜以笋蒲肥狗之和冒以山肤○今案陈本及文选七发同」楚苗之食安胡之饭「又云楚苗之食安胡之饭摶之○今案文选七发摶之下有不解二字」<br/><br/>　　兰英之酒山梁之飧「又云兰英之酒酌以涤口山梁之飧豢豹之胎○今案文选七发飧作餐」秋黄之苏白露之茹「又云薄耆之炙鲜鲤之膾秋黄之苏白露之茹○今案文选七发同」熊蟠之臑芍药之酱「又云於是使伊尹煎熬易牙调和熊蟠之臑芍药之酱○今案陈本无注文选七发芍药作勺药」三牲之供鲤魴之膾「桓彦林七设云三牲之供鲤魴之膾飞刀激整○今案陈俞本及严辑桓麟集魴作魤又陈本脱飞刀句设作说」桓阳黄梨巠山朱橘「傅巽七诲云尔乃选方殊巢鱼有备物蒲陶宛榛齐秧燕粟○今案陈本无注桓作襄巠作闽严辑傅巽集桓作互又作选巢殊方餘同」木酪昌葅鬯酒「崔駰七依云木酪昌葅鬯酒苏浆成汤不及见桓公所未尝○今案百三家本脱陈俞本及严辑崔駰集同」鷄寒狗热「崔駰傅徒论云鶩臛羊残炙雁煮鳧鸡寒狗热重案满盈○王石华校鶩改牛非是今案百三家本陈俞本鶩亦作牛残作膾餘同本钞臛篇引亦作鶩作残残即文选七命残白之残也严辑崔駰集鶩作鷰盈作俎」<br/><br/>　　黿羹蠵臛「王粲七释云黿羹蠵臛晨鳧宿鷃五黄擣珍□肠□□○今案严辑七释同陈本无注」包鱉膾鲤「毛诗○今案小雅六月篇作炰鳖」臑鱉膾鲤「盐铁论云今则潘炙满案臑鱉膾鲤□卵鶉鷃撜拘鮐醢○今案陈俞本及近本盐铁论散不足篇膾鲤作膾腥鮐醢作鮐鲤醢醯餘同」儒鳖炮羔「楚辞云儒鳖炮羔有蔗酱鵠酸臇鳧煎鸿○今案陈俞本脱楚辞招魂篇儒作胹蔗酱作柘浆又注云拓一作蔗」蒸豚炰鳖「袁淮招公子去蔗豚□鱉炙鶉炙鴈鷺闕备文黄散○今案严辑袁准集同陈俞本及玉函山房辑本炙鶉作烹鶉又脱鷺閔六字」寒鵠■〈虫雋〉鴈「又云辽东细粒鮫氏曰寒雁○今案陈俞本删鮫氏曰三字严辑袁惟集氏下删曰字但空二格」炙鴰蒸鳧「楚云炙鵠蒸鳧□鶉陈煎鯖臛雀遽爽存魂兮○今楚辞大招篇及陈俞本陈作陈？？兮下有归徠丽以先五字餘同近本楚辞鯖作鰿本钞臛篇亦引作鯖」醢豚苦狗「又曰醢豚苦狗膾□蓴注曰苦狗所谓胆和者也○今案楚辞招魂篇又陈俞本葅作且」餁鵠煎「崔駰博徒论云适逢长史膏卫东显抚绥下车但到酒鑪烂燂○今案严辑崔駰集据钞引史作吏餘同陈俞本及百三家本皆脱膏卫句及烂燂二字」炰珠崖之麋鱉臑东海之游黿「傅玄七鏌云炰珠崖之麋鱉臑东海之游黿○今案陈本及本钞臛篇引臑作是也傅节子辑本仍作檽又陈本炰作膾恐非考本钞炰篇引七謨作炰与旧钞此条脗合」<br/><br/>　　割柔胎於孕豹宰潜肝於豢龙「陆机七微云割柔胎於孕豹宰潜肝於豢龙○今案百三家本陆集及陈俞本微作徵」臠麒麟之麛「刘劭七华云煮丹穴之卵炰南海之■〈虫雋〉菁杞除之悲臠麒麟之麛○今案本钞炰篇引丹穴二句同陈俞本菁杞句作烹文豹之胎餘同严辑刘劭集於菁杞悲三字皆空一格而已」<br/><br/>　　爚凤凰之胎「傅玄七謨云沦凤凰之胎椓飞龙之肝五黄十品桂蠹熊蟠升膘拨馥不可胜原○今案初学记廿六引同严辑傅玄集据旧钞引凤作皇椓作膾餘同又考本炙篇引七謨？？豕作炙此尤足据盖虞永兴既採入炙篇则其字当作炙无疑矣」<br/><br/>　　寒芳莲之巢龟膾西海之飞鳞「曹植七啟云寒芳莲之巢龟膾西海之飞鳞○今案陈俞本同文选莲作苓李善注引史记以证苓与莲同」煎雋陵之縹翠蒸■〈艹忩〉之碧鷄「刘劭七华云煎雋陵之縹翠蒸■〈艹忩〉岭之碧鷄○今案陈本同俞本删■〈艹忩〉岭句又本钞蒸篇引七华雋作嵩餘同御览九百二十四引仍作雋」伊尹煎熬易牙调和「枚乘七发云使伊尹煎熬易牙调和○今案详本篇上文」玄冥适咸蓐收辛「曹植七啟云糅以芳酸甘和既醕玄冥适咸蓐收调辛○今案文选七啟及陈本同」<br/><br/>　　合以水火之齐和以五味之芳「桓彦林七设云□□大武牷犊栗梁刚鬣奉豕肥云羊合以水火之齐和以五味之芳○今案陈本设作说无大武以下严辑七设据旧钞引同」<br/><br/>　　五味异和「礼记云五味异和郑玄注曰谓香臭与酸苦和○今案礼记王制注酸作咸苦下无和字」百品异方「曹植乐府云口厌常珍鹿臛愿□百品异方○今案陈本鹿臛句作乃购麟凰熊蹯豹胎八字」五味相济百变代甲「杜预七矫云火瞻失度齐以制和宰夫奉制而恭心解也○今案此注有譌脱陈本代甲作杂调矫作规无火瞻以下严辑杜预七规脱此条又附注云规一作矫」和宫适甜抚角调酸「傅玄七謨云和宫适甜抚角调酸○王石华校云案此下卅一条孙百四十卷輅部文应移在前今案已照移正又严辑全晋文据书钞引同」调齐和之适穷甘酸之变「淮南子云煎熬燔炙调齐和之适以穷荆吴甘酸之变○今案淮南子本经训及御览八百四十九引燔作焚餘同」糅以丹橘「杜预七规云庶羞既□异味代臻糅以丹橘杂以芳麟○今案严辑杜预七规麟作同」芳以薑椒「张衡七辨云审其齐和适其辛酸芳以薑椒拂以木兰○今案百三家本七辨木作桂餘同」调以滑甘「礼记云凡和春多酸夏多苦秋多辛冬多咸调以滑甘注云多其时味以养气○今案礼记内则注同」酤以醯醢和以蜜飴「刘梁七举云蒭豢既陈异饌并羞勺药之调煎炙蒸豚酤以醯醢和以蜜飴○今案严辑刘梁七举豚作臑本下文引亦作蒸臑」醝以大夏之盐酢以越裳之梅「崔駰七依云醝以夫夏之盐酢以越裳之梅○今案严辑崔駰七依据旧钞引同」酸咸譎适齐和□方「潘尼钓赋云西戎之蒜南夷之薑酸咸调适齐和有方○今案陈本云？？禾今作蒜」咸酸得适和味应宜「杜预七规云飞刀覆切解髮杂叠各要穀轻□□□□咸酸得适和味应宜○今案严辑杜预七规谓穀轻句有误又於轻下空四格今从之惟穀当是縠之譌盖形容其细薄也陈本删各要以下」<br/><br/>　　享以九方之鼎「傅玄七模云享以九方之鼎调以伊挚之伦轻椒丹橘素薑紫兰○今案陈本脱严辑傅玄集据旧钞引九方作九九享作烹餘同本钞上文引亦作享作九方」<br/><br/>　　爨以五熟之鼎「杜预七规云农父进菰粱之精粺虞官贡飞禽之群□伊尹爨以五熟之鼎○今案严辑桂预七规同陈俞本群下补鲜字」炊以□棫之薪「崔駰七依云夫遗风之乘游骑之騑适靡四海摝珍□□炊以□棫之薪○今案陈俞本脱严辑崔駰集据旧钞引同」投以犀象之器「杜预七规云伊尹爨以五熟之鼎易牙投以犀象之器○今案陈俞本及严辑本同」味重九沸和兼勺药「张协七命云味重九沸和兼勺药晨露鵠霜鵽黄雀○今案陈本及文选七命梟作鳧」九拂三变其味乃和「刘劭七华云厥齐不同各有攸宜九拂三变其味乃和○今案陈本及严辑刘劭集拂作沸」滋味既殊芳射越「东阿七啟云紫兰丹椒施和必节滋味既殊遗芳射越○今案陈俞本东阿作曹植椒作桂文选七啟作椒与旧钞合又本钞误东河严校云东河当作东阿王即曹植也」<br/><br/>　　馨香播越气干青云「杜预七规云太羹生华兰料馥芬菰粮雪累班臠锦文馨香播越气干青云○今案陈本脱太羹七字及菰字餘同俞本料作椒脱菰粮二句考本钞羹篇引太羹二句料作椒严辑杜预七规据旧钞两引并存作椒作料二说」<br/><br/>　　诡齐殊芳越俗通神「孔煒七引云伊尹奏饌术易牙调甘辛诡齐殊芳越俗通神○今案陈俞本诡齐作齐地又陈本脱术字甘字俞本奏作奉又脱牙调甘三字」<br/><br/>　　闻香者接踵干咽者塞门「弘君举食檄云取聂湖独穴之鱧赤山后陵之蓴亲君子延嘉宾终日宴□□□间香云云○今案御览八百四十九引弘君举食徼脱亲君以下又聂作慑陵作陂接踵作躑躅严辑弘君举集据旧钞引补入君子各句」<br/><br/>　　八珍代羞六饭迭举「潘尼诗云八珍代羞六饭迭举○今案陈俞本同」蒭豢既陈异饌并羞「刘梁七举云蒭豢既陈异饌并羞芍药之调煎炙蒸臑○今案陈俞本蒭作芻」<br/><br/>　　希以多品羞以珍名「王粲七释云肴以多品羞以珍名脯鮪桂蠹石夔琼晶鱉寒热异和殊馨○今案严辑王粲集据旧钞同陈俞本肴以作肴有石夔作玉屑又陈本鱉作蟞」<br/><br/>　　芳甘百品并仰累重「傅毅七激云芳甘百品并仰累重异珍殊味厥和不同○严氏校补味字欢改厥今案陈俞本作殊珍异味餘同」嘉旨杂遝丰实左右「徐干齐都赋云兰豕臑羔炰鱉膾鲤嘉旨杂遝丰实左右前彻后著恶可胜数○今案陈俞本兰作蒸餘同严辑徐干集胜作悉」圆案星乱方丈华错「张协七命云伊公爨鼎庖子挥刀味重九沸和兼芍药圆案星觅方丈华错○今案文选七命同」尔酒既湑尔肴伊脯「诗云尔酒既湑尔肴伊脯公尸燕饮福禄来疑○今案大雅鳧鷖篇渭作湑疑作下陈本湑误滑伊误既疑作珽本钞婿皆作？故湑亦作湑」有酒如川有肴如岑「应璩新诗云有酒如川又云○今案陈本璩改援非也又酒下补流字肴下补积字与本钞酒篇引应璩百一诗同准肴作肉耳张溥百三家集亦然」嵩高石室有自然饮食「嵩高山记云山下巖内有一石室有自然饮食○今案类聚六十四引嵩高山记及陈本内皆作中考旧钞中多改内因隋高祖之父讳忠虞氏兼避也」海内金臺有百味之食「幽明录云海内有金臺水出百丈内有金机彫文备制上有百味之食○今案陈本机作机非也机即几字御览七百一十及本钞几篇引皆作几御览八百四十九及本钞下数条引又作机」<br/><br/>　　庐山酒饌「祖台之志怪云建康小吏曹著见庐山夫人為设酒饌下七子盒盘盘内无俗间常肴敉○今案御览八百四十九引志怪无饌字敉字及间常字庐作卢餘同陈俞本脱七子句俗间五字作俗餚内作中详本篇上」<br/><br/>　　新安羹饭「幽明录云河南赵良与乡人至长安及新安遇霖雨粮乏相谓曰飢在后堂应时羹饭备具○严氏校云以上卅一条误窜入輅车篇按此下应接后一百四十二卷尾四神一条之上已照移正今案　　　钦定图书集成乾像典卷八十五引无霖字及相谓七字具下有人语云进疏食句」<br/><br/>　　四神守护「幽明录云海内有臺出水百丈内有金机上有百味饮食四大神力尝守护之○今案陈本机误机四大作四方御览八百四十九引幽明录神力作力神餘详本篇上文海内金臺一条」<br/><br/>　　饮六醴食五芝「冯衍赋云饮六醴之清液食五芝之茂英○今案见百三家本冯集陈俞本同」三鸟為取「山海经云西王母梯几而戴胜其南有三青鸟為西王母取食注曰梯冯也○今案海内北经胜下有杖字冯作凭考冯古凭字」食凤卵饮甘露「博物志云轩辕之国在穷山之际民食凤卵饮甘露○今案明吴琯校本稗海本博物志同陈俞本脱穷山句」吮玉液「楚辞云疗飢止渴啜玉精节○今案此注有误陈本脱俞本注楚九思云吮玉液兮止渴啮芝华兮疗飢」饮珉膏「王子年拾遗云燕昭王二年大延国来献舞者二人昭王处以华幄饮以瓀珉之膏○今案陈俞本及南昌胡氏校本拾遗记大延皆作广延广改大者避煬帝讳也」<br/><br/>　　北堂书钞卷第一百四十二</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9748.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9750.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

