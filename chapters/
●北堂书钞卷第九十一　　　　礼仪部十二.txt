<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第九十一　　　　礼仪部十二_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第九十一　　　　礼仪部十二全文,虞世南作品" />
<meta name="description" content="北堂书钞原文阅读,●北堂书钞卷第九十一　　　　礼仪部十二全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9697.html";
var nextpage="novel-read-999-9699.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第九十一　　　　礼仪部十二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9697.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第九十一　　　　礼仪部十二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:57:55<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註藉田二十八　　　　　　封禪二十九<br/><br/>　　○藉田二十八<br/><br/>　　先农之礼所宜躬亲「汉名臣奏云黄琼上言先农之礼以迎春和以致时雨○今案御览五百三十二引汉名臣奏雨作风本钞下文引亦作雨」天子躬耕助力也「国语宣王即位不藉千亩贾逵曰天子躬耕藉田民助力也藉田千亩也○今案士礼居本周贾逵注汪远孙辑三注本卷一据朱竹垞旧藏书钞民助作助民又陈本改标目别引五经要义谬甚」<br/><br/>　　耕藉以先万国「谬袭许昌宫赋上既躬耕帝藉发趾乎千亩以帅先万国○今案御览九百廿七引许昌宫赋序同」耕藉然后知所敬「礼乐记云武王克殷耕藉然后诸侯知所以敬郑注藉藉田也谨案藉田千亩虢文公之资盛所以尔敬○今案乐记注同尔字有误陈本脱谨案以下」祇祓监农「国语云宣王即位不藉千亩虢文公諫曰不可夫民之大事在农是故稷為大官先时九日太史告稷曰自今至十初吉穀乃不殖以告王王曰史帅阳官以命我有司曰距今九日土其俱发王其祇祓监农不易贾逵注曰祇敬也祓戒祓除也不易者物土之宜循其土穀不易其俗也○今案士礼居本吉下有阳气俱烝十六字俱发作俱动无循其土以下考汪小米辑国语三注本据竹垞旧藏书钞引贾逵注土下无穀字俗作穀与孙本俱可雨通但微逊孙本矣」<br/><br/>　　勤於耒耜「曹植藉田赋云名王亲枉千乘之体於陇亩之中执锄钁於钉畦之侧尊趾勤於耒耜玉手劳於耕耘○今案百三家本脱严辑本曹植集据书钞引同陈本脱」<br/><br/>　　以迎春秋以致时雨「汉名臣奏云黄琼上言先农之礼所宜躬亲以迎春和以致雨○今案御览五百三十二引汉名臣奏雨误风本钞上文亦作雨」以事天地以事山川「礼记祭义曰天子為藉千亩冕而朱紘躬秉耒以耕事天地山川社稷先古以為醴酪盛於是乎取之○今案近本祭义以耕事句无耕字然本篇下文两引亦作以耕事或隋古本如此」<br/><br/>　　以给宗庙「汉书文帝纪云二年正月丁亥詔曰夫农天下之本也其开藉田朕亲率耕以给宗庙资盛应邵曰黍稷曰资在器中曰盛○今案近本汉书应邵注与此不同此二句乃师古注所引无中字或即邵注歟」<br/><br/>　　以事社稷「祭义云天子為藉千亩冕而朱紘躬秉耒以耕事天地山川社稷先古以為醴酪资盛○今案详本篇上文」以供资盛　「周礼甸师职云掌帅其属而耕耨王藉以时入之以供资盛○今案大官甸师职资作■」以為醴酪「祭义云天子為藉千亩冕而朱紘躬秉耒以耕事天地山川社稷先古以為醴酪资盛於是乎取之○今案详本篇上文」上帝资盛於是乎出民之蕃庶於是乎生「国语云宣王即位不藉千亩虢文公曰不可夫民之大事在农上帝资盛于是乎出民之蕃庶于是乎生贾逵注曰器实曰资在器曰盛庶眾也○今案士礼居本周语帝下有之字贾逵以下与韦注同陈本脱器实八字庶上增入蕃息也三字即由韦注窜改汪辑国语贾注遽从陈本收入颇未择矣」<br/><br/>　　事之供给於是乎在财用繁殖於是乎始「国语曰宣王即位不藉千亩文公諫曰不可夫民之大事在农上帝资盛于是乎出民之蕃庶于是乎生事之供给于是乎在协和辑睦于是乎兴财用繁殖于是乎始也○严氏校欲从今本周语上协和改和协今案协和可通不必妄改」<br/><br/>　　天子藉田千亩诸侯藉田百亩「祭义云天子藉田千亩冕而朱紘躬秉耒诸侯藉田百亩冕而青紘躬秉耒○今案祭义篇藉田作為藉」乃择元辰亲载耒耜「月令曰孟春之月乃择元辰天子亲载耒耜措之于参保介之御间帅三公九卿诸侯大夫躬耕帝藉郑注帝藉為天神借民力以助之也○今案月令注以助之作所治之田」<br/><br/>　　先时九日太史告稷「国语云宣王即位不藉千亩虢文公諫曰不可夫民之大事在农是故稷為大官古者太史顺时■〈瓜见〉土农详辰正月日底于太庙土乃脉发先九日太史告稷曰自今至于初吉阳气俱蒸贾逵注曰先先立春日也○今案周语上辰正作晨正月日作日月太庙作天庙本钞下文数引皆作辰作太作月日当是隋时古本如此汪辑国语三注本据竹垞旧藏书钞引立春上只一先字」<br/><br/>　　协风至王即斋宫「国语云宣王即位不藉千亩虢文公曰不可夫民之大事在农是故稷為大官古者太史顺时■〈瓜见〉土农详辰正月日底于太庙土乃脉发先时五日瞽告有协风至王即斋宫百官御史各即其斋三日王亲湻濯饗醴及期○今案周语王作王乃餘详上文陈本即改既误」<br/><br/>　　农正陈藉礼「国语宣王即位不藉千亩虢文公諫曰不可夫民之大事在农是故稷為大官古者太史顺时■〈瓜见〉土先五日瞽告有协风至王即斋宫百官御史及期人荐鬯牺人荐醴王祼鬯饗醴乃行百官庶民毕从及藉膳夫农正陈藉礼贾逵曰农正大夫也○今案周语上毕从句官作吏贾逵以下汪氏三注本同陈本御史作御事从俗本耳」<br/><br/>　　甸师掌耕耨「周礼甸师职掌帅其属而耕耨王藉以时入之以供资盛郑注其属府史婿徒也王以孟春躬耕帝耕○今案天官甸师资作齍」司空除坛「国语宣王即位不藉千亩虢公諫曰不可夫民之大事在农故稷為大官先时九日太史告稷曰自今至于初吉稷以告王王曰史帅阳官以命我司事王乃使司徒咸戒公卿百姓庶民司空除檀於藉命农大夫咸戒农事○王石华校孺改虢即位改稷為官改史师改司或改戒陈改徐今案周语上又百姓作百吏农事作农用」<br/><br/>　　野庐扫路「潘岳藉田赋云甸师清畿野庐扫路封人壝宫掌舍设枑青氊蔚其岳立翠幕默以云布○今案文选及类聚三十九引此赋皆氊作坛陈本已照改」戴青旂马「汉官仪云天子东耕之日率三公九卿戴青幘衣青衣戴青旂驾苍马○今案平津本衣青作冠青苍马作青龙陈本青旂作青车类聚三十九引与陈同」葱犗服於縹軛辕輟於黛耜「潘兀藉田赋云葱犗服於縹軛紺辕輟於黛耜○今案文选葱作繱类聚三十九引此赋同」百官御史「国语宣王即位不藉千亩虢文公諫曰不可夫民之大事在农是故稷為大官古者顺时■〈瓜见〉土农详辰正月日底於太庙先时五日瞽告有风至王即斋宫百官御史各即其斋三日也○今案详本篇上文」<br/><br/>　　百官毕从「国语云宣王即位不藉千亩虢文公諫曰不可夫民之大事在农是故稷為大官古者太史顺时■〈瓜见〉土农详辰正月日底於太庙先时五日瞽告有协风至王即斋宫王祼鬯饗醴乃行百官庶民毕从及藉○今案详本篇上文」<br/><br/>　　枉千乘於陇亩执锄钁於钉畦「曹植藉田赋云俱如前说○今案详本篇上文」天子三推「月令云孟春之月天子亲率三公九卿诸侯大夫躬耕帝藉天子三推公五推卿诸侯九推○今案公五上今本月令有三字陈本已照增又率作帅」王耕一发「国语云宣王即位不藉千亩虢文公諫曰不可夫民之大事在农故稷為大官古者太史顺时■〈瓜见〉土农详辰正月日底於太庙土乃脉发先时五日瞽告有协风至王即斋宫王祼鬯饗醴乃行及藉后稷监之农正陈藉礼太史赞王王敬从之王□一发班三之贾逵注一耜之发也耜广五寸二耜為藕一发广尺也班次也三之谓公卿大夫也三之下各三其上公三发卿九发成天子三推诸侯九推也○今案士礼居本周语发作墢汪辑三注本云韦本作墢又引贾逵注广尺作深尺成天子二句作大夫二十七发公三发以上有王一句餘同又於耜广三句注见旧音二字王一发以下注见礼记月令正义」<br/><br/>　　公五推诸侯九推「月令云孟春之月乃择元辰天子三推亲载耒耜措之於参保介之御间帅三公九卿诸侯大夫躬耕帝藉天子三推公五推卿诸侯九推也○今案公五推句与本钞上文引同公上无三字陈本及近本月令公上皆有三字非也王氏经义述闻据旧钞未改本及厯引诸书以正俗本有三字之误盖隋唐古本如是」<br/><br/>　　终於千亩「国语云宣王即位不藉千亩虢文公諫曰不可夫民之大事在农故稷為大官古者顺时■〈瓜见〉土农详辰正月日底於太庙土乃脉发先时五日瞽告有至王即斋宫乃行及藉后稷监之太史赞王王敬从之王耕一发班三之庶人终於千亩也○今案见周语上」<br/><br/>　　祠以一牢「汉旧仪云春始东耕於籍田祠先农黄帝也祠以一牢百官皆从大赐三辅百二里孝悌力田三老布帛○今案范书明帝纪注及续汉志补注引旧仪黄作炎一下有太字御览礼仪部引春始作春日」<br/><br/>　　王亲饗醴「国语云宣王即位不藉千亩虢文公諫王亲湻濯饗醴贾逵注沐浴也饗醴各享饮○王石华校末句改作饮醴酒今案周语韦注作饗饮也王沐浴饮醴酒陈俞本即以韦作贾误也石华校及汪辑三注本又以為陈俞本所收即真贾逵注则益谬矣」<br/><br/>　　赐观者食「东观云明帝纪云永平十三年耕藉田毕赐观者食○今案类聚三十九引及姚辑本聚珍本东观记同」勤於耒耜劳於耕耘「曹植藉田赋云勤於耒耜劳於耕耘○今案详本篇上文」后稷省功司徒省民「国语云宣王即位不藉千亩虢文公諫曰不可夫民之大事在农是故稷為大官古者顺时■〈瓜见〉土太史先时五日瞽告有风至王即斋宫及期乃行及藉王耕一发班三之后稷省功太史监之司徒省民太师监之贾逵注云太师三公官也○今案见周语上贾注以下汪辑三注本据竹垞影钞本同」<br/><br/>　　瞽师音官以风土廩以藉东南钟而藏之「国语古者太史顺时■〈瓜见〉土先五日瞽告有协风至王即斋宫及期乃行及籍王耕一发班三之是日也瞽师音官以风土廩於藉田东南钟而藏之贾逵曰音官以乐省风土和其音律廩以藏王所藉田以奉资盛钟聚也举五穀之要藏于神仓也○今案周语上师作帅风土上有省字考宋明道本无省字王氏经义述闻据书钞未改本引贾逵本无省字以証各本之讹又贾逵以下陈本以冒贾凡九句与旧钞迥异俞本沿其误汪辑三注本亦从之颇疏矣」<br/><br/>　　执爵於大寝命曰劳酒「月令云孟春之月天子躬耕帝藉反执爵于大寝三公九卿诸侯大夫皆御命曰劳酒○今案月令同」<br/><br/>　　○封禪二十九<br/><br/>　　易姓继「河图真纪钧云王者封太山禪梁父易姓奉度继典崇功者七十二君○今案陈本及初学记十三引河图真纪脱鉤字典作兴初学记又功误初御览五百三十六亦引作兴类聚三十九引脱鉤字典字者字以下」<br/><br/>　　受命封禪「封禪书齐桓公既伯会诸侯於葵丘而欲封禪管子曰古者封太山禪梁父七十二家皆受命然后得封禪○今案见史记本篇下引同」帝王盛节「汉书倪宽对策云其封太山禪梁父昭姓考瑞帝王之盛节也○今案见汉书五十八」立德济世「张华封禪仪云立德济世挥扬仁风以登封太山者七十有四家也○今案陈本及御览五百三十六引封禪仪挥扬作扬暉」建显号施尊名「汉书司马相如封禪书业隆于襁褓而崇冠二后揆厥所元中都攸卒未有殊尤绝迹可考于今者然犹躡梁父登泰山建显号施尊名应劭曰襁褓谓成王也二后谓文武也○今案史记相如传同汉书相如传下中作父作甫应劭作孟康」<br/><br/>　　名山显位望君之来「汉书司马相如封禪书名山显位望君之来如君乎侯不迈哉○今案如君乎三字史记相如传作君乎君乎汉书相如传下作君兮君兮餘同」纪号更名「又云陛下德侔往初功无与二意者泰山梁父设坛塲望华盖号以祝荣应劭注云意者言泰山与梁父设坛塲望圣帝往封禪纪号以更荣名立石颂德史记封禪书云秦始皇并天下从齐鲁儒生博士七十二人至中太山下或议曰古者封禪為蒲车恶伤土石秦皇闻此议各乖异难施用絀儒生遂除车道自太山阳至颠立石颂始皇帝德明其得封也○严氏校父梁改梁父今案史记司马相如传华误幸祝也况索隐云本或作望华盖华盖星名此则与旧钞脗合也汉书司马相如传与史记同应劭作孟康更荣作表荣无立石四字又封禪书以下今本史记土石下有草木二字七十下无二字」<br/><br/>　　刻石纪号「汉书武帝纪云元封元手四月癸卯上还登封太山应劭註曰王者功成治定告成功于天封崇也助天之高也刻石纪号有金策石函金泥玉检之封矣○今案书卷六应劭作孟康」<br/><br/>　　刻石著纪「续汉书祭祀志云河图会昌符云汉大兴之道在九世之王封乎太山刻石著纪禪于梁父退省考功○今案续汉祭祀志上考功作考五陈本汉太十字作炎汉大兴道备前代刻误则餘同」<br/><br/>　　因名山升中於天「礼器云昔先王尚有德任有能举贤而置之叙眾而誓之是故因天而事天因地而事地因名山升中於天郑注升上也中犹成也谓巡狩至於方岳燔柴祭天告以诸侯之功成也○今案礼器篇叙作聚功成作成功本钞下文两引皆作叙又一引作功成」<br/><br/>　　因天事天因地事地「礼器云昔先王尚有德任有能举贤而置之叙眾而誓久是故因天而事天因地而事地因名山升中于天也○今案详上文」事天以礼「风俗通云立石高一丈二尺刻之曰事天以礼立身以义事父以孝感民以仁四海之内莫不為郡县四夷八蛮咸来贡赋与天无极人民蕃息天禄永得○今案陈本及近本风俗通正失篇海作守赋作职又近本刻作剋感民误成名无极上误衍下字」<br/><br/>　　礼祀地主「史记封禪书云天子至梁父礼祀地主乙卯令侍中儒者皮弁荐绅射牛行祀封太山下东方如郊祀太一之礼也○今案史记封禪书武帝纪行祀皆作行事本篇下文两引一作行事一作行祀」<br/><br/>　　封乎太山考绩燔燎禪乎梁父刻石纪号「孝经钧命诀云封乎太山考绩燔燎禪於梁父刻石纪号焕炳巍巍化道显著垂度示典功平致教○今案陈本脱焕炳二句玉函山房辑本鉤命诀据陈本示误文本钞下文引化道作教化初学记十三引封乎四句类聚三十九亦引此四句号作功」<br/><br/>　　增太山以报天附梁父以报地「白虎通云天以高為尊地以厚為傅故增太山之高以报天附梁父之墓以报地○今案陈本傅作德近本白虎通封禪篇亦作德梁父作梁甫类聚三十九引初学记十三引基作厚餘与陈本」<br/><br/>　　修礼地祗謁报天神「汉书司马相如封禪书云夫修德以锡符奉符以行事不為越也故圣王而修礼地祇謁报天神内之中岳以章至尊○今案汉书相如传下圣王下有弗替二字报作款内之作勒功陈本已照改惟标目仍作报」<br/><br/>　　登封之礼告功皇天「汉书祭祀志云上以用石功难又欲及二月封故詔梁松欲因故封石室捡更加封而已松上疏采之以為登封之礼告功皇天垂后无穷以為万民也承天之敬尤宜章明奏图书之瑞尤宜显著今因旧封窜寄玉牒故石下恐非重命之义受命中兴宜当特异以明天意也○今案续汉祭祀志上室捡作空检奏图作奉图陈本已照改本篇下文引亦作石室」<br/><br/>　　登封告成為民报德「东观光正纪云中元元年群臣复奏言登封告成為民报德百王所同也○今案御览五百三十六引及聚珍本同姚本脱」告功「礼记礼器云昔先王尚有德任有能举贤而置之叙眾而誓之是故因天而事天因地而事地因名山升中于天郑注云升犹上也中犹成也诸侯巡狩至于方岳燔柴祭天告以诸侯之功成也○今案详本篇上文」<br/><br/>　　告功於天「汉书武纪云元封元年四月癸卯上还登封太山应劭注曰王者功成治定告成功於天封崇也助天之高也○今案详本篇上文」告平於天「五经通义云泰山五岳之长群神之主故独封太山告平於天报神之功○今案陈本脱义字御览五百三十六引通义平上有太字报下有群字」垂度示典功平致教「孝经鉤命诀云封乎太山考绩燔燎禪秋梁父刻石纪号焕炳巍巍教化显著垂度示典功平致教○今案详本篇上文」岱宗為长封禪往焉「诗含神雾云五岳视三公岱宗為之长封禪往焉○王石华校务神改神雾今案陈本玉函山房辑本同」封禪必於岱宗「风俗通云封禪必于岱宗者长為物之始阴阳交代触石而出肤寸而合不崇朝而追雨天下其惟太山乎○今案风俗通正失篇為物作万物始作宗遍下无雨字陈本长上有岱者二字為物亦作万物」<br/><br/>　　封禪必於太山「白虎通云封禪所以必於太山者万物之所交代之处也○今案白虎通封禪篇山者作山何所上无之字陈本亦然」东封太山「汉书武纪云元封元年夏四月癸卯上还登封太山降坐明堂应劭注郊祀志云东封太山太山东北趾古者有明堂处则此之所坐者也明年秋乃作明堂○今案汉书注趾作阯古下有时字亦见本篇下文引」<br/><br/>　　古者封太山禪梁父者七十二家「史记封禪书云齐桓公既伯会诸侯於葵丘而欲封禪管仲曰古者封太山禪梁父者七十二家夷石所纪者十有二焉○今案封禪书纪作记本钞下文引亦作记」<br/><br/>　　三皇禪奕奕五帝禪停停「礼统云三皇禪奕奕盛意也五帝礼停停特立独绝於身也三王禪梁父连延不绝父子保也○今案陈俞本奕作云停作亭只注礼记□礼四字考御览五百三十六引逸礼与陈俞同又无独绝二字父子句作父死子继玉函山房辑一卷无此条」<br/><br/>　　伏羲封太山禪云云「史记封禪书云齐桓公既伯会诸侯於葵丘而欲封禪管仲曰古者封太山禪梁父者七十二家而夷吾所记者十有二焉昔无怀氏封太山禪云云宓戏封太山禪云云帝尧封太山禪云云舜封太山禪云云汤封太山禪云云服虔注曰无怀氏古之王者在伏羲前见庄子李奇注曰云云山在梁父东也○今案旧钞夷误益据本篇上文引订」<br/><br/>　　神农封太山禪亭亭「史记封禪书云齐桓公欲封禪管仲曰古者封太山禪梁父者七十二家而夷吾所记十有二焉昔无怀氏封太山禪云云神农封太山禪亭亭徐广注曰亭亭山在距平服虔曰亭亭在阴○今案史记服虔注阴上有牟字餘同旧钞平服二字窜入在阴句下今移正」<br/><br/>　　黄帝封太山禪凡山「史记封禪书云公玉带曰黄帝时虽封太山然风后封臣岐伯令黄帝封太山禪凡山合符然后不死焉徐广曰凡山作丸○今案史记徐广注凡山作凡一」<br/><br/>　　禹封太山禪会稽「封禪书云齐桓公欲封禪管仲曰古者封太山禪梁父者七十二家而夷吾所记者十有二焉昔无怀氏封太山禪云云禹封太山禪会稽○今案陈本改注索隐及吴越春秋」<br/><br/>　　成王封太山禪社首「封禪书云齐桓公欲封禪管仲曰古者封太山禪梁父者七十二家而夷吾所记者十有二焉昔无怀氏封太山禪云云成王封太山禪社首应劭注曰社首山名在博县晋灼曰在鉅平南十二里○今案史记应劭注十二作十三陈本已照改」<br/><br/>　　禪蒿里「汉书武帝纪云太初元年冬十月行幸太山十有二月禪蒿里伏儼注曰蒿里山名在太山下○今案汉书卷六及史记武纪封禪书皆作高里陈本已改高又禪误■〈示亶〉」禪梁阴「续汉书光武纪云中元元年二月上东巡狩至山封太山柴祭禪於梁阴夏四月大赦天下○今案陈俞本脱　汪辑本续汉书皆脱亦见范书光武纪」祠石閭「汉书郊祀志云武帝五年祠石閭在太山下趾南方方士言仙人閭也上亲禪焉○今案汉书郊祀志下趾作阯史记武帝纪及封禪书亦皆作阯」登介丘「汉书司马相如封禪书云盖跃鱼陨杭休之以燎徵夫斯之為符也以登介丘不以耐乎应劭注曰大丘也言周以白鱼為瑞登太山封禪不以惭乎○严氏校分改介今案汉书司马相如传下以耐作亦耐以惭作亦惭应劭作服虔」<br/><br/>　　吉日刻玉「续汉书祭祀志云建武三十二年复博举高嬴出元年租蒭蒿以吉日刻玉牒藏封璽印封之○今案续汉祭祀志上出上有勿字牒下有书函二字封璽作金蒿作槀陈本已照改又租误祖」<br/><br/>　　辛卯登封「汉官仪云太常云建武三十二年二月二十日辛卯登封太山○今案平津辑本陈本皆无太常云三字」蒲车恶伤土石「史记封禪书云秦始皇并天下从鲁儒生博士七十人至於太山下或议曰古者封禪為蒲车恶伤山之土石草木扫地而祭用葅稽其易遵也始皇闻此议乖异难施用由此絀儒生而遂除车道上自太山阳至颠立石颂始皇德明其得封也从阴道下禪於梁父○严氏校自上改上自今案史记颂始皇下有帝字陈本已照增」<br/><br/>　　御輦人輓升车「汉官仪云建武三十二年车驾东巡狩正月二十八日发洛阳宫二月九日到鲁十二日宿奉高十五日始齐十九日之山虞国家居亭二十一日夕牲二十二日祭天日高三丈所燔燎烟正北乡礼毕百官以次上国家时御首輦人輓升车○今案平津辑本注云升车当作升山又本篇下文两引及一百四十輦肩引皆作升山陈俞本己作山又北乡误北也」<br/><br/>　　大行治礼「汉官仪云建武三十二年登封太山尚书令奉玉牒捡进南面跪太常曰请封皇帝亲寺毕退复位大行治礼登坛上方石尚书令藏玉牒封石检○今案平津辑本治礼作礼毕本篇下文引亦作大行礼毕」<br/><br/>　　儒者射牛「史记封禪书云上念诸儒方士言封禪人人殊不经难施行天子至梁父礼祠地主乙卯令侍中儒者皮弁荐绅射牛行祀封太山下东方如郊祀太乙之礼封广丈二尺高九尺其下有玉牒○今案史记行祀作行事本篇上文引亦作行祀」<br/><br/>　　侍御史先刻石「续汉书祭祀志云建武三十二年正月詔梁松等案河洛识文言九世封禪事松等列奏乃诈焉欲及二月封故詔松曰因故封石室捡更加封而已松上疏争之遂使太山郡及鲁趋石工直取完青石无必五色刻石中令容玉牒二月上至奉高遣侍御史与兰臺令史将工上先山刻石○今案续汉祭祀志上室作空直作宜本篇上文引亦作室」<br/><br/>　　尚书令奉玉牒「祭祀志云上輦御升山日中复到山上即位于坛北面群臣以次陈后西上毕位升坛尚书令奉玉牒捡尚书令以五寸印封石检事毕皇帝再拜群臣令人立所刻石碑乃复道下○今案续汉祭祀志上同」<br/><br/>　　金策石函「汉书武纪云元封元年四月癸卯上还登封太山应劭注曰王者功成治定告成功於天封崇也助天之高也刻石纪号有金策石函○王石华校足改定今案详本篇上文」<br/><br/>　　金篋玉策「风俗通云封太山禪梁父俗说岱宗上有金篋玉策知人年寿脩短武帝探策得十八因到读日八十○今案到即古倒字也近本风俗通正失篇脱到字」玉牒金缕「续汉书祭祀志云建武三十二年上许梁松等奏乃求元封时封禪故事议封禪所施用有司奏当用方石牒厚五寸长尺三寸有玉捡又用石捡十枚列于石傍东西各三皆三尺厚七寸检中刻三处深四寸方五寸有盖捡用金缕五周以水银和金以為泥刻玉一方寸二分一枚方五寸○王石华校达改建今案续汉祭祀志上泥下无刻字餘同」<br/><br/>　　金泥银绳「白虎通云或曰封禪金泥银绳或曰宜金绳封之以金印○今案近本白虎通封禪篇宜作石泥金印作印璽封下无之字类聚三十九引亦作石泥餘与原钞同陈本与近本同」金绳石泥「汉官仪云建武三十二年二月輦人挽升山国家居臺上北虎賁陛卓发坛上方石置玉牒书封石捡以金為绳以石為泥南北二检东方西方各三检中石泥及坛土色青赤白黑各如其方色○今案严辑本汉官仪无居字乡作面餘同陈本多脱」<br/><br/>　　玉盘金绳「汉官仪云太山东南山名曰日观西北有石室坛南有土中有玉盘○今案续汉志补注引汉官仪东下无南字又无金绳二字水经汶水注引作东南山顶类聚御览引作东南山峰然亦无金绳二字疑由上条误入」<br/><br/>　　五色土「封禪书云上念诸儒方土言封禪人人殊不经难施用天子至梁父礼祠地主封太山下东方如郊祀太一之礼广丈二尺高九寸江淮间一茅三脊為神籍五色土益杂封○今案史记封禪书及武帝纪同」<br/><br/>　　五色石「祭祀志云建武三十二年正月詔梁松等别奏上乃许焉上以用石功难又欲及二月封故詔欲因故封石检更加封而已松上疏争之遂使太山郡及鲁趣石工直取完青石无必五色时以印工不能刻玉牒欲使丹漆书之会求得能刻玉书者○今案祭祀志上使丹作用丹刻玉下无书字封石下有空字本篇上文两引空皆作室」<br/><br/>　　物有不召而自至者十有五焉「封禪书云齐桓公欲封禪管仲覩桓公不可穷以因设以事曰古之封禪鄗上之黍北里之禾东海致比目之鱼西海致比翼之鸟然后物有不召而自至者十有五焉今凤凰麒麟不集嘉穀不生而蓬蒿藜秀茂鴟梟来至自欲封无乃不可乎○王石华校以标目自至者三字误小写更正　今案史记封禪书不集作不来来至作数至」<br/><br/>　　鄗上之黍北里之禾「封禪书云齐桓公既伯会诸侯于葵丘而欲封禪管仲曰古之封禪鄗上之黍北里之禾所以為盛江淮之间一茅三脊所以為篇者也○今案史记封书同」<br/><br/>　　东海致比目之鱼西海致比翼之鸟「又云齐桓公既伯会诸侯如上言○今案见史记封禪书」江淮之间一茅三脊所以為籍「又云孟康注云所谓灵茅也○今案见史记注」祭乎梁阴「汉官仪云建武三十二年车驾东巡狩正月二十八日发雒阳宫二月九日到鲁二十一日夕牲二十二日祭天曰高三丈所燔燎烟正北乡礼毕百官以次上日中到山礼毕群臣称万岁有顷詔百官以次下明日问起居二十四日发至梁父九十里夕牲二十五日禪乎太山祭地於梁阴阳者祭天阴者祭地始元旧礼以高帝配天高后配地○今案平津馆辑本禪下无乎太山三字又日中以下别為一条」<br/><br/>　　亲祭山坛「汉官仪云车驾东巡狩正月二十八日发雒阳宫二月九日到鲁十五日始齐虞等七十人先之山虞亲祭山坛○今案续汉志补注引汉官仪虞等作某等亲作陈本己照改」<br/><br/>　　扫地而祭席用租秸「封禪书云秦始皇并天下从齐鲁儒生博士七十人至太山下或议曰古者封禪為蒲车恶伤山之土石草木扫地而祭席用租秸皆言易遵○严氏校租作租秸今案史记封禪书租作葅本篇上文引亦作葅」<br/><br/>　　上玄樽俎生鱼「风俗通云封太山祭上玄樽俎生鱼○今案见风俗通正失篇陈本樽作酒」以牲告祠「汉官仪云行太山事五官中郎将自稽首言祠书二月二十二日辛卯登封太山刻石著纪臣谨条礼仪如玉牒臣请柴祭毕謁者一人以牲告祠太山太守祠具也○今案平津辑本六仪皆脱此条陈俞本亦脱」<br/><br/>　　特牲告祠「续汉书祭祀志云建武三十二年正月詔梁松等案河洛讖文言九世封禪事者松等列奏乃许焉二月上至奉高遣侍御史与兰臺令使将工先上刻石讫二十二日晨燎祭天干太山或曰太山虽已从食於柴祭今亲升告功宜有礼祭於是使謁者以一特牲於常祠太山处告祠太山如亲耕祠先农故事○今案见续汉书祭祀志上陈本删正月至石讫等句」<br/><br/>　　颇採祀雍所用「封禪书云秦始皇帝并天下从齐鲁儒生博士七十二人至太山下或议曰古者封禪為蒲车恶伤山之土石始皇闻此议各乖异难施用由此絀儒生而遂除车道上自太山阳至颠立石颂始皇帝德从阴道下禪梁父其祀颇採太祝之祀雍上帝所用而封之世不得记之也○王石华校探改採今案史记封禪书七十下无二字本篇上文引有二字」<br/><br/>　　如祀先农故事「续汉书祭祀志云建武三十二年正月詔梁松等列奏乃许焉二月辛卯晨柴燎于太山上或曰太山虽已从食于柴祭今亲升告功宜有礼祭於是使謁者以一特牲於常祠太山处告祠太山如亲耕祠先农故事○今案详本篇上文」<br/><br/>　　天子亲拜「封禪书云上念诸儒及方士言封禪人人殊不经难施行天子至梁父祀地主乙卯令侍中儒者皮弁荐绅射牛行事封太山下东方如郊祀太一乙礼下趾东北萧然山如祭后土礼天子亲拜衣上黄而尽用乐焉○今案史记封禪书亲拜上有皆字」<br/><br/>　　皇帝再拜「汉官仪云建正三十二年二月辛卯登封太山皇帝北面尚书令奉玉牒检进南面跪太常曰请封皇帝亲封毕退复位太行礼毕太常曰请拜皇帝再拜群臣皆万岁○今案平津馆辑本同」<br/><br/>　　皇帝亲封「汉官仪云建武三十二年辛卯登封太山皇帝北面尚书令奉玉牒南面跪太常曰请封帝亲毕封退复位○今案平津馆辑本毕封作封毕本篇上文引亦然」<br/><br/>　　天子受符「汉含孳云诚能进贤能颇滑臣逆者彻邪以应之诛破国变所言则福威福起常运国之宝也天子所以昭察以从斗枢禁令天下继体守文宿思以合神保长久天子受符以辛曰立号帝宰奉图宗人共观九曰悉见后世之过方来之恶以告天曰请封到岱宗画期过数谢告诸命也○今案诚能以下三十字有脱误各本所无古微书本汉含孳帝宰作冢宰后世作后日御览五日三十六引告上无谢字初学记十三类聚三十九引有天子昭察至立号等句陈本只存受符六句且颠倒非原钞矣」<br/><br/>　　黄帝以上皆致恠物「封禪书云天子既闻公孙卿及方士之言黄帝以上封禪皆致恠物与神通○今案史记封禪书同」符瑞之富「司马相如封禪书云天子迁思回公卿之议询封禪之事诗大泽之博广符瑞之富○今案史记封禪书卿上有孙字司马相如传但作公卿」以承灵瑞「祭祀志云建武三十二年封太山刻碑文曰二月辛卯柴登封太山甲午禪於梁阴以承灵瑞以為兆民永兹臺首垂于后昆百僚从官郡守师尹咸蒙胙福永永无极○王石华校亟虚改承灵卿改师今案续汉祭祀志上臺首作一字胙作祉陈本已照改」<br/><br/>　　白云起封「史记封禪书云上念诸儒及方士言封禪人人殊不经难施行天子至梁父礼祀地主乙卯令侍中儒者皮弁射牛行事封太山下东方如郊祀太一之礼礼毕明日下阴道丙辰禪太山下趾东北肃然山如祭后土礼天子亲拜衣上黄而尽用乐焉其夜若有光著有白云起封中也○今案详本篇上文」<br/><br/>　　青气上属「汉官仪云建武三十二年登封泰山御輦升山日中到山脯乳行时上礼毕群臣称万岁音动山谷当此之时正直坛所有青气上与天属遥望不复见此山颠人在此气中不知山下人之见也○今案平津本严辑本汉官仪删脯乳六字山下人六字颠作巔本钞一百五十一气篇引青作白」<br/><br/>　　昼有白气夜有赤光「汉书云元封中封禪昼有白气夜有赤光谨案元封是汉武帝年号也○严氏校标目气改赤今案陈本脱谨案以下考汉书郊祀志气作云无赤字」<br/><br/>　　云气成宫闕百姓皆见之「汉官仪云建武三十二年车驾东巡狩正月二十八日洛阳宫二月九日到鲁十二日宿奉高十五日始斋十九日之山虞国家居亭百官布野此曰山上云气成宫闕百姓皆见之○今案严辑本汉官仪百姓作百官餘同」<br/><br/>　　黄鹤来坛「续汉书黄德传章帝至於岱宗柴祭既毕黄鹤三十从西南来经祠坛上东北道于宫室翱翔也○今案本钞祭祀揔下篇引黄作侯祭作望道作近无翱翔二字陈本改注范书鹤作鵠删黄德传三字祭作告上作土道作过室作屋无翱翔二字姚辑汪辑本脱」<br/><br/>　　山呼万岁「汉帝故事云上封禪其日山上有白云又闻呼万岁○今案陈本脱上封以下御览卷八八引汉武故事同」休於树下「史记始皇本纪云始皇二十八年上太山立名封祠下风雨暴至休於树下因封其树為五大夫○今案史记始皇纪祠下有祀字同陈本脱立名五字」降坐明堂「汉书武纪云元封元年夏四月癸卯上还登封禪太山降坐明堂应劭注云郊祀志登封太山太山东北趾古有明堂处则此之所坐者也明年秋乃作明堂也○今案详本篇上文」<br/><br/>　　上畅九垓不道封禪「司马相如封禪书云大汉之德上畅九垓下泝八埏犹以為薄不敢道封禪也○今案史记汉书本传同」盛德之事所未议也「晋正答张华封禪议云此盛德之事所未议者也○今案御览五百三十六引封禪仪同」何强顏邪「典略建武三十年有司奏封禪詔曰灾异连仍日月薄蚀百姓怨叹而有事于太山污七十二代编录以羊皮杂貂裘何强顏邪○今案御览五百三十六引典略同陈本汗误汗」汗出流足「魏志云初太和中中护军蒋济上疏宜遵古封禪詔曰闻斯言使吾汗出流足○今案见魏志廿五高堂隆传」<br/><br/>　　北堂书钞卷第九十一 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9697.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9699.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

