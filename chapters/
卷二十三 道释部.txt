<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《初学记》正文_卷二十三 道释部_徐坚作品 - 维普阅读网</title>
<meta name="keywords" content="初学记,初学记原文,初学记阅读,卷二十三 道释部全文,徐坚作品" />
<meta name="description" content="初学记原文阅读,卷二十三 道释部全文在线阅读,徐坚作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-998-9595.html";
var nextpage="novel-read-998-9597.html";
var indexpage = "novel-chapter-998.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-998.html">初学记</a></strong>
<strong><a href="novel-chapter-998.html">初学记目录</a></strong>
<span>卷二十三 道释部</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-998-9595.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷二十三 道释部</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=徐坚&amp;searchsubmit=yes"  target="_blank">徐坚</a><span class="divide">|</span>发布时间：2014-11-20 19:58:35<span class="divide">|</span></p>
<div class="page-body">
<div class="page-content">
<p>○道第一<br/><br/>　　§叙事<br/><br/>　　灵宝真一《自然经诀》曰：大道者，不可强名也。强名曰大，强字曰道。《隋书·经籍志》曰：盖万物之奥，圣人之至赜也。太玄真一《本际经》曰：无宗无上，而独能为万物之始，故名元始；运道一切为极尊。而常处二清，出诸天上，故称天尊。《本行经》曰：道言元始天尊，以我因缘之勋，锡我太上道君之号。高上《老子内传》曰：太上老君姓李氏，名耳，字伯阳。其母曾见日精下落，如流星飞入口中，因有娠，七十二岁而生。常有五色云绕其形，五行之兽卫其堂，于陈国涡水李树下，剖左腋而生。又曰：鹤发龙颜，广颡长耳，大目疏齿，方口厚唇；额有参牛达理，日角月悬鼻；纯骨有双柱；耳竖大三门，顶有日光；身滋白血，面凝金色，舌络锦文；形长一丈二尺，齿有四十八。受元君神图宝章变化之方，及还丹伏火水汞液金之术，凡七十二篇。后魏《释老志》曰：其为教也，蠲去邪累，澡雪心神，积行立功，累德增善，乃有白日升天，长生世上；又有三元九府百二十官一切诸神，咸所统摄焉。<br/><br/>　　§事对<br/><br/>　　【气祖 帝先】《玄妙内篇经》曰：元道本起于元首，万气之祖。《老子》曰：道冲而用之，挫其锐，解其纷，和其光，同其尘，湛兮似或存。吾不知谁氏之子，象帝之先。王弼注云：帝，天帝也。<br/><br/>　　【贷三 生一】《明威经》曰：天道善贷，贷以三气。上气曰始，其色正青；中气曰元，其色正白；下气曰亥，其色正黄。《老子》曰：道生一。孙登注曰：妙一宅于太虚之内，玄化资于至道之用，故因其所由谓之曰生。<br/><br/>　　【感星 梦日】葛洪《神仙传》曰：老子母感大流星而有娠。《后圣九玄道君列纪经》曰：后圣君之母，先梦玄云；日月缠其形，乃感而孕焉。<br/><br/>　　【姓李 字芝】葛洪《神仙传》曰：老子出于李家，犹以李为姓。《上清三天君列纪经》曰：上清真人姓桓，字芝，乃中皇时人也。<br/><br/>　　【托洪胎 剖李腹】《本行经》曰：太上道君，托胎洪氏之胞，凝神琼胎之府。《道德经序诀》曰：周时复托神李母，剖左腋而生；生即皓然，号曰老子。<br/><br/>　　【玄女吞气 圣母梦云】《玄妙内篇经》曰：三气，八十一万亿岁后，化生玄妙玉女，又生后八十一万亿。岁后，三气变化，五色玄黄，妙玉女口仍即吞之；八十一万亿，乃化从玄妙玉女左腋而生。生而白首，故号为老子。圣母梦云见梦日注。<br/><br/>　　【合气为名 指树为姓】《龟山元录经》曰：高上玉皇上圣帝君九天玉真，皆德空洞以为字，合二气以为名。《玄妙内篇经》曰：老君托从李母生。李母无婿，老君指李树曰：“此为我姓。”<br/><br/>　　【把十蹈五 双柱三门】葛洪《神仙传》曰：洪按《朱韬玉札》、《金箫内经》，皆云老子足蹈三五，手把十文，鼻骨双柱，耳三门。<br/><br/>　　【绿肠朱髓 苍肾青肝】《列记经》曰：若三元宫有琳札绿肠朱髓。又曰：玄都丹台有皇皇金字者，则青肝紫络，苍肾绫文。<br/><br/>　　【绿筋紫脑 衔日戴星】《道君列纪经》曰：斗中若有玄箓玉籍者，则自有绿筋，若三元宫有琳札青紫脑锦舌。<br/><br/>　　【七十二色 三十二光】《龟山元录经》曰：自高上虚皇顶负圆光，七十二色。又曰：太微天帝君，身生三十二色宝光矣。<br/><br/>　　§书<br/><br/>　　【上皇玉帝君乃吟玉清之隐书】上景发晨晖，金霄郁紫清；三素曜琼扇，九玄上招灵。手掇青林花，回盖太元庭；寝宴颐绿房，飞步透玉京。提携朱景玉，长烟乱虚营；玄归自司保，何以怨无生。<br/><br/>　　§诗<br/><br/>　　【东晋湛方生诸人共讲老子诗】吾生幸凝湛，智浪纷竞结，流宕失真宗，遂之弱丧辙。虽欲反故乡，埋翳归途绝；涤除非玄风，垢心焉能歇。大矣五千鸣，特为道丧设；鉴之诚水镜，尘秽皆朗彻。<br/><br/>　　§赞<br/><br/>　　【东晋孙绰《老子赞》】李老无为，而无不为；道一尧孔，迹又灵奇。塞关内镜，冥神绝涯；永合元气，契长两仪。<br/><br/>　　§序<br/><br/>　　【后周守文逌《道教实花序》】混成元胎，先天地而生；玄妙自然，在开辟之外。可道非道，因金箓以诠言；上德不德，寄玉京而阐说。高不可揆，深不可源，閟之而章三光，舒之而绵六合。广矣大矣，于得尽其钩深；恍兮惚兮，安可穷其象物。十善之戒，四极之科，金简玉字之音，琼笈银题之旨；升玄内教，灵宝上清，五老赤书之篇，七圣紫文之记。故以晖诸篆籀，焕彼图牒，玄经閟籍，可得而谈者焉。若乃包含天地，陶育乾坤，无大不大，无小不小，随之而不见其后，迎之而不见其前，周流六虚，希微三气。无上大道，游于空洞之上；梵形天尊，见于龙汉之劫。日在丁卯，拜东华之青童；辰次庚寅，虔台山之静默。汉史亦载道有三十七家，九十三篇，斯止略序宗涂。匪采奥赜，讵详金液之异，未悟石函之奇。见之者尚迷，闻之者犹豫。非有天尊之说，曾无大圣之言，岂下四蕊之丹，罕识五光之彩。区区琐琐，盍各而言。<br/><br/>　　○仟第二<br/><br/>　　§叙事<br/><br/>　　《释名》曰：老而不死曰仙。仟，迁也，迁入山也，故制字人傍山也。魏伯阳《周易参同契》曰：惟昔圣贤，怀玄抱真，体服九鼎，化沦与并。(九鼎谓丹砂之精。)含精养神，通德三元；(天地人也)。精液腠理，筋骨致坚。众邪辟除，正气常存；累积长久，变形而仙。《史记》曰：蓬莱，方丈，瀛洲，此三神山，诸仙及不死药在焉，黄金白银为宫阙。未至，望之如云：及到，三山反居水下。欲到则风引船面去，终莫能至。崔玄《山濑乡记》曰：老子为十三圣师，养性得仙，各自有法。凡三十六，或以五行六甲陈，或以服食度骨筋；或以深巷大岩门，或以呼吸见丹田；或以流理还神丹，或以歔歙游天山；或以元阳长九分，或以恬澹存五官；或以清净飞凌云，或以三辰建斗回；或以三五竟复还，或以声罔处海滨；或以三黄居魄魂，或以太一行成均；或以六甲御六丁，或以祭祀致鬼神；或以吹呴沉深泉，或以命门固灵根；或以乘璇玑得玉泉，或以专守升于天；或以混沌留吾年，或以把握知塞门；或以太一柱英氛，或以虚无断精神；或以黄庭乘僮人，或以柱天德神仙；或以玉衡上柱天，或以六甲游玄门；或以道引俯仰伸，或以寂寞在人间；或以药石上腾云，或以九道致红泉；或以厥阴三毛间，或以去欲但存神。《抱朴子》曰：求仙者，要当以忠孝和顺仁信为本，若德不修而但务方术，终下得长生也。行恶行大者司命夺纪，小过夺算；随所犯轻重，故所夺有多少。<br/><br/>　　§事对<br/><br/>　　【桂父 茅君】《裴氏广州记》曰：桂父，常食桂叶，见知其神尊事之。一旦与乡曲别，飘然入云。葛洪《神仙传》曰：茅君学道成而归，自说吾有神灵之职，某月日当之官。至期登羽车而去。<br/><br/>　　【赤松 黄石】刘向《列仙传》曰：赤松子，神农时雨师。服水玉散，教神农服，入火自烧。至昆仑山上，常止西王母石室，随风上下，炎帝少女追之，亦得仙俱去。《神仙传》曰：黄石君者，修彭祖之术，年数百岁，犹有少容。亦学地仙，不求升云。<br/><br/>　　【金母 玉妃】《空洞灵章经》曰：紫微焕七台，骞树秀玉霞；众圣集琳宫，金母命清歌。《灵宝赤书经》曰：元始登命，太真案笔，玉妃拂筵，铸金为简，刻书玉篇。<br/><br/>　　【山图 园客】刘向《列仙传》曰：山图陇西人，马踏折脚，山中道人教服地黄、当归、羌活、玄参。服一年，病愈身轻。追道人问，自云五岳使也。能随吾，汝便不死。山图追随六十余年，归来行母服。复去，莫知所之。又曰：园客，济阳人，种五色香草，积十年，服食其实。有五色蛾上香草末。客收而养之，生桑。蚕时，有女夜至，自称客妻，道蚕状。客与俱，蚕茧大如盆，缲讫俱去，莫知所之。<br/><br/>　　【木工 陶正】刘向《列仙传》曰：赤松子舆者，黄帝时人。不食五谷，啖百草花。至尧时为木工，能随风雨上下。又曰：宁封子者，为黄帝陶正。有人过之，为其掌火。能出五色烟，积火自烧，而随烟气或上或下。<br/><br/>　　【龙师 鱼吏】刘向《列仙传》曰：师门能使火，食桃李葩，为夏孔甲龙师。孔甲杀而埋之外野，一旦风雨迎之。又曰：赤须子者，丰人，云秦穆公时主鱼吏也。食松实、天门冬、石脂，齿落更生，发堕更出。后去止吴山七十余年，莫知其所至。<br/><br/>　　§诗<br/><br/>　　【东晋郭璞《游仙诗》】阳谷吐灵曜，扶桑森千丈；朱霞升东山。朝日何晃朗。回风流曲棂，幽室发逸响；悠然心永怀，眇尔自遐想。仰思举云翼，延首矫玉掌；啸傲遗世罗，纵情在独往。明道虽若昧，其中有妙象；希贤宜励德，羡鱼当结网。<br/><br/>　　【又诗曰】采药游名山，将以救年颓；呼吸玉滋液，妙气盈胸怀。登仙抚龙驷，迅驾乘奔雷；鲜裳逐电曜，云盖随风回。手顿羲和辔，足踏阊阖开；东海犹蹄涔，昆仑蝼蚁堆。遐邈冥茫中，俯视令人哀。<br/><br/>　　【梁武帝《游仙诗》】水华究灵奥，阳精测神秘；具闻上仙诀，留丹未肯饵。潜名游柱史，隐迹居郎位；委曲凤台日，分明柏寝事。萧史暂徘徊，待我升龙辔。<br/><br/>　　【梁沈约《奉和竟陵王游仙诗》】朝止阊阖宫，夕宴清都阙；腾盖拥奔星，低銮避行月。九疑纷相从，虹旌乍升没；青鸟去复留，高堂云不歇。葛花有余照，淹留且晞发。<br/><br/>　　【周庚信《和赵王游仙诗》】藏山还采药，有道得从师；京兆陈安世，成都李意期。玉京传相鹤，太一受飞龟；白石香新芋，青泥美熟芝。山精逢照镜，樵客遇围棋；石文如碎锦，藤苗似乱丝。蓬莱在何处，汉后欲遥祠。<br/><br/>　　§词<br/><br/>　　《步虚词》东明九芝盖，北烛五云车；飘摇入倒景，出没上烟霞。春泉下玉溜，青鸟向金华。汉帝看桃核，齐侯问枣花；上元应送酒，来往蔡经家。<br/><br/>　　【又词】北阁临玄水，南宫坐绛云；龙泥印玉策，天火练真文。上元风雨散，中天歌吹分；虚驾千寻上，空香万里闻。<br/><br/>　　§赞<br/><br/>　　【宋谢灵运《王子晋赞》】淑质非不丽，难以之百年；储宫非不贵，岂若登云天。王子爱清净，区中实嚣喧；冀见浮丘公，与尔共缤翻。<br/><br/>　　【又《岩下一老翁五少年赞》】衡山采药人，路迷粮亦绝；过息岩下坐，正见相对说。一老四五少，仙隐不可别；其书非世教，其人必贤哲。<br/><br/>　　○道士第三<br/><br/>　　§叙事<br/><br/>　　《太霄琅书经》曰：人行大道，号曰道士。士者何？理也，事也。身心顺理，唯道是从。从道为士，故称道士。《楼观本记》曰：周穆王尚神仙，因尹真人草制楼观；遂召幽逸之人，置为道士。又曰：平王东迁洛邑，又置道士七人；汉明帝永平五年，置三十七人；晋惠帝度四十九人，给户三百。后魏武帝为九州置坛，又度三十五人；文帝幸雍，谒陈炽法师，置道士五十人。《三洞道科》曰：道士有五：一天真道士，高玄皇人之流也；(《祛惑论》曰：郁华子、广成子、紫府先生、中皇真人、河上丈人亦是也。)二神仙道士，杜冲、尹轨之例也，(《祛惑记》曰：赤松子、鬼谷子、刘叔卿、乐子长、安期先生、王方平、鲁女生亦是也。)三山居道士，许由、巢父之比也，(《祛惑论》曰：王倪、善卷、东园公、甪里先生亦是也。)四出家道士，宋伦、彭谌之匹也，(《祛惑论》曰：杜冲、彭宗、王探、封君达、王子年、陈宝炽、李顺兴亦是也。)五在家道士，黄琼、篯铿之伦也。陆法师曰：凡道士，道德为父，神明为母，清净为师，太和为友。大戒三百，以度未兆之祸；威仪二千，以兴自然之神。<br/><br/>　　§事对<br/><br/>　　【素券 赤明】《太上丹简墨录经》曰：若受法位，至真一及太一素券之号，可署先生之位。《灵宝五练经》曰：昔赤明天中道士郑仁安，功德未满，死于长桑北戎之阿。玄和先生于此五练生尸之符，郁然而起，为上宫南帝老君。<br/><br/>　　【悟师 无友】《太平经》曰：悟师一人教十弟子，十以教百，百以教千，千以教万。《真诰》曰：李少君口诀云：道士去世，不事王侯，是无君也；块然独立，是无友也。<br/><br/>　　【稷丘 鬼谷】《列仙传》曰：稷丘公者，太山下道士。汉武帝东巡狩，乃冠章甫，衣黄衣，拥琴来迎帝曰：”勿上，必伤指。“帝上，左指折。为丘公立祠。鬼谷事见叙事。<br/><br/>　　【善忍 句曲】《灵宝五练经》曰：昔善忍国有道士，姓现，字信然，师无常。《真诰》曰：秦孝王时，道士周大宾，往句曲山下种五果也。<br/><br/>　　【玄黄 青赤】洞《真隐玄玉晨金华玉经》曰：朱字凤一，明光映轩，上座玄黄，中序天真。老子《立德经》曰：道士有上中下，深于道多者名上座。《龟山无录经》曰：皇上万始先生，秋三月则化形为青赤紫三色之光。<br/><br/>　　【三景 二晖】《太上八素真经》曰：凡遵三景，称三景弟子，已度三人会师友已从传授，得称三景法师。《上清紫晨君经》云：上皇先生紫晨君，盖二晖之胤，结玉晨之精。<br/><br/>　　【贵人 给户】《洞渊经》云：道士贵人悉天上来也。给户事见叙事。<br/><br/>　　【东园公 西门惠】《汉书》曰：东园公、绮里季、夏黄公、甪里先生，四皓也。见叙事。《汉书》曰：道士西门惠，知王莽之将终，刘氏复为天子。<br/><br/>　　§诗<br/><br/>　　【魏知古《玄元观寻李先生不遇诗》】羽客今何在？空寻伊洛间；忽闻归苦县，复想入函关。未作千年别，犹应七日还；神仙不可见，寂寞返蓬山。<br/><br/>　　○观第四<br/><br/>　　§叙事<br/><br/>　　《太上决疑经》曰：元始天尊在协晨灵观。《诸天内音经》曰：太上观罪福之赐，开死生之门，九灵观主天地大期，洞灵上观主御帝君，紫阳观主云风，北灵观主开八书于空洞，通阳观主得度之人，大灵观主得度升仙人太和真人。《尹轨楼观先师传》曰：周穆王问杜冲，灵宅栖玄，为修观。《道学传》曰：茅山南洞，有崇元观，道士张允之，观前别地为金陵观。女道士王道怜，入龙山自造观宇，名玄曜观。张元始复于茅山南洞，造玄明观。<br/><br/>　　§事对<br/><br/>　　【玉虚 金洞】《外国放品经》曰：北方有元洲，地方三千里，无色象形影，唯有玉虚紫馆。《洞玄经》曰：金洞素虚馆，金母太素三元君所居。<br/><br/>　　【紫馆 丹室】《玉皇玄圣记》曰：游龙交驰于紫馆之上。《太洞五经注诀》曰：丹室者，朱火天室馆也。<br/><br/>　　【丛霄 明霞】《洞玄五行经》曰：中黄老君曰：子既知身藏，又当知天地父母之家；五城十二楼，真秘于丛霄之观。《三元经》曰：元始天王于明霞之馆，大霄云户下，教以授三天玉童。<br/><br/>　　【三阴 九灵】《真诰》曰：古英人改容于三阴之馆，童颜于九练之尸。九灵事见叙事。<br/><br/>　　【西华 北灵】《曲素决辞经》曰：高上玉皇辞曰：目即西华馆，意合广寒宫。北灵事见叙事。<br/><br/>　　§诗<br/><br/>　　【陈阴铿《游始兴道馆诗》】紫台高不极，青溪千仞余；坛边逢药铫，洞里阅仙书。庭舞经乘鹤，池游被控鱼；稍昏薤叶敛，欲螟槿花疏。徒教斧柯烂，会自不凌虚。<br/><br/>　　§诏<br/><br/>　　【后周武帝《立通道观诏》】制诏，至道弘深，混成无际，体包空有，理极幽玄。但歧路既分，流源愈远，淳离朴散，形气斯垂；遂三墨八儒，朱紫交竞，九流七略，异说相胜。<br/><br/>　　○佛第五<br/><br/>　　§叙事<br/><br/>　　《佛地论》曰：佛者，觉也。觉一切种智，复能开觉有情，如睡梦觉，故名为佛。《普曜经》曰：佛，兜率天降神于西域迦维卫国净梵王宫，摩耶夫人剖右胁而生。时多灵瑞，生而能言。《本相经》曰：年十九，逾城出家学道，勤行精进。禅定六年成道，具三十二相，八十种好。《佛地论》曰：姓释迦，号牟尼佛。后魏《释老志》曰：凡说教，大抵言生生之类，皆因行业有三世识神不灭。凡为善恶，必有报应。渐积胜业，陶冶粗鄙，经无数形，澡练神明，乃致无生而得佛道也。其间阶次心行，等级非一，皆缘浅以至深，藉微而为著，在于积仁顺，蠲嗜欲，羽虚静而成通照也。其始修心，则依佛法僧之三归。又有五诫：去杀、盗、淫、妄言、饮酒，大意与仁义礼智信同。《隋书·经藉志》曰：释迦在世教化四十九年，乃至天龙人鬼并来听法，弟子多有得道证果。后于拘尸那城婆罗双树间，二月十五日入般涅槃。译言灭度，亦言常乐我净。弟子迦叶追共撰述其教，为十二部。后汉明帝，夜梦金人飞行殿庭，以问于朝，而傅毅以佛对。帝遣使往天竺，得《佛经》及释迦像，自后佛法遍于中夏。<br/><br/>　　§事对<br/><br/>　　【离相 断言】《法华经》曰：如来生住于种种之地，所谓解脱相，离相，灭相，终归于空。《维摩经》曰：法无名字，言语断故。<br/><br/>　　【慈室 慧门】《法华经》曰：慈悲为室，柔和忍辱。《为度经》曰：通惠为门，以法为室。<br/><br/>　　【龙步 鸾音】《佛名经》曰：龙步佛。《新经》曰：鸾音佛。<br/><br/>　　【金乘 珠藏】《佛名经》曰：金乘佛。又曰：珠足佛、珠藏佛。<br/><br/>　　【露山 金海】《法华经》曰：甘露山。《佛称扬功德经》曰：火光界金海如来。<br/><br/>　　【宝洲 金界】《佛名经》曰：南无宝洲佛。又曰：金色境界佛。<br/><br/>　　【日月灯 旃檀海】《十方佛名经》曰：三万亿日月灯明佛。《观佛三昧经》曰：五百旃檀海佛。<br/><br/>　　【珠腋 金臂】《观佛三昧经》曰：相佛腋下相中悬生五珠，如摩尼珠，上通佛腋。《十住论》曰：佛臂长过膝，如金关。<br/><br/>　　【字发 轮齿】《十住论》曰：佛发色如墨蜂，中有德字、安字。《僧伽罗刹经》曰：如来齿上有千辐轮相。<br/><br/>　　【七满 八平】《十住论》曰：佛身七处满，谓两手两肩两足及颈。《佛地经》曰：佛表里八处平满，三峰腹齐如等色好。<br/><br/>　　【金精发 珠火眉】《大集经》曰：佛不以恶事加众生，故得发色金精相。《璎珞经》曰：佛眉象珠火。<br/><br/>　　【琉璃咽 珊瑚舌】《三昧经》曰：佛咽喉如琉璃筒。《大智论》曰：佛舌相色如珊瑚。<br/><br/>　　【珠泽毛 金花面】《离垢施女经》曰：贤者阿难以偈叹曰：“白毛眉间生，美泽犹真珠。”《修道经》曰：佛面光如金花。<br/><br/>　　§诗<br/><br/>　　【齐王融《诃诘四大门诗》】迅矣百龄，绵兹六人；出没昏疑，兴居爱羽。总总予求，营营尔给；匪德曰归，唯殃斯集。贪人败类，无厌自及；昭回不希，玄墟何泣。<br/><br/>　　【又《在家男女恶门诗》】在磨则磷，玉生虽坚；唯居必徒，岂曰能贤。冰开春日，兰败秋年；天教斯类，及习情迁。命符三牖，生偕十缠；兹焉遂住，忧畏方延。<br/><br/>　　【又《大惭愧门诗》】兰室改蓬心，旌崖变伊草；丹青有必渝，丝素岂常皓。曲辕且绳直，诡木遂雕藻；一篑或成山，百里倦中道。崇汉乃王臣，大楚言元保；勉矣德不孤，至言匪虚造。<br/><br/>　　【又《努力门诗》】豫北二山尚有移，河中一洲亦可为；精诚必至霜尘下，意气所感金石离。有子合掌修名立，时王权发美誉垂；昔来勤心少骞堕，何不努力出忧危。胜幡法鼓萦且击，智师道众纷以驰；有生无我俨既列，无明有我孰能窥。<br/><br/>　　【又《回向门诗》】悠悠九土各异形，扰扰四生非一情；駈车策马殉世业，市文鬻义炫虚名。三墨纷纠殊不会，七儒委郁曾未并；吉凶拘忌及数术，取与离合实纵横。朝日夕月竟何取，投岩赴火空捐生；咄嗟失道尔回驾，沔彼流水趣东瀛。<br/><br/>　　§赞<br/><br/>　　【梁沈约《千佛赞》】道有偕适，理无二归；寂照同是，形相俱非。千觉符应，递扣冥机；七尊缅矣，感谢先违。既过已灭，未来无象；一刹靡停，三念齐想。不常不住，非今非曩；贤劫虽辽，修焉如响。栖林籍树，背室违家；前佛后佛，迹同转车。或游坚固，或荫龙华；能达斯旨，可类恒沙。萃萃群圣，均此妙极；先后参差，各随愿力。密迹弘道，数终乃陟；誓睹来运，永传令识。<br/><br/>　　§铭<br/><br/>　　【梁沈约《释迦文佛象铭》】积智成明，积因成业。能仁奚感，将吼妙法；驻景上天，降生右胁。始出四门，终超九劫；眇求灵性，旷追玄轸。道虽有门，迹无可朕；物我兼谢，心行同泯。一去后心，百非宁尽；式资理悟，悟以言陈。言不自布；出之者身，有来必应，如泥在钧。应我以形，而余蒙瞽；守慈大夜，焉拔斯苦。仰寻尊灵，法言攸吐，不有仪形，薆焉谁睹。<br/><br/>　　○菩萨第六<br/><br/>　　§叙事<br/><br/>　　《度世经》曰：菩萨著法冠帻，道印绶。《观药王药上二菩萨经》曰：药王药上，身长千二百由旬。随应众生，或十八丈，或八尺，紫金色。《虚空藏经》曰：普贤菩萨身无量无边，百千之色，五十种光；虚空藏菩萨身二十由旬，顶上如意珠作紫金色，无涯际。《持法门经》曰：胜怨菩萨在虚空中立，与流离云覆世界，雨金色之花。沉水香，赤真珠盖，绀琉璃盖，瑚珊盖。大方等《大集经》曰：不空菩萨以三昧力，其地平正，犹如手掌。多罗树八道，间错罗布，其中金多罗树，白银叶花，银树，琉璃叶花，颇黎树，马脑叶花，马脑树，车渠叶花，车渠树，真珠叶花，赤真珠树，黄金叶花。《精进度无极经》曰：菩萨为鱼王。渔人以网捕群鱼，则首倒植泥中，住尾举绳，众鱼得活。《六度集经》曰：菩萨为鹦鹉王，徒众三千。有两鹦鹉力势逾众，口衔竹衡，以为力乘，王集其上，飞止游戏。《大智度论》曰：菩萨为迦频阇罗鸟，与大象猕猴友，共在必钵罗树下住。自相问言：“我等不知谁应为长？”象言：“我昔见此树在我腹下，今大如是，我应为长。”猕猴言：“曾蹲地手逸树头，我应为长。”鸟言：“我于必钵罗林中，食此树果；子随粪出，树得生。以是推之，我应最大。”象复言：“先生宿旧，礼应供养。”即时大象背负猕猴，鸟在猴上，周游而行。《九色鹿经》曰：菩萨为鹿，其毛九种色，角如白雪。《僧伽罗刹经》曰：菩萨立行，有鸟巢顶上。惧卵坠落，及鸟未能飞，终不舍去。<br/><br/>　　§事对<br/><br/>　　【梦枕 飞钵】《优楼频罗经》曰：昔有童子，修悟世间，化作女形，生长者家。其母梦琉璃枕有宝盖，菩萨曰：“所怀子是空明菩萨。”《普起三昧经》曰：菩萨食钵，于空中自然飞来。<br/><br/>　　【鸽王 狮子】《大度集经》曰：菩萨为鸽王。《优楼频罗经》曰：有狮子眼王菩萨。<br/><br/>　　【日城 星劫】《造天地经》曰：祭河娄国土人无有日月之光，宝光菩萨往造日城。《法华经》曰：星宿劫也。<br/><br/>　　【手花 心地】《虚空藏经》曰：宝手菩萨手中出无量花香璎珞。《四不得经》曰：菩萨心等如地。<br/><br/>　　【三愿 四誓】《菩萨内戒经》曰：菩萨当如三愿。《迦叶经》曰：菩萨有四种毕定誓。<br/><br/>　　【八方 七品】《宝女经》曰：舍利佛菩萨八方无所患。《厌楼炭经》曰：有七品菩萨。<br/><br/>　　【天子按树 帝释听经】《普曜经》曰：菩萨成道，入水洗浴，八万天子，各按树枝；菩萨牵枝出。又曰：菩萨降神母胎，天帝释梵，咸来听经。<br/><br/>　　§赞<br/><br/>　　【东晋释慧《远昙无竭菩萨赞》】亹亹大匠，道玄数尽；譬彼大壑，百川俱引。涯不俟津，途不旋轸；三流开源，于焉同泯。<br/><br/>　　【宋傅亮《文殊师利菩萨赞》】在昔龙种，今也童真；业化游方，罔识厥津。高会维那，研微尽神；发挥幽赜，导达无人。<br/><br/>　　【又《弥勒菩萨赞》】时无并后，道不二司；龙潜兜率，按辔侯时，翳翳长夜，怀而慕思；思乐朗旦，属想灵期。<br/><br/>　　○僧第七<br/><br/>　　§叙事<br/><br/>　　《增一阿含经》曰：四河入海，无复河名；四姓为沙门，皆称释种。尊胜经名为苾刍，诸经名为比丘。《汉明帝内传》曰：摩腾竺法兰，汉地僧之始也。《高僧传》曰：僧含，吴地僧之始也。《长阿含经》曰：凡沙门衣钵随身，譬如飞鸟。《四十二章经》曰：僧行道如牛负深泥中，疲极不敢左右顾。《增一阿含经》曰：沙门皆草蓐为床。《四分律》曰：沙门以世俗法教白衣。《正法念经》曰：沙门不得近一切捕鸟人，戏论人外道人长。《阿含经》又曰：不畜象兵、马兵、车兵、步兵。<br/><br/>　　§事对<br/><br/>　　【六法 五门】《成实论》曰：如说比丘成就六法，能以口风吹散雪山。《高僧传》曰：僧督得禅法要，遂精练五门。<br/><br/>　　【拘邻 平叔】《增一阿含经》曰：将养圣众，不失威仪，即阿若拘邻比丘。《高僧传》曰：庐山隐士刘遗民见僧肇。《般若无智论》曰：不意方今，复有平叔。<br/><br/>　　【离日 弥天】《增一阿含经》曰：坐禅入定，心不错乱，即离日比丘。《高僧传》曰：羽凿齿尝诣道安曰：“四海习凿齿。”答曰：“弥天释道安。”<br/><br/>　　【鹏耆 鹰俊】《增一阿含经》曰：言论辨了而无凝滞，又能造偈；诵叹如来德，即谓鹏耆舍比丘。《高僧传》曰：支遁常养一鹰，人问之何以，答曰：“赏其神俊。”<br/><br/>　　【松柏 梧桐】《高僧传》曰：姚兴问司徒姚嵩：“僧睿如何？”答曰：“实邺卫之松柏。”又曰：惠绍将于东石室自焚，临终谓同学曰：“吾烧身处当生梧桐。”其后三日果生焉。<br/><br/>　　【三辈 四道】《无为经》曰：沙门有三：坐禅为上辈，诵经为中辈，助众为下辈。《请僧福田经》曰：圣僧四：道果僧，菩萨僧，佛应化僧，圣应化僧。<br/><br/>　　【花氏城 杯度钵】《法藏传》曰：马鸣比丘，于花氏城中，与五百王子同时悟道。《高僧传》曰：朱灵期使高丽还，值风飘至一洲，见一寺有石人。灵期竭诚忏悔，乃为真人，因以钵与杯度。度得钵，直入云。还接之，云：“我不见此钵，乃四千年矣。”<br/><br/>　　【仙人星 咒龙雨】《高僧传》曰：道开从西来，日行七百里。太史奏石虎云：有仙人星见，当有高士入境。又曰：沙公，苻坚时旱，咒龙下钵中，天即大雨。<br/><br/>　　§诗<br/><br/>　　【隋江总《经始兴广果寺题恺法师山房诗》】息舟侯香阜，怅别在寒林；竹近交枝乱，山长绝迳深。轻飞入定影，落照有疏阴；不见投云状，空留折桂心。<br/><br/>　　§诏<br/><br/>　　【后魏孝文帝《立僧尼制诏》】门下，凝觉澄冲，事超俗外，揣摸莞赜，理寄忘言。然非言何以释教？非俗何能表真？是三藏舒风，必资戒典；六度摛化，固凭尸波。自象教东流，千龄以半，秦汉俗革，禁制弥密。故前代英人，随宜兴引，时轻昌重，以阐玄奥。先朝之日，尝为僧禁，小有未详，宜其修立。近见沙门统僧显等，自云欲更一刊定。朕聊以浅识，共详正曲，事起忩々，触未详究。且可设法一时，粗救俗习；须玄白一同，更厘厥丧。<br/><br/>　　【宋孝武帝《沙汰沙门诏》】门下，佛法讹替，沙门混杂，未足扶济鸿教，而专成逋薮。加顷奸心频发，凶状屡闻，欺道乱俗，人神交忿。可付所在与寺耆长，精加沙汰，后违犯严其诛坐。主者详其条格，速施行。<br/><br/>　　○寺第八<br/><br/>　　§叙事<br/><br/>　　《文殊师利菩萨经》曰：佛初得道，在摩伽陀国伽耶山寺。《增一阿含经》曰：波斯匿等五王白世尊，此僧伽户水侧，福妙最是神地。欲造寺，世尊曰：“汝等五王，此处造寺，长夜受福。”世尊即申右手，从地中出迦夜如来而告曰：“欲作神寺，当依此法。”《佛游天竺本记》曰：达亲国有迦叶佛伽蓝，穿大石山作之。有五重：最下为雁形，第二层作师子形，第三层作马形，第四层作牛形，第五层作鸽形。名为“波罗越”。(“波史越”盖彼国名鸽。)《譬喻经》曰：阿育王起千八百寺。《高僧传》曰：汉明帝于城门外立精舍，以处摩腾焉，即白马寺是也。名白马者，相传云天竺国有伽蓝名招提，其处大富，有恶国王利于财，将毁之。有一白马绕塔悲鸣，即停毁。自后改招提为白马。诸处多取此名焉。<br/><br/>　　§事对<br/><br/>　　【二梵 三利】《增一阿含经》曰：世尊说四梵福，若能补理故寺，是谓二梵之福。《譬喻经》曰：王舍国人欲作诗，钱不足。入海得名宝珠，上国王言：“我有三利，欲作诗。人海安隐多得金宝，而不贪惜三利。”<br/><br/>　　【白马 青鸳】白马事见叙事。《大藏经》曰：须弥山下有青鸳伽蓝。<br/><br/>　　【四庙 两塔】《增一阿含经》曰：起四庙寺。《譬喻经》曰：罽宾国有两塔寺。<br/><br/>　　【波罗越 丽跋蓝】波罗越事见叙事。《十诵戒本经》曰：拘夷国寺，阿丽蓝石，若阿丽跋蓝石三寺，比丘君依塔弥受法戒。此寺尼，多是葱岭以东王侯妇女也。<br/><br/>　　§诗<br/><br/>　　【唐吴少微《和崔侍御日用游开化寺阁诗》】左宪多材雄，故戌光鸷鹗；驰赠单于使，休轺太原郭。馆次厌烦歊，情怀寻寂寞；西缘十里余，北上开化阁。初入云树间，冥濛未昭廓；渐出栏榥外，万里秋景焯。岁晏风落山，天寒水归壑；览物颂幽果，至乘动玄钥。但敷利解言，求用忘昏著。<br/><br/>　　【陈江总《明庆寺诗》】十五诗书日，六十轩冕年；名山极厉览，胜地殊留连。幽崖耸绝壁，洞穴泻飞泉；金河知证果，石室乃安禅。夜梵闻三界，朝香彻九天；山阶步皎月，涧户听凉蝉。市朝沾草露，淮海作桑田；何言望钟岭，更复切秦川。<br/><br/>　　【隋萧悫《和崔侍中从驾经山寺诗》】钩陈夜瞻徼，河汉晓参横；游骑腾文马，前駈转翠旌。野禽喧曙色，山树动秋声；云表金轮见，岩端画栱明。塔疑从地涌，盖似积香成；泉高下溜急，松古上枝平。仪台多壮思，丽藻蔚缘情；自嗤非照庑，何以断连城。<br/><br/>　　【隋孔德绍《登白马山护明寺诗》】名岳标形胜，危峰远郁纡；成象建环极，大壮阐规模。曾台耸灵鹫，高殿迩阳乌；暂同游阆苑，还类入仙都。三体开碧题，万户洞金铺；摄心罄前礼，访道把中虚。遥瞻尽地轴，长望极天隅；白云起梁栋，丹霞映栱栌。露花疑濯锦，泉月似沉珠；今日桃源客，相顾失归途。<br/><br/>　　§诏<br/><br/>　　【北齐武成帝《以三台宫为大兴圣寺诏》】思展聿修之重，念归喜舍之路；肌肤匪吝，国城何宝，期济率土，至于圆极，可以三台宫为大兴圣寺。此处极土木之壮，穷丹素之妍，奇怪备于刻削，光华异于图彩。愿使灵心肸蚃，神物奔会，真觉惟寂，有感必通；化为净土，广延德众，心若琉璃，法轮常转。丽甘露于大千，照慈灯于广劫。<br/><br/>　　【后周明帝《修起寺诏》】制曰：孝感通神，瞻天罔极，莫不布金而构祇园，流银而成宝殿，方知鹿苑可期，鹤林无远，敢缘雅颂，仰藉庄严。欲使功侔天地，兴歌不日，太师晋国公总监置，陟岵陟屺，修寺营造。<br/><br/>　　【唐贞观年《为战阵处立寺诏》】有隋失道，九服沸腾。朕亲总元戎，致兹明罚；誓牧登陑，曾无宁岁。其有桀犬，婴此汤罗，衔须义愤，终乎握节，各徇所奉，咸有可嘉。日往月来，逝川斯远，虽复项藉放命，封树纪于丘坟；鲍信捐生，凡素著于圆象，犹恐九泉之下，尚沦鼎镬，八难之间，永缠冰炭，湫然疚怀，用忘兴寝，所以树其福田，济其营魄。可以建义以来交兵之处，为义士凶徒殒身戎陈者，各建寺刹。招延胜侣，望法鼓所振，变炎火于青莲；清梵所闻，易苦海于甘露。所司足量定处所，并立寺名，支配僧徒，及修院宇。具为事条之闻，称朕矜哀之意也。仍命虞世南、李百药、褚遂良、颜师古、岑文本、许敬宗、朱子奢等为碑铭，以纪功业也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-998-9595.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-998-9597.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-998.html" action-type="chapterComment" class="comment"><i></i>初学记章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

