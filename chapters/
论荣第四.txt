<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《潜夫论笺校正》正文_论荣第四_王符作品 - 维普阅读网</title>
<meta name="keywords" content="潜夫论笺校正,潜夫论笺校正原文,潜夫论笺校正阅读,论荣第四全文,王符作品" />
<meta name="description" content="潜夫论笺校正原文阅读,论荣第四全文在线阅读,王符作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-246-3763.html";
var nextpage="novel-read-246-3765.html";
var indexpage = "novel-chapter-246.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-246.html">潜夫论笺校正</a></strong>
<strong><a href="novel-chapter-246.html">潜夫论笺校正目录</a></strong>
<span>论荣第四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-246-3763.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>论荣第四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=王符&amp;searchsubmit=yes"  target="_blank">王符</a><span class="divide">|</span>发布时间：2014-08-24 21:32:07<span class="divide">|</span></p>
<div class="page-body">
<div class="page-content">
<p>所谓贤人君子者，非必高位厚禄富贵荣华之谓也〔二〕，此则君子之所宜有，而非其所以为君子者也。所谓小人者，非必贫贱冻馁辱阨穷之谓也〔三〕，此则小人之所宜处，而非其所以为小人者也。<br/>　　〔一〕○铎按：此篇首明君子小人之辨，继论寡德高位之人不足以为荣，而终之以人惟其任。<br/>　　〔二〕汉书董仲舒传云：“身宠而载高位，家温而食厚禄，因乘富贵之资力，以与民争利于下。”叙传答宾戏云：“据徼乘邪，以求一日之富贵，朝为荣华，夕而蕉瘁。”<br/>　　〔三〕“辱”上脱一字。程本“辱”作“困”。○铎按：疑本作“困辱”，诸本脱“困”字，程本脱“辱”字耳。邵本臆补作“困苦”，非。<br/>　　奚以明之哉？夫桀、纣者，夏殷之君王也，崇侯、恶来，天子之三公也〔一〕，而犹不免于小人者，以其心行恶也。伯夷、叔齐，饿夫也〔二〕，傅说胥靡〔三〕，而井伯虞虏也〔四〕，然世犹以为君子者，以为志节美也〔五〕。<br/>　　〔一〕见史记殷本纪。<br/>　　〔二〕法言渊骞篇云：“西山之饿夫。”<br/>　　〔三〕吕氏春秋求人篇云：“傅说，殷之胥靡也。”高诱注：“胥靡，刑罪之名也。”<br/>　　〔四〕“井伯虞虏”旧作“井臼处虏”。僖五年左传云：“执虞公及其大夫井伯。”史记晋世家“执”作“虏”。<br/>　　〔五〕汉书云敞传云：“车骑将军王舜高其志节。”<br/>　　故论士苟定于志行〔一〕，勿以遭命，则虽有天下不足以为重，无所用不足〔二〕以为轻，处隶圉〔三〕不足以为耻，抚四海不足以为荣。况乎其未能相县若此者哉〔四〕？故曰：宠位不足以尊我〔五〕，而卑贱不足以卑己〔六〕。<br/>　　〔一〕淮南子原道训云：“士有一定之论。”管子八观篇云：“商贾之人，不论志行而有爵禄。”荀子荣辱篇云：“志行修，临官治。”<br/>　　〔二〕“足”旧作“可”。<br/>　　〔三〕哀二年左传云：“人臣隶圉免。”周语云：“湮替隶圉”，韦昭注：“隶，役也。圉，养马者。”<br/>　　〔四〕荀子王制篇云：“是其为相县也亦远矣。”<br/>　　〔五〕“以”下旧衍“为”字。<br/>　　〔六〕新书大政上篇云：“纣自谓天王也，桀自谓天子也，已灭之后，民以相骂也。以此观之，则位不足以为尊，而号不足以为荣矣。”<br/>　　夫令誉从我兴，而二命自天降之〔一〕。诗云：“天实为之，谓之何哉〔二〕！”故君子未必富贵，小人未必贫贱〔三〕，或潜龙未用，或〔四〕亢龙在天〔五〕，从古以然。今观俗士之论也，以族举德，以位命贤〔六〕，兹可谓得论之一体矣，而未获至论之淑真也。〔七〕<br/>　　〔一〕礼记祭法疏引援神契云：“命有三科：有受命以保庆，有遭命以谪暴，有随命以督行。”此云二命，盖不数受命。卜列篇云：“命有遭随。”御览三百六十引春秋元命苞云：“命者，天之令也。所受于帝，行正不过，得寿命──寿命，正命也。起九九八十一。有随命──随命者。随行为命也。有遭命──遭命者，行正不误，逢世残贼，君上逆乱，辜咎下流，灾谴并发，阴阳散忤，暴气雷至，灭日动地，绝人命，沙鹿袭邑是。”○俞樾云：‘上文云：“宠位不足以尊我，而卑贱不足以卑己。”然则“二命”即谓此二者也。下文“君子未必富贵，小人未必贫贱”，富贵、贫贱，此即所谓“二命”。汪氏不本上下文为说，而泛举援神契之遭命、随命以说此“二命”，失之。’○铎按：俞说是。上文“勿以遭命”，亦非纬之“遭命”也。<br/>　　〔二〕北门。○铎按：“谓之何”即“奈之何”，训见经传释词卷三。<br/>　　〔三〕论衡命禄篇云：“才高行厚，未必保其必富贵；智寡德薄，未必信其必贫贱。或时才高行厚，命恶废而不进；智寡德薄，命善兴而超踰。故夫临事知愚，操行清浊，性与才也；仕宦贵贱，治产贫富，命与时也。”<br/>　　〔四〕“或”字旧脱，据程本补。<br/>　　〔五〕易干。<br/>　　〔六〕仲长统昌言云：“天下士有三俗：选士而论族姓阀阅，一俗。”见意林。<br/>　　〔七〕“真”程本作“贞”，误。淮南子有俶真训。说文云：“俶，善也。”经典多通用“淑”。<br/>　　尧，圣父也，而丹凶傲〔一〕；舜，圣子也，而叟顽恶〔二〕；叔向，贤兄也，而鲋贪暴〔三〕；季友，贤弟也，而庆父淫乱〔四〕。论若必以族，是丹宜禅而舜宜诛，鲋宜赏而友宜夷也。论之不可必以族也若是。<br/>　　〔一〕书皋陶谟。<br/>　　〔二〕尧典。<br/>　　〔三〕昭元年、十三年、十四年左传。○铎按：亦见晋语九。<br/>　　〔四〕庄卅一年、闵二年左传。<br/>　　昔祁奚有言：“鲧殛而禹兴，管、蔡为戮，周公佑王〔一〕。”故书称“父子兄弟不相及”也〔二〕。幽、厉之贵，天子也，而又富有四海〔三〕。颜、原之贱，匹庶也，而又冻馁屡空〔四〕。论若必以位，则是两王是〔五〕为世士〔六〕，而二处为愚鄙也。论之不可必以位也，又若是焉〔七〕。<br/>　　〔一〕襄廿一年左传。“佑”今作“右”。<br/>　　〔二〕昭廿年左传：‘苑何忌曰：“在康诰曰：父子兄弟，罪不相及。”’疏云：“此非康诰之全文，引其意而言之。”○铎按：僖三十三年左传晋臼季引康诰曰：“父不慈，子不只，兄不友，弟不共，不相及也。”后汉书章帝纪元和元年诏引同。或谓康诰阙文。<br/>　　〔三〕墨子非命下篇云：“桀、纣、幽、厉，贵为天子，富有天下。”新书过秦下篇云：“贵为天子，富有四海。”<br/>　　〔四〕论语。<br/>　　〔五〕“是”字疑衍。<br/>　　〔六〕治要载尸子劝学篇云：“使贤者教之以为世士。”<br/>　　〔七〕庄子盗跖篇：‘子张曰：“势为天子，未必贵也；穷为匹夫，未必贱也。贵贱之分，在行之美恶。”’<br/>　　故曰：仁重而势轻，位蔑而义荣〔一〕。今之论者，多此之反，而又以九族，或以所来，则亦远于获真贤矣〔二〕。<br/>　　〔一〕春秋繁露云：“今人大有义而甚无利，虽贫与贱，尚荣其行。”新语本行篇云：“贱而好德者尊，贫而有义者荣。”桑柔郑笺云：‘“蔑”犹“轻”也。’程本“蔑”作“辱”，误。<br/>　　〔二〕汉书贡禹传云：“求士不得真贤。”<br/>　　昔自周公不求备于一人〔一〕，况乎其德义既举，乃可以它故而弗之采乎？由余生于五狄，越蒙产于八蛮〔二〕，而功施齐、秦，德立诸夏〔三〕，令名美誉〔四〕，载于图书〔五〕，至今不灭。张仪，中国之人也；卫鞅，康叔之孙也〔六〕，而皆谗佞反复，交乱四海〔七〕。由斯观之，人之善恶，不必世族；性之贤鄙，不必世俗〔八〕。中堂生负苞〔九〕，山野生兰芷〔一０〕。夫和氏之璧，出于璞石；隋氏之珠，产于蜃蛤〔一一〕。诗云：“采葑采菲，无以下体。〔一二〕”故苟有大美可尚于世，则虽细行小瑕曷足以为累乎〔一三〕？<br/>　　〔一〕论语。○铎按：实贡篇：“周公不求备。”<br/>　　〔二〕“蒙”旧作“象”。史记邹阳传云：“秦用戎人由余而霸中国，齐用越人蒙而强威、宣。”索隐云：‘越人蒙未见所出。汉书作“子臧”，张晏云：“子臧或是越人蒙字也。”’○铎按：俞樾茶香室续钞亦谓“越象”当是“越蒙”。<br/>　　〔三〕闵元年左传云：“诸夏亲匿”，杜注：“诸夏，中国也。”○铎按：论语八佾篇包注同。<br/>　　〔四〕襄廿四年左传云：“非无贿之患，而无令名之难。”周语云：“为令闻嘉誉以声之。”<br/>　　〔五〕韩非子用人篇云：“书图着其名。”大体篇云：“豪杰不著名于图书。”<br/>　　〔六〕并见史记。<br/>　　〔七〕诗青蝇云：“谗人罔极，交乱四国。”史记苏秦传云：“左右卖国反复之臣。”按：汉书息夫躬传，王嘉言“宠、躬皆倾覆，有佞邪材，恐必挠乱国家”，亦用青蝇诗义。<br/>　　〔八〕王先生云：‘“族”承上“或以九族”言，“俗”承上“或以所来”言。’<br/>　　〔九〕王先生云：‘“堂”是“唐”之误。“中唐”见诗防有鹊巢。“苞”当为“刍”，尔雅云：“萯，王刍”是也。古者多言“负刍”。’○俞樾云：‘“中堂”当作“中唐”。诗防有鹊巢传：“中，中庭也。唐，堂涂也。”此即用其语。“负”当作“萯”，说文：“萯，王萯也。”“苞，草也。南阳以为麤履。”萯、苞二草。下文“山野生兰芷”，兰、芷亦二草也。尔雅释草：“菉，王刍。”不云“萯，王刍”，王说殊误。至春秋有曹伯负刍，史记有楚王负刍，孟子云：“昔沈犹有负刍之祸。”赵注云：“时有作乱者曰负刍。”则负刍自是人名，不可以说此也。’○铎按：俞说是。<br/>　　〔一０〕史记日者传云：“兰芷芎藭，弃于广野。”<br/>　　〔一一〕“隋氏”当作“隋侯”。汉书叙传答宾戏云：“龢氏之璧，韫于荆石；隋侯之珠，藏于蚌蛤。”颜师古注：“龢，古和字。”淮南子览冥训云：“隋侯之珠，和氏之璧。”高诱注：“隋侯，汉东之国，姬姓诸侯也。”御览九百四十一引墨子云：‘申徒狄谓周公曰：“贱人何可薄耶？周之灵圭，出于土石；隋之明月，出于蚌蜃。’○铎按：此义古人多知之，世说新语言语门载蔡洪答洛中人问亦本答宾戏。<br/>　　〔一二〕谷风。○铎按：春秋繁露竹林篇：“取其一美，不尽其恶。”亦引邶风谷风此二句证之。<br/>　　〔一三〕汉书陈汤传：‘刘向曰：“论大功者不录小过，举大美者不疵细瑕。”’淮南子泛论训云：“夫人之情，莫不有所短。诚其大略是也，虽有小过，不足以为累。”<br/>　　是以用士不患其非国士〔一〕，而患其非忠〔二〕；世非患无臣，而患其非贤〔三〕。盖无羇縻〔四〕。陈平、韩信，楚俘也，而高祖以为藩辅〔五〕，实平四海，安汉室；卫青、霍去病，平阳之私人也〔六〕，而武帝以为司马，实攘北狄〔七〕，郡河西。惟其任也，〔八〕何卑远之有？然则所难于非此土之人，非将相之世者，为其无是能而处是位，无是德而居是贵〔九〕，无以我尚而不秉我势也〔一０〕。<br/>　　〔一〕成十六年左传云：‘伯州犁以公卒告王，苗贲皇在晋侯之侧，亦以王卒告，皆曰：“国士在，且厚，不可当也。”’按“国士”谓本国之士，即下所云“此土之士”也。若吕氏春秋忠廉篇，王子庆忌谓要离“天下之国士”，不侵篇豫让曰：“智氏国士畜我”，长利篇戎夷曰：“我国士也，为天下惜死”，“国士”皆谓士盖一国者。故汉书韩信传：“国士无双”，颜师古注以“国士”为“国家之奇士”，与左传义别。后世习用“国士”以为美称，而于“本国”之义微矣。<br/>　　〔二〕“忠”旧作“中”。<br/>　　〔三〕王先生云：‘“世非患无臣”当作“非患无世臣”，此四语亦族、俗分承言之。’<br/>　　〔四〕未详。史记司马相如传云：“天子之于夷、狄也，其义羁縻勿绝而已。”王先生云：‘“羇縻”当是“羇旅”，以下文“非此土之人”知之。’○铎按：此有脱文，不可强说。<br/>　　〔五〕史记汉兴以来诸侯年表序云：“藩辅京师。”<br/>　　〔六〕诗大东云：“私人之子”，毛传：“私人，私家人也。”汉书贾谊传云：“自丞尉以上，遍置私人。”<br/>　　〔七〕诗采薇毛传：“玁狁，北狄也。”郑笺云：“北狄，今匈奴也。”汉书匈奴传：‘扬雄云：“北狄，真中国之坚敌也。”’<br/>　　〔八〕陈平、韩信、卫青、霍去病并见史记。<br/>　　〔九〕白虎通京师篇云：“有能然后居其位，德加于人然后食其禄。”荀子王制篇云：“无德不贵，无能不官。”<br/>　　〔一０〕“不”字疑衍。“秉”或“乘”之误。韩非子八说篇云：“以智士之计，处乘势之资，而为其私急，则君必欺焉。”难势篇云：“乘不肖人于势，是为虎傅翼也。”外储说左下：‘东郭牙曰：“以管仲能乘公之势以治齐国，得无危乎？”’</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-246-3763.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-246-3765.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-246.html" action-type="chapterComment" class="comment"><i></i>潜夫论笺校正章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

