<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第六十三　　　　设官部十五_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第六十三　　　　设官部十五全文,虞世南作品" />
<meta name="description" content="北堂书钞原文阅读,●北堂书钞卷第六十三　　　　设官部十五全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9669.html";
var nextpage="novel-read-999-9671.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第六十三　　　　设官部十五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9669.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第六十三　　　　设官部十五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:46:02<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註五官中郎将九十二（左右中郎将附）<br/><br/>　　虎賁中郎将九十三　　　　　中郎将九十四（典农中郎将附）<br/><br/>　　南中郎将九十五（东中郎将附北中郎将附）<br/><br/>　　郎中九十六　　　　　　　　羽林监九十七羽林郎将九十八（羽林郎附）<br/><br/>　　冗从僕射九十九奉车都尉一百（駙马都尉　协律都尉　武卫都尉　水衡都尉司金都尉　骑都尉附）<br/><br/>　　都尉一百一　　　　　　　　都护一百二（监军附）<br/><br/>　　○五官中郎将九十二（左右中郎将附）<br/><br/>　　皆主宿卫「汉官仪云五官左右中郎将秦官也凡郎官皆主更直执戟宿卫○今案陈本同俞本将下条秩比二千石合為一条平津馆辑汉官仪据书钞引同」比二千石「汉官仪云五官左右中郎将秦官也秩比二千石续汉书百官志武帝太和九年署○今案俞本删此条陈本但注同上二字考汉武无太和年号今本续汉志亦无当有误」领三署郎「环济书百官志五官中郎将凡郎官皆主更直执戟宿卫诸殿门出充车骑○今案陈本俞本皆删此条据近本续汉百官志二则环济二字系由下条误入当作续汉其标目亦然当作出充车骑四字」<br/><br/>　　领三署郎「环济要略云五官中郎将领三署郎之官也○今案俞本删此条陈本之官也三字杜氏通典亦然马氏玉函山房辑帝王要略据陈本」主左署郎「续汉书百官志左中郎将比二千石主左署郎署官有中郎侍郎郎中皆无员○今案陈本俞本及汉志皆同」主右署郎「续汉书百官志右中郎将比二千石主右署郎属官有中郎侍郎郎中无员○今案陈本俞本及续汉志皆同」署官属副丞相「魏志建安十六年命魏太子？為五官中郎将署官属副丞相魏武令曰告子文汝等悉為侯而子桓独不封侯而為五官将此是太子可知也○今案陈本俞本皆删魏武令餘同考御览二百四十一引魏武令汝误沙官下有郎字餘同又近本魏志卷一武纪太子？作世子丕署作置」<br/><br/>　　备礼徵拜「谢汉书樊英字季齐顺帝备礼徵拜五官中郎将○今案陈本俞本皆脱字季齐三字姚辑同御览二百四十一引谢书及汪辑本与本钞同」劳以手书「?记马严字威卿為五官中郎将边境每有事輒下严处便宜上初立汲汲欲知下情引纳严敕有所闻见輒言帝令自今以往诸上便宜封表遣子以往都使诣省门帝自劳以手书○王石华校标目书手改手书今案陈本严处误作车处并删上初立至省门八句俞本严敕作敕严脱自今以往四字餘同聚珍本东观记上初作肃宗初闻见作见闻亦无自今以往句姚辑本作上初餘与聚珍本同」<br/><br/>　　明习故事「续汉书张纯字伯仁迁五官中郎将纯明习故事建武初旧章多闕每有疑议輒以访纯自郊庙婚冠丧纪多所正定帝甚重之一日或数四引对○今案陈本俞本武字下脱初字仃本并删一日句陈本对作见考御览二百四十一引续汉书对亦作见同姚辑本亦脱初字或数五字作至数见三字汪辑本据御览引」<br/><br/>　　专掌问难「东观汉记魏应字君伯迁五官中郎将诸儒於白虎观讲论五经同异应专掌问难○今案陈本此条改引范汉书非也俞本迁作拜问难作难问与聚珍本姚辑本东观记合」<br/><br/>　　江革恩宠莫与為比「东观汉记江革字项伯拜五官中郎将每有朝会天下常使虎賁扶持常自礼之时有疾不会輒敕大官送飡醪恩宠莫与為比○今案陈本俞本删字项伯三字侍下有及进拜三字常自作恒自飡醪作醪膳餘同聚珍本项伯作次翁飡作餐与陈俞同姚辑亦与陈俞本同本钞恒作常系唐人转写避穆宗讳也」<br/><br/>　　臧宫质朴故常见用「续汉书臧宫字君公时為左中郎将击武陵贼降之凡所将兵二十餘年以信谨质朴故常见用○今案汪辑本姚辑本续汉书皆脱臧宫传范后汉书本传陵作谿降上有至江陵三字无凡所二句公作翁餘同陈本改引范汉书谬矣俞本亦引范汉书乃仍作君公并不删凡所二句岂范书亦同彪书乎谬益甚矣」<br/><br/>　　辛庆忌以光禄大夫迁「汉书辛庆忌以光禄大夫迁右中郎将○今案陈本俞本右作迁左曹考汉书辛庆忌传亦作迁左曹」段会宗以金城太守转「汉书段会宗為金城太守转左中郎将○今案陈本俞本左下皆有曹字汉书段会宗传亦然」征武陵蛮「东观臧宫字君公以城门校尉转左中郎将征武陵蛮○今案陈本俞本删字君公三字同聚珍本东观记卷十公作翁姚辑本脱中字餘与陈俞本同」击潁川贼「续汉书皇甫嵩為左中郎将持节与右中郎将朱儁各领一军击潁川贼进保长社○今案陈本俞本作统击作共讨川下有黄巾二字脱长社句姚辑本汪辑本续汉书军作半餘同陈俞考范汉书嵩本传末句作儁战败嵩进保长祉」<br/><br/>　　单于闻承宫名称「汉书承宫字少子迁左中郎将名称闻於匈奴单于遣使表求见宫詔宫自整顿宫曰夷狄眩名非识实也故见臣丑陋见必轻贱不如选长大有威容者示之○今案陈本俞本顿作饰故见以下作臣状丑不可以视远宜选威容者餘同范书承传亦与陈俞同考汪辑本续汉书承宫传表求作求得餘与原钞悉同姚辑本脱误不及矣」<br/><br/>　　孙权嘉宗预抗直「蜀志宗预傅云字德艳為左中郎将命使吴孙权问预曰东之西犹一家而西间增白帝之守何也预对曰臣以為东益巴邱之戍西增白帝之守皆事势宜然俱不足以相问也权大笑嘉其抗直甚优待之○今案蜀志十五宗预传优作爱餘同陈本俞本亦据近本作爱陈本待之下又引蜀志七行殊近蛇足」<br/><br/>　　○虎賁中郎将九十三<br/><br/>　　虎賁中郎将比二千石「续汉书百官志虎賁中郎将比二千石主领虎賁宿卫属官有左右僕射左右陛长僕射主虎賁郎习射陛长主直虎賁朝会在殿中虎賁侍郎节从虎賁皆无员掌宿卫侍从自节从虎賁久者转迁才能差高至中郎汉官仪云虎賁中郎将古官也书称武王八賁八一会受於牧野言甚猛怒如虎之賁走古有勇士孟賁改奔曰依此是也○案陈本删虎賁侍郎二句此误比又引周礼及蔡质汉仪二段殊近赘疣俞本亦删侍郎二句又将汉官仪一段别為标目亦改本钞之旧又考御览二百四十一引汉官仪八作三会作擒甚作其咨作怒走作赴无盖依句」<br/><br/>　　冠鶡尾「汉官武孝武皇帝初置期门平帝更名虎賁中郎将冠插两鶡尾鶡鸟中之果劲者每所攫撮应爪摧碎鬬不死不止汉官典职云虎賁中郎将戴鶡尾○今案陈本冠插句作戴鶡冠鸟上有鷙字止下有尾上党所贡也句下句鶡尾作毛鶡也俞本无更名以上餘同陈本又御览引汉官仪脱鬬不死句续汉志补注引汉官典职尾作冠餘皆同」<br/><br/>　　服虎文「续汉百官志虎賁武服虎文章衣襄邑岁献织成虎文○今案陈本俞本脱武字章衣作章服又考御览二百四十一引续汉志武服作武骑章作单餘同本钞」<br/><br/>　　王师是成戎事是御「崔駰虎賁中郎将箴云赫矣帝臣越越厥武桓桓征夫嶠嶠其旅王是成戎事是御○今案陈本越越作爰奋蟜嶠作矫矫张溥百三家本崔集亦作爰俞本删赫矣以下」<br/><br/>　　出翼王路入司阶闥「续汉书云孔融拜北军中候三日而迁虎賁中郎将○今案陈本俞本此段增入三行有奇与御览二百四十一引同究非本钞之旧汪辑本续汉孔融传拜作迁三上有在职二字餘同姚辑本脱三日四字」<br/><br/>　　张纯一日数见「又云张纯字伯仁兼虎賁中郎将一日至数见持重慎密虽平行路事出犹不道时上封事輒削去草清廉束脩自守○今案陈本此条删去小注俞本无虽平九字及束脩二字与姚辑本汪辑本续汉书同」<br/><br/>　　马防不迁「东观外戚传马后不以私家干朝廷兄马防為虎賁中郎将讫永平世不迁○今案陈本俞本不以作以不无家字為字兄上有免字餘同聚珍本东观记无马防二字餘与本钞合又本钞给事黄门侍郎篇引与聚珍本同姚辑本脱此条」<br/><br/>　　潘岳寓道「潘岳秋兴赋余春秋四十有二始见二毛以太尉掾兼典农中郎将虎中郎寓直散骑之省○今案俞本同陈本秋兴误秩典考文选秋兴赋四作三无典农五字餘同」<br/><br/>　　○中郎将九十四（典农中郎将附）<br/><br/>　　口对兵事画地成图「汉书张安世子千秋与霍禹俱為中郎将将兵度辽击乌桓还謁光问子秋战鬬方略山川形势千秋口对兵事画地成图无所忘失光复问禹禹不能记曰皆有卜书光由是贤千秋以禹為不才也○今案陈本於才也下再引数行又附班固赞一段殊非俞本才也下再引二句亦非本钞之旧今汉书五十九张安世传才作材」<br/><br/>　　口陈西域手画地形「谢汉书臧旼有干事才达於从政為汉良吏迁匈奴中郎将讨贼有功还见太尉袁逢逢问其西域诸国土地风俗人物种数旼具答言悉口陈西域手画地形逢奇其才叹息曰虽班固作西域传又何以加此也○王石华校删改形今案陈本太尉句逢问作有问旻具二句作旻悉口陈逢奇七字作闻者叹服曰餘同俞本脱袁逢逢三字奇上亦脱逢字考魏志臧洪传注引谢汉书及姚辑汪辑本皆与本钞同惟陈西域作陈其状」<br/><br/>　　设施方略群盗悉破「东观汉记段熲字纪明有文武智略竇谗等聚眾為乱詔遣中郎将有文武者尹颂时表用熲其日拜熲授节剑佩刀衣裳车马束帛将平阳錡熲到所施方略纠举通急行古司马兵法孙吴之术旬月群盗悉破○今案聚珍本姚辑本东观记竇谗作竇公孙举詔遣中郎将作詔公卿选将颂作讼表用作荐其日句作乃拜為中郎将无授节十五字无所字无纠举十四字陈本俞本皆与聚珍本同」<br/><br/>　　宣方略匈奴乞降「谢汉书张奐字然明為使匈奴中郎将率步骑二万广宣方略大破鲜卑匈奴惶惧诣奐乞降声势猛烈狄战慄不敢犯边时休屠等反眾大惧奐安坐幃中与弟子讲论自若徐乃设奇破之○孙氏校朗改郎牵改率今案陈本无诣奐二字脱声势以下俞本狄作其秋餘与本钞同姚辑谢承书亦作其秋姚本诣误请汪本作诣」<br/><br/>　　卫綰长者「汉书卫綰為中郎将文帝且崩时属孝景曰綰长者善遇之景帝幸上林詔中郎将参乘还而问曰君知所以得参乘平綰曰臣代戏车士以功次迁待罪中郎将不知也○今案汉书四十六卫綰传以功作幸得功餘同陈本俞本又据今汉书增入上下文数行殊非本钞之旧」<br/><br/>　　郅都敢諫「汉书郅都為中郎将敢直諫面折大臣於朝堂尝从入上林贾姬在厕野彘人厕景帝将持兵救之都伏上前曰陛下自轻奈宗庙太后何上还太后闻之赐金百斤上亦赐金百斤○今案汉书九十郅都传无堂字餘同俞本亦然陈本虽无堂字而多引上目句亡姬句不伤句殊非本钞之旧」<br/><br/>　　子幼法令从事郎官化之「汉书杨惲字子幼為中郎将以法令从事郎官有罪奏免荐举其有行能者郎官化之莫不自厉令行禁止宫殿之内翕然同声○今案陈本俞本郎官作郎謁者与今汉书六十杨惲传同」<br/><br/>　　威明巡视将士三军感悦「谢后汉书皇甫规字威明以先零陆梁上疏自陈乃以规為中郎将讨降之会军士郎将大疫规亲入巷巡视将士三军感悦○今案陈本改引范书非也俞本入巷作入菴庐与姚辑汪辑本谢承书同惟姚本脱郎将二字」<br/><br/>　　相如建节卭笮「汉书司马相如為中郎将建节往使卭笮至蜀蜀太守已下郊迎令负弩矢先驱蜀人以為荣於是卓王孙临卭诸公等皆献牛酒以交欢○今案陈本俞本脱往字弩作弓荣作宠陈本又多引四行则非本钞之旧矣今汉书司马相如传使下二字荣作宠餘同负弩矢等句亦见本钞一百二十五弩篇引知陈俞作弓者误也」<br/><br/>　　苏武持节使匈奴「汉书苏武字子卿以中郎将持节使匈奴副中郎将张胜及常惠以事犯匈奴左伊秩訾欲降之召武受乱武谓惠曰屈节辱命虽生何面目以归汉引佩刀自刺武气绝半日复息匈奴知武不可胁乃幽武穴中绝不与饮食天雨雪啮雪与旃并吞之数日不死匈奴以為神徒武北海上无人处使牧羊武至海上廪食不至掘野鼠草实而食之故节毛尽落也○今案汉书苏武传饮上无与字草上有去字羊作羝穴中作大窖中俞本无左伊七字餘同本钞陈本增改太甚」<br/><br/>　　纳叛羌「续汉书皇甫规以西羌之叛為中郎将讨纳叛羌○今案陈本俞本同姚辑本脱汪本据书钞引同」迎单于「汉官仪建武二十四年遣中郎将段郴迎单于於五原塞○今案陈本俞本郴皆作柳平津馆辑本作郴仅见北堂书钞一引」仓库并盈「魏志任峻字伯远為典农中郎将所在积粟仓库皆盈○今案陈本删字伯远三字俞本作远伯餘同魏志十六任峻传远作达库作廩盈作满」所在著称「魏略云上以典农大事以徐貌為潁川典农中郎将所在著称○今案陈本俞本皆改引魏志非也俞本又脱潁川二字陈本无大事句后且附貌醉事四行殊谬考御览二百四十一引魏略与本钞正同惟典大事作农殖大事」<br/><br/>　　○南中郎将九十五（东中郎将附北中郎将附）<br/><br/>　　鄢陵伐胡「魏志武帝纪以鄢陵侯彰為南中郎将行驍骑将军伐胡入涿郡界叛胡数千骑忽至彰用田预计固守虏乃散退彰追之射胡骑应絃而倒彰鎧中数箭垂胜至桑乾○今案此见魏志任城王彰传非武帝纪入涿以下本钞混入蒋济一条注中今依俞本移正陈本删去乃附引黄鬚儿事八行谬甚」<br/><br/>　　山涛守业「王晋书山涛于冀州转為北中郎将将守业也○今案御览二百四十一引王隐晋书无於冀四字餘同又今晋书四十三山涛传以守业也作督业城守事陈本俞本皆改引今晋书」<br/><br/>　　蒋济请留「魏志蒋济传文帝出济為东中郎将济请留詔曰天下未寍要须良臣以镇边境○今案本钞无良臣句要下有入涿四十二字乃由上鄢陵一条注误入兹据俞本及魏志十四订正陈本杂引蒋济留屯事八行与请留无涉不止易本钞之旧也」<br/><br/>　　曹植醉太祖罢之「魏志陈思曹植字子建初為南中郎将欲遣救曹仁呼有所敕戒植醉不能受命於是太祖悔而罢之○今案见魏志陈思王传俞本於欲遣上补入行征虏将军句陈本附引魏氏春秋及论植几為太子一段俱非本钞之旧」<br/><br/>　　石崇得鴆傅祗奏之「晋诸公讚石崇為南中郎将得鴆以与王愷為鴆害之事司傅祇於愷家得鴆奏而免之○严氏校官改害君改司今案陈本俞本皆改引今晋书免之句作詔原之又本钞公作王官司作君今据严校更正」<br/><br/>　　○郎中九十六<br/><br/>　　入贺秦王「韩子云秦昭王有疾百姓為之祷王病愈杀牛赛祷郎中阎遏公孙衍出见赛祷退入拜贺曰王德过尧舜矣王曰何谓也遏曰尧舜病民不能祷故臣以為王胜之○今案近本韩子外储右下肩及陈本俞本赛皆作塞遏曰作对曰民不以下作民未至為之祷故臣以為王过也」<br/><br/>　　上书光武「论衡云郎中王賁上书於光武言孝文皇帝时居明光宫□狱三人○王石华校郎中九字错乱据陈本更正今案俞本同陈本删言孝以下王謨辑本论衡艺增篇王賁以下七字作賁光上书非也」<br/><br/>　　志美行励「谢汉书张堪字君游年十六受业长安志美行励诸儒号曰圣童世祖即位拜為郎中○今案陈本俞本拜為作召拜与姚辑汪辑本谢承书同本钞十六作六十下脱安字今依严校改正」<br/><br/>　　清操自然「晋录会稽相朱则上书言杨泉為政清操发於自然吴国偃传诣闕下上书朝廷徵聘终不移心詔拜泉郎中○今案陈本俞本无為政字无发於字无吴国十一字严铁桥辑全晋文据书钞六十三引晋录与陈俞亦同」<br/><br/>　　谢廉通一经「东观顺帝纪云阳嘉二年汝南童子谢廉河南童子赵远年十二各通一经以太学初缮应化而至皆除郎中○今案聚珍本东观记远作建十二作十三化作召俞本同陈本无河南句姚辑本仍作十二餘亦同聚珍本」<br/><br/>　　宋均善论难「华嶠汉书宋均字叔庠為郎中时年十五好经书常以休曰受业博士通诗书善论难○今案姚辑汪辑本华嶠书常以休日作每休沐日陈本俞本与姚辑同」<br/><br/>　　使成前书「华嶠汉书班固拜為郎中使终成前所著书学者莫不庄诵自為郎中遂见亲近读书禁中或连日继夜每行巡狩輒献上赋颂朝廷有大议使难问赏赐恩宠甚渥然二世位不过郎中○今案陈本改引范书非也俞本庄作讽餘同姚辑本华嶠书庄亦作讽连日继夜作继日连夜汪辑本亦作讽餘与原钞同」<br/><br/>　　令校图讖「谢汉书尹敏字功季治尚书拜郎中帝以敏博通经记令校图讖○今案陈本俞本拜上无初字与姚辑汪辑本谢承书同陈本更删字功季六字」冯唐孝著「书冯唐以孝著為郎中署长文帝问曰父老家安在○今案见汉书五十冯唐传陈本俞本皆据汉书增多六字非本钞之旧」黄香求养「谢汉书黄香字文强除郎以父老求归供养徵拜郎中詔书召黄香在殿下问父年几何何故不入公府○今案陈本俞本詔书作帝字与汪辑谢书同姚辑本则作帝召」刘俭色养「徐广晋记东海刘俭请修色养居丧礼除俭郎中○今案陈本俞本除下无俭字餘同」<br/><br/>　　○羽林监九十七<br/><br/>　　宣帝令都尉监「汉书百官公卿表羽林掌送徒武帝太初元年初置名曰建章后改名羽林骑又取从军死事之子孙养羽林官教以五兵号曰羽林孤儿宣帝令中郎将骑都尉监羽林秩比二千石○今案汉书十九上改作更餘同陈本亦作更本钞羽林郎将篇亦引作更俞本删此条」<br/><br/>　　光武置左右监「续汉书百官志光武以征伐之士劳苦者及陇西安定选郡国良家子便弓马者充之及简五营高手置左右监秩比六百石○今案俞本删此条陈本改注观汉记本钞羽林郎将篇引充之以上又本篇引置左二句今互校正近本续汉志脱五句餘亦微有异同」<br/><br/>　　象天羽林為国羽翼「汉旧仪孝武太初初置羽林象天有羽林星為国之羽翼如林之盛也○今案陈本同平津馆辑本据书钞引亦同俞本為国二句改主车骑三字标目亦作主车骑」冠加鶡毛「续汉书百官志羽林左右监皆冠鶡毛谓加双鶡武於文官○今案陈本改注通典非也俞本羽林作光武餘同近本续汉志羽林左右监下无此文考御二百四十二引续汉书有云羽林左右监皆冠鶡冠又本钞一百二十七冠篇引续汉书鶡毛作鶡尾」<br/><br/>　　位比大夫「续汉书百官志光武置左右监秩比六百石位比大夫○今案陈本俞本秩比作秩皆餘同近本续汉志无位比大夫句」曹褎差序礼乐「汉名臣奏云曹褎上疏曰王者莫不制礼作乐詔褎即差序礼乐擢褎监羽林左骑○今案陈本俞本脱监以范有才学与王褎等典集皇览○今案陈本俞本才作文王褎作皇象考魏志卷九曹爽传注引魏略与陈俞同」<br/><br/>　　○羽林郎将九十八（羽林郎附）<br/><br/>　　主羽林「续汉书百官志羽林中郎将比二千石主羽林郎无员加冠双鶡尾选濮阳陇西安定北地上郡西河几六郡良家子补之本武帝以便马从游猎还宿殿陛巖下室中故号巖郎也○今案陈本删加冠句濮作汉无游字与近本续汉志同又将下二条小注併入餘同俞本则删加冠以下亦将下条宿卫句併入」<br/><br/>　　掌宿卫「续汉书百官志羽林郎掌宿卫侍从○今案续汉书百官志二同陈本俞本但注见上」还宿殿陛「续汉书百官志云羽林郎比三百石无员掌宿卫侍从本武帝以便马从游猎还宿殿陛巖下室中故号巖郎也○今案续汉书百官志二同俞本删比三以下十七字陈本但注见上本钞羽林郎比三百石至郎也七句皆误大写今正」<br/><br/>　　御侮巖除「汉旧仪云羽林郎选良家子便弓马者為之一名巖郎言其御侮巖除之下或谓严厉素愨○今案平津馆本汉旧仪补遗卷上据影宋书钞引脱便字餘同陈本改注续汉志直删严厉句非也俞本改注通典而通典无严厉句则又附入还宿殿陛一条之下考续汉志补注引荀绰晋百官表注有严厉整锐句而俞本直以為续汉志文又改整為素整如此讐校误益加误矣」<br/><br/>　　选良家弓马「续汉书百官志云羽林光武以征伐之事劳苦者及陇西安定选良家子便弓马者充之○今案详本钞羽林监篇光武置左右监条下」以良家善骑射「汉书甘延寿字君况少以良家子善骑射為羽林投石拔距绝於等伦尝超踰羽林亭楼由是為郎○王石华校以原钞家字误置射字下更正今案汉书七十甘延寿传同陈本俞本字君况三字陈本又附考拔距一段殊非本钞之旧」<br/><br/>　　死事子孙号曰孤儿「汉书百官公卿表云羽林武帝初置名曰建章营骑后更名曰羽林又取从军死事之子孙养羽林官教以五兵号曰羽林孤儿汉官仪云征匈奴从军死者子孙不能自活养之羽林官比中郎从车驾号為羽林孤儿○今案汉书百官公卿表同平津馆辑汉官仪脱此条考聚珍本汉旧仪有此条征匈奴作武帝时从车驾上有从官二字餘同陈本考之不得竟删汉官仪以下俞本则并标目删去」<br/><br/>　　○冗从僕射九十九<br/><br/>　　建初置期门僕射「汉书百官公卿表云武帝建初三年置期门郎有僕射宦者為之则曰冗从黄门也○今案陈本俞本则曰作号曰餘同考汉书卷十九上建初作建元无宦者以下」永寿置冗从僕射「续汉书百官志桓帝永寿三年初置冗从僕射○今案陈本俞本同」居则直门户行则夹輦轂「续汉书百官志云建初三年置期门郎有僕射掌执兵或宦者為之则号冗从黄门僕射居则直守门户行则骑从夹輦轂也○今案陈本作书百官公卿表考汉书卷十九上建初作建元无宦者以下又续汉百官志三有宦者以下又无执兵以上疑虞永兴当日实引两书转钞者偶譌脱耳俞本作汉百官志竟删续字亦不合」<br/><br/>　　掌散从师射事「环济要略云冗从其有射事则掌师之○今案陈本同俞本师作帅与玉函山房辑环济要略据书钞引合」从游猎「续汉书百官志云冗从僕射秩比六百石武帝置期门郎有僕射常从游猎○今案陈本俞本常从作掌御览二百四十二引仍作常从与本钞合」领黄门「董巴中官传黄门非尚书者冗居宿卫直守户行则骑从，伏雕鈹带赤质虎爪交剑童子佩刀从僕射领○今案陈本俞本同」先腊逐疫僕射将之「续汉书百官志先腊一日大儺逐疫鬼冗从僕射将之逐恶鬼於禁中也○王石华校标目痠改疫今案陈本俞本儺上脱大字餘同御览二百四十二引续汉有大字」索官以自显「傅畅晋诸公赞新蔡王司马滕字元迈起家為冗从僕射滕意欲索官以自显由此出為南阳魏郡太守○今案陈本俞本脱魏郡二字滕作腾蔡下有正哀二字陈本又删字元迈三字家误官御览二百四十二引晋诸公赞索作弃脱南阳魏太四字餘同本钞」<br/><br/>　　和祥有识见「晋武起居注云东莞王世子司马瑾真固和祥有识见才干以瑾為冗从僕射○今案陈本俞本瑾真作璞贞又陈本无世子以上瑾為作堇為俞本作璞為莞王作嬴公考御览二百四十二引晋武起居注无司马二字祥作详真作贞餘同至本钞贞作真者宋钞避仁宗讳也」<br/><br/>　　○奉车都尉一百（駙马都尉　协律都尉　武卫都尉　水衡都尉　司金都尉都尉附）<br/><br/>　　并置三都尉「汉书百官公卿表云武帝元鼎二年置三都尉奉车都尉駙马都尉皆比二千石○今案俞本删此条陈本置三下衍辅字非也餘同考本钞下条则皆比上当骑都尉三字杜氏通典亦谓奉车駙马骑三都尉并元鼎二年初置也但汉书十九百官公卿表上无此全文永兴不过撮叙大意耳」<br/><br/>　　掌御乘车马「汉书百官公卿表云奉车都尉掌御乘舆车駙马都尉掌駙马皆武帝初置秩比二千石○今案陈本同俞本删考汉书十九上与原钞小注同惟标目有误字」<br/><br/>　　掌羽林从骑「汉书百官公卿表云武帝元鼎二年置三都尉駙马都尉奉车都尉掌御乘舆车骑都尉掌羽林从骑并无员或以侍中常侍卿尹校尉左迁為之○王石华校标目补林字今案俞本删陈本鼎误肃脱駙马三句及或以侍中以下考汉书百官公卿表此全文惟续汉书百官志一有无员以上」<br/><br/>　　御法驾「汉旧仪云汉乘舆法驾奉车都尉御侍郎参乘也○今案陈本俞本同平津馆辑汉旧仪补遗据书钞引亦同」侍帷幄「周熙新论云武卫都尉孙奇年十七以秀才人侍帷幄余作诗一篇美而风之曰恂恂公子美色无比诞姿既丰世冑有纪平南之孙威奋之子○今案陈本删余作以下俞本风作讽脱一美而之四字餘同御览二百四十一引此新论熙作绍公于作周公色作妙威奋作奋威餘同」<br/><br/>　　掌池苑「汉书百官公卿表云水衡都尉武帝元鼎二年初置掌上林苑应劭注云古山林之官曰衡掌诸池苑故曰水衡主诸官故曰都有卒徒武事故曰尉主上林苑?别观游晏之处也○今案陈本删主上林苑以下俞本与本钞同考汉书卷十九上则主官十四字系张晏注主上林以下又是永兴自加引申语不见汉书注者餘同」<br/><br/>　　主舟舡「魏略云水衡尉旧主上苑以主天下水军舟舡器械○今案陈本俞本同」<br/><br/>　　张缉筹略「魏略云张缉字敬仲上便宜中书令孙资以為有筹略遂拜骑都尉○今案陈本俞本同魏志十五张既传注引魏略亦同」譙周好古「晋武帝詔云骑都尉譙周篤志好古服膺儒义擢授近侍命位未加不幸殞丧朕甚悼之其赐朝服一具衣一袭钱十五万丧葬所给比从散骑常侍之制也○今案陈本俞本赐上脱其字陈本并脱服膺句同」<br/><br/>　　延年善变声「汉书李延年善歌為变新声是时上方兴天地诸祠欲造乐令司马相如等作诗颂延年輒承意弦歌所造诗為之新声曲贵為协律都尉佩二千石印綬而与上卧起○今案陈本俞本脱欲造乐三字变新陈本作新变考汉书九十三李延年传亦作新变餘与原钞同本钞一百七歌篇引史记延年一条亦作变新声」<br/><br/>　　韩暨器用充实「魏志韩暨為监冶謁者在职七年器用克实詔书褎叹就行司金都尉班亚九卿○今案陈本俞本詔作制行作加与近本魏志二十四韩暨传同」<br/><br/>　　○都尉一百一<br/><br/>　　佐太守為副将「汉官解故云都尉郡各一人副佐太守言与太守俱受银印部符之任為一郡副将然俱主其武职不预民事旧时常以八月都试讲习其射力以备不虞皆衣戎服示扬威武折衝厌难者也○今案陈本俞本符作札无常字又俞本俱作但餘同平津馆辑本据书钞引脱郡各二字亦无常字又御览二百四十一引郡各一人作将兵二字」<br/><br/>　　典其戎伍「胡伯始边郡都尉箴云巍巍上圣光被八垠矧惟八面胡不来宾荡荡率土来同并守抚其民尉典其戎伍口才程功并施文武○王石华校标目补伍字今案俞本同陈本脱程功二句御览二百四十一引脱郡字垠作埏八面作内面并作屏伍作五末二句作才口并施文武成功餘同」<br/><br/>　　主其武职「汉官解詁云都尉郡各一人主其武职不预民事○今案详本篇第一条」<br/><br/>　　备寇虏「汉名臣奏云翟方进奏曰武帝北部都尉主兵马备寇虏為职而年七十拜起据地不胜任请免○今案陈本俞本翟上删奏云二字餘同」典盗贼「汉名臣奏翟方进奏曰敕渤海都尉当典盗贼為职视事三岁盗贼未得四千一百九十人今八千八百五十人浸多而為百姓害不能统理官职请免○今案陈本俞本奏曰以上作又云二字脱未得十七字而為五字陈本又脱不能六字餘同」<br/><br/>　　奏事称意「汉书田叔少子仁以壮勇為卫将军舍人后刺三河奏事称意拜為京都尉○今案俞本陈本后俱作使汉书三十七田叔传与本钞同」不可治民「史记宁成尹家居上欲以為郡守御史大夫公孙弘曰臣居山东為吏时宁成尹為济南尉其治民如狼牧羊成不可令治民上乃拜成為关都尉○王石华校家下补居字今案陈本俞本无尹字吏上有小字南下有都字令作使与近本史记酷吏传同陈本又增乳虎四行殊非本之旧」<br/><br/>　　澹泊无為「东观任延字长孙更始拜為会稽西部都尉时年十九迎吏见其少皆及到澹泊无為○今案聚珍本东观记同姚辑本脱更始拜三字脱部字陈本俞本亦脱部字又无為下增人四行有奇殊失本钞面目」<br/><br/>　　正身洁己「谢汉书张奐迁安定属国都尉匈奴羌豪帅感奐恩德上马二千八疋先零酋长又遗金乐八枚奐并受之而召主簿於诸羌前以酒酹地曰使马如羊不以入厩使金如粟不於入怀悉以金马还之羌性贪吏清前有八都尉九十好货财為所患苦及奐正身洁己威化大行○今案陈本俞本帅作率无九十字又陈本乐作鐻餘同俞本脱二千以下九字脱乐八至入怀三十六字还上脱金马二字与姚辑汪辑本谢书同又案本钞九十乃卒字之譌」<br/><br/>　　汲黯无為「史记汲黯字长孺為东海太守岁餘大治上闻召為主爵都尉治务在為引大体不拘文法○今案俞本删陈本引作弘与近本史记汲郑列传同本钞卷九弘量篇弘量有餘一条亦误引量」<br/><br/>　　杨僕严酷「史记杨僕以严酷為王爵都尉天子以為能也○今案俞本删陈本严酷作挚行与近本史记酷吏列传同挚鷙古亦通用」道不拾遗「史记云义纵為河内都尉至则族灭其豪民之属河内道不拾遗○今案俞本陈本豪民作豪穰氏与近本史记酷吏列传同陈本又增入义纵事六行则非矣」盗不敢近「史记王温舒為广平都尉择郡中豪任吏十餘人以為爪牙皆把其阴重而纵使督贼此人虽有百罪弗法即有迴避因其事夷之亦灭宗以其故齐赵之郊盗贼不敢近广平○今案陈本俞本爪牙作牙爪脱迴字同近本史记酷吏列传亦无迴字」<br/><br/>　　遣吏祠延陵「东观汉记任延字长孙為会稽西部都尉下车遣吏以中牢祠延陵季子○今案俞本删陈本附注本篇澹泊无為条下脱部字下车七字作及到先遣馈礼惟聚珍本东观记与本钞同姚辑本与陈本同」<br/><br/>　　优文召处士「钟离意别传云西部都尉南阳任延以优文召县曰都尉德薄思贤汲汲虽无齐桓庭燎范夕待旦彼独何居处士钟离意才德翘翘正色乡党百行优备应令吏檄到丞椽以礼发遣者○今案陈本俞本脱虽无三句脱翘翘句丞作史餘同」<br/><br/>　　笥饵得都尉「东观汉记樊曄与世祖有旧世祖尝於新野坐文书事被拘曄為市吏餽饼一笥上德之后拜為河东都尉临发之官引见赐御食衣服上谓曄曰一笥饵得都尉何如曄顿首曰小臣蒙恩特见拔擢陛下不忘往旧臣得渴死自効者也○今案陈本俞本皆引范书非也聚珍本东观记服作被餘同姚辑本脱」<br/><br/>　　陈平使参乘「汉书陈平降汉王与语而说之问曰子之居楚何官曰為都尉是日以平為都尉使為参乘典护军诸将尽谨曰大王一日得楚之亡卒而即与同载及使?者汉王闻之愈益幸平○今案俞本删陈本及作反监护下有军字与史记陈丞相世家同以平作拜平与近本汉书陈平传同」<br/><br/>　　典韦常绕帐「魏志典韦拜都尉太祖引置左右将亲兵数百人常绕帐性忠至谨重常昼立侍终日夜宿帐左右稀归私寝○今案案俞本删陈本同近本魏志卷十八亦同」<br/><br/>　　○都护一百二（监军附）<br/><br/>　　都护之置始自郑吉「汉书郑吉传匈奴日逐王降郑吉将诣京师还并护车师以西北道故号令班西域始自张騫成於郑吉○今案汉书七十还作遂餘同据本钞下条亦作还陈本仍作遂旦增引上下文数行非也俞本则删还并句」<br/><br/>　　立幕府「汉书郑吉以侍郎发诸国兵攻破车师匈奴乱日逐王愿降汉吉发兵迎之至河曲将诣京师还井护车师以西北道号都护於是中西域而立幕府治乌垒城○今案陈本并附注在上条又幕作莫与汉书卷七十同俞本亦作莫府作遂并」<br/><br/>　　典重职「汉书段会宗為人好大节矜功名与谷永相友善永愍其老复远出与书戒曰足下以柔远之令德复典都护之重职甚休愿吾子因循旧贯无求奇功也○今案陈本俞本愍作閔与书作予书与近本汉书七十段会宗传同」<br/><br/>　　斩郅支「汉书甘延寿陈汤传云元帝时延寿封义成侯汤赐爵关内侯各三百户功大封少為石显匡衡所抑○今案百户以上见汉书陈汤传无功大二句陈本俞本删去此条小注别引汉书甘陈斩郅支四句」<br/><br/>　　攻康居「汉书甘延寿陈汤传云文帝时為西域都护陈汤為副郅支单于欲辱汉使汤与延寿谋攻康居城陷斩数千人故得汉使节二斩郅支单于头传於京师○今案本此条系撮引甘陈两传非连文也陈本脱本文帝时三字副下有将字脱千人句脱二字传字俞本又将上段义成至所抑五句续於此条之下」<br/><br/>　　班超為都护合三十年「谢汉书施阳字季儒為监军使持节乘轩从左监护骑到江夏郡关内门阳杀牛设酒交臂降服○今案此条小注与标目不符当分二条陈本俞本径删小注补入范书班超传此两失之道也考御览五百十七引谢承书有班超一段与标目脗合其施阳以下别為一条姚辑汪辑本皆脱」<br/><br/>　　绥纳新旧华阳即叙「王隐晋书卫瓘行镇西军司监邓艾钟会诸军事绥纳新合同异华汤即叙○王石华校标目臼改旧今案陈本俞本军司监作将军监司非也本篇轻衣出营条下引王隐书与此条脗合足订陈俞之误又离合陈俞作包合」<br/><br/>　　勒兵围贼矫詔降之「谢汉书宋均為监军与马援征武陵蛮临元水而兵士多病均惧眾军疫病勒兵围贼矫詔降之遣还本居归自核矫詔之罪帝甚善之○今案陈本俞本疫病作多疫居作郡归作先与姚辑汪辑谢承书合」<br/><br/>　　轻衣出营欺作表章「王晋书卫瓘字伯玉行镇西军司监邓艾钟会诸军事檄召艾诸将称詔收艾瓘乘使车径入成都尉殿前艾父子俱受取诸将怀艾者图刦取艾整兵向瓘瓘轻衣将一给便出营门欺作表章示之申明艾事诸将信之皆解散○今案陈本俞本皆改引今晋书非本钞之旧」<br/><br/>　　公达军国皆掌「荀氏家传攸字公达為军师军国选举及刑狱法制皆使君掌焉○今案陈本俞本达下衍魏太祖以攸五字皆使君作皆攸」朝野皆服「晋中兴书吴郡顾录云荣字彦先拜為军师於是朝野皆服中兴基此焉时南土多士未尽才用荣又上言陛下先世甘季思等凡此诸人皆南金也○今案陈本改注今晋书非也俞本多士作士多陛下八字作陆士光季甘思等七字基下脱此字餘同」<br/><br/>　　庄贾留饮不至「史记曰穰且将兵得御燕晋之师穰且曰愿得君之宠臣国之所尊以监军景公使庄贾往贾留饮日中不至穰且斩之○今案史穰且传无御字餘同本钞六十四将军总篇引无御晋二字陈本俞本增删颇多非旧钞面目」<br/><br/>　　殷浩称疾不起「晋中兴书陈郡殷浩字渊源弱冠与京兆杜乂并有美誉善言玄理除侍中安西军司称矢不起○今案御览二百四十九引中兴书无除侍以下餘同陈本改注今晋书非也俞本渊作深与今晋书七十七本传合又杜误社」<br/><br/>　　北堂书钞卷第六十三 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9669.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9671.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

