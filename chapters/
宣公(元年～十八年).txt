<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《春秋谷梁传》正文_宣公(元年～十八年)_谷梁赤作品 - 维普阅读网</title>
<meta name="keywords" content="春秋谷梁传,春秋谷梁传原文,春秋谷梁传阅读,宣公(元年～十八年)全文,谷梁赤作品" />
<meta name="description" content="春秋谷梁传原文阅读,宣公(元年～十八年)全文在线阅读,谷梁赤作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-264-4456.html";
var nextpage="novel-read-264-4458.html";
var indexpage = "novel-chapter-264.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-264.html">春秋谷梁传</a></strong>
<strong><a href="novel-chapter-264.html">春秋谷梁传目录</a></strong>
<span>宣公(元年～十八年)</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-264-4456.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>宣公(元年～十八年)</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=谷梁赤&amp;searchsubmit=yes"  target="_blank">谷梁赤</a><span class="divide">|</span>发布时间：2014-08-28 22:05:02<span class="divide">|</span></p>
<div class="page-body">
<div class="page-content">
<p>宣公元年<br/><br/>　　元年春，王正月，公即位。<br/><br/>　　继故而言即位，与闻乎故也。公子遂如齐逆女。<br/><br/>　　三月，遂以夫人妇姜至自齐。其不言氏，丧未毕，故略之也。其曰妇，缘姑言之之辞也。遂之挈，由上致之也。<br/><br/>　　夏，季孙行父如齐。晋放其大夫胥甲父于卫。放犹屏也。称国以放，放无罪也。公会齐侯于平州。公子遂如齐。<br/><br/>　　六月，齐人取济西田。内不言取。言取，授之也，以是为赂齐也。<br/><br/>　　秋，邾子来朝。楚子、郑人侵陈，遂侵宋。遂，继事也。晋赵盾帅师救陈。善救陈也。宋公、陈侯、卫侯、曹伯会晋师于棐林，伐郑。列数诸侯而会晋赵盾，大赵盾之事也。其曰师何也？以其大之也。于棐林，地而从伐郑，疑辞也。此其地何？则著其美也。<br/><br/>　　冬，晋赵穿帅师侵崇。晋人、宋人伐郑。伐郑，所以救宋也。<br/><br/>　　----------<br/><br/>　　宣公二年<br/><br/>　　二年春，王二月壬子，宋华元帅师及郑公子归生帅师战于大棘。宋师败绩。获宋华元。获者，不与之辞也。言尽其众以救其将也。以三军敌华元，华元虽获，不病矣。秦师伐晋。<br/><br/>　　夏，晋人、宋人、卫人、陈人侵郑。<br/><br/>　　秋，九月乙丑，晋赵盾弑其君夷皋。穿弑也，盾不弑，而曰盾弑何也？以罪盾也。其以罪盾何也？曰灵公朝诸大夫，而暴弹之，观其辟丸也。赵盾入谏，不听，出亡，至于郊。赵穿弑公而后反赵盾，史狐书贼，曰：“赵盾弑公。”盾曰：“天乎天乎！予无罪。孰为盾而忍弑其君者乎？”史狐曰：“子为正卿，入谏不听，出亡不远，君弑，反不讨贼则志同，志同则书重，非子而谁？故书之。”曰晋赵盾弑其君夷皋者，过在下也。曰于盾也，见忠臣之至，于许世子止，见孝子之至。<br/><br/>　　冬，十月乙亥，天王崩。<br/><br/>　　----------<br/><br/>　　宣公三年<br/><br/>　　三年春，王正月，郊牛之口伤。之口，缓辞也。伤自牛作也。改卜牛。牛死，乃不郊。事之变也。乃者，亡乎人之辞也。犹三望。葬匡王。楚之伐陆浑戎。<br/><br/>　　夏，楚人侵郑。<br/><br/>　　秋，赤狄侵齐。宋师围曹。<br/><br/>　　冬，十月丙戌，郑伯兰卒。葬郑穆公。<br/><br/>　　----------<br/><br/>　　宣公四年<br/><br/>　　四年春，王正月，公及齐侯平莒及郯。莒人不肯。及者，内为志焉尔。平者，成也。不肯者，可以肯也。公伐莒，取向。伐犹可。取向，甚矣！莒人辞不受治也。伐莒，义兵也。取向，非也，乘义而为利也。秦伯稻卒。<br/><br/>　　夏，六月乙酉，郑公子归生弑其君夷。赤狄侵齐。<br/><br/>　　秋，公如齐。公至自齐。<br/><br/>　　冬，楚子伐郑。<br/><br/>　　----------<br/><br/>　　宣公五年<br/><br/>　　五年春，公如齐。<br/><br/>　　夏，公至自齐。<br/><br/>　　秋，九月，齐高固来逆子叔姬。诸侯之嫁于大夫，主大夫以与之。来者，接内也。不正其接内，故不与夫妇之称也。叔孙得臣卒。<br/><br/>　　冬，齐高固及子叔姬来。及者，及吾子叔姬也。为使来者，不使得归之意也。楚人伐郑。<br/><br/>　　----------<br/><br/>　　宣公六年<br/><br/>　　六年春，晋赵盾、卫孙免侵陈。此帅师也，其不言帅师何也？不正其败前事，故不与帅师也。<br/><br/>　　夏，四月。<br/><br/>　　秋，八月，螽。<br/><br/>　　冬，十月。<br/><br/>　　----------<br/><br/>　　宣公七年<br/><br/>　　七年春，卫侯使孙良夫来盟。来盟，前定也。不言及者，以国与之。不言其人，亦以国与之。不日，前定之盟不日。<br/><br/>　　夏，公会齐侯伐莱。<br/><br/>　　秋，公至自伐莱。大旱。<br/><br/>　　冬，公会晋侯、宋公、卫侯、郑伯、曹伯于黑壤。<br/><br/>　　----------<br/><br/>　　宣公八年<br/><br/>　　八年春，公至自会。<br/><br/>　　夏，六月，公子遂如齐，至黄乃复。乃者，亡乎人之辞也。复者，事毕也。不专公命也。辛巳，有事于大庙。仲遂卒于垂。为若反命而后卒也。此公子也，其曰仲何也？疏之也。何为疏之也？是不卒者也，不疏，则无用见其不卒也。则其卒之何也？以讥乎宣也。其讥乎宣何也？闻大夫之丧，则去乐，卒事。壬午，犹绎。犹者，可以已之辞也。绎者，祭之旦日之享宾也。万入，去龠。以其为之变，讥之也。戊子，夫人熊氏薨。晋师、白狄伐秦。楚人灭舒鄝。<br/><br/>　　秋，七月甲子，日有食之，既。<br/><br/>　　冬，十月己丑，葬我小君顷熊。雨，不克葬。葬既有日，不为雨止，礼也。雨，不克葬，丧不以制也。庚寅，日中而克葬。而，缓辞也。足乎日之辞也。城平阳。楚师伐陈。<br/><br/>　　----------<br/><br/>　　宣公九年<br/><br/>　　九年春，王正月，公如齐。公至自齐。<br/><br/>　　夏，仲孙蔑如京师。齐侯伐莱。<br/><br/>　　秋，取根牟。<br/><br/>　　八月，滕子卒。<br/><br/>　　九月，晋侯、宋公、卫侯、郑伯、曹伯会于扈。晋荀林父帅师伐陈。辛酉，晋侯黑臀卒于扈。其地，于外也。其日，未逾竟也。<br/><br/>　　冬，十月癸酉，卫侯郑卒。宋人围滕。楚子伐郑。晋郤缺帅师救郑。陈杀其大夫泄冶。称国以杀其大夫，杀无罪也。泄冶之无罪如何？陈灵公通于夏征舒之家，公孙宁、仪行父亦通其家。或衣其衣，或衷其襦，以相戏于朝。泄冶闻之，入谏，曰：“使国人闻之则犹可，使仁人闻之则不可。”君愧于泄冶，不能用其言而杀之。<br/><br/>　　----------<br/><br/>　　宣公十年<br/><br/>　　十年春，公如齐。公至自齐。齐人归我济西田。公娶齐，齐由以为兄弟，反之。不言来，公如齐受之也。<br/><br/>　　夏，四月丙辰，日有食之。己巳，齐侯元卒。齐崔氏出奔卫。氏者，举族而出之之辞也。公如齐。<br/><br/>　　五月，公至自齐。癸巳，陈夏征舒弑其君平国。<br/><br/>　　六月，宋师伐滕。公孙归父如齐。葬齐惠公。晋人、宋人、卫人、曹人伐郑。<br/><br/>　　秋，天王使王季子来聘。其曰王季，王子也。其曰子，尊之也。聘，问也。公孙归父帅师伐邾，取绎。大水。季孙行父如齐。<br/><br/>　　冬，公孙归父如齐。齐侯使国佐来聘。饥。楚子伐郑。<br/><br/>　　----------<br/><br/>　　宣公十一年<br/><br/>　　十有一年春，王正月。<br/><br/>　　夏，楚子、陈侯、郑伯盟于夷陵。公孙归父会齐人伐莒。<br/><br/>　　秋，晋侯会狄于欑函。不言及，外狄。<br/><br/>　　冬，十月，楚人杀陈夏征舒。此入而杀也，其不言入何也？外征舒于陈也。其外征舒于陈何也？明楚之讨有罪也。丁亥，楚子入陈。入者，内弗受也。日入，恶入者也。何用弗受也？不使夷狄为中国也。纳公孙宁、仪行父于陈。纳者，内弗受也。辅人之不能民，而讨，犹可；入人之国，制人之上下，使不得其君臣之道，不可。<br/><br/>　　----------<br/><br/>　　宣公十二年<br/><br/>　　十有二年春，葬陈灵公。楚子围郑。<br/><br/>　　夏，六月乙卯，晋荀林父帅师，及楚子战于邲。晋师败绩。绩，功也。功，事也。日，其事败也。<br/><br/>　　秋，七月。<br/><br/>　　冬，十有二月戊寅，楚子灭萧。晋人、宋人、卫人、曹人同盟于清丘。宋师伐陈。卫人救陈。<br/><br/>　　----------<br/><br/>　　宣公十三年<br/><br/>　　十有三年春，齐师伐莒。<br/><br/>　　夏，楚子伐宋。<br/><br/>　　秋，螽。<br/><br/>　　冬，晋杀其大夫先谷。<br/><br/>　　----------<br/><br/>　　宣公十四年<br/><br/>　　十有四年春，卫杀其大夫孔达。<br/><br/>　　夏，五月壬申，曹伯寿卒。晋侯伐郑。<br/><br/>　　秋，九月，楚子围宋。葬曹文公。<br/><br/>　　冬，公孙归父会齐侯于谷。<br/><br/>　　----------<br/><br/>　　宣公十五年<br/><br/>　　十有五年春，公孙归父会楚子于宋。<br/><br/>　　夏，五月，宋人及楚人平。平者成也，善其量力而反义也。人者，众辞也。平称众，上下欲之也。外平不道，以吾人之存焉道之也。<br/><br/>　　六月癸卯，晋师灭赤狄潞氏，以潞子婴儿归。灭国有三术，中国谨日，卑国月，夷狄不日。其曰潞子婴儿，贤也。秦人伐晋。王札子杀召伯、毛伯。王札子者，当上之辞也。杀召伯、毛伯，不言其何也？两下相杀也。两下相杀，不志乎《春秋》，此其志何也？矫王命以杀之，非忿怒相杀也，故曰以王命杀也。以王命杀则何志焉？为天下主者天也，继天者君也，君之所存者命也。为人臣而侵其君之命而用之，是不臣也；为人君而失其命，是不君也。君不君，臣不臣，此天下所以倾也。<br/><br/>　　秋，螽。仲孙蔑会齐高固于无娄。初税亩。初者始也。古者什一，藉而不税。初税亩，非正也。古者三百步为里，名曰井田。井田者，九百亩，公田居一。私田稼不善，则非吏；公田稼不善，则非民。初税亩者，非公之去公田而履亩十取一也，以公之与民为已悉矣。古者公田为居，井灶葱韭尽取焉。<br/><br/>　　冬，蝝生。蝝非灾也。其曰蝝，非税亩之灾也。饥。<br/><br/>　　----------<br/><br/>　　宣公十六年<br/><br/>　　十有六年春，王正月，晋人灭赤狄甲氏，及留吁。<br/><br/>　　夏，成周宣榭灾。周灾不志也，其曰宣榭何也？以乐器之所藏目之也。<br/><br/>　　秋，郯伯姬来归。<br/><br/>　　冬，大有年。五谷大熟为大有年。<br/><br/>　　----------<br/><br/>　　宣公十七年<br/><br/>　　十有七年春，王正月庚子，许男锡我卒。丁未，蔡侯申卒。<br/><br/>　　夏，葬许昭公。葬蔡文公。<br/><br/>　　六月癸卯，日有食之。己未，公会晋侯、卫侯、曹伯、邾子，同盟于断道。同者有同也，同外楚也。<br/><br/>　　秋，公至自会。<br/><br/>　　冬，十有一月壬午，公弟叔肸卒。其曰公弟叔肸。贤之也。其贤之何也？宣弑而非之也。非之，则胡为不去也？曰兄弟也。何去而之，与之财，则曰：“我足矣。”织屦而食，终身不食宣公之食。君子以是为通恩也，以取贵乎《春秋》。<br/><br/>　　----------<br/><br/>　　宣公十八年<br/><br/>　　十有八年春，晋侯、卫世子臧伐齐。公伐杞。<br/><br/>　　夏，四月。<br/><br/>　　秋，七月，邾人戕缯子于缯。戕犹残也，捝杀也。甲戌，楚子吕卒。夷狄不卒，卒，少进也。卒而不日，日，少进也。日而不言正、不正，简之也。公孙归父如晋。<br/><br/>　　冬，十月壬戌，公薨于路寝。正寝也。归父还自晋。还者，事未毕也。自晋，事毕也。与人之子守其父之殡，损殡而奔其父之使者，是亦奔父也。至柽，遂奔齐。遂，继事也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-264-4456.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-264-4458.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-264.html" action-type="chapterComment" class="comment"><i></i>春秋谷梁传章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

