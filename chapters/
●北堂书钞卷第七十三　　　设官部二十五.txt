<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第七十三　　　设官部二十五_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第七十三　　　设官部二十五全文,虞世南作品" />
<meta name="description" content="北堂书钞原文阅读,●北堂书钞卷第七十三　　　设官部二十五全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9679.html";
var nextpage="novel-read-999-9681.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第七十三　　　设官部二十五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9679.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第七十三　　　设官部二十五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:50:08<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註别驾一百六十一　　　　治中一百六十二主簿一百六十三　　　　中正一百六十四从事一百六十五<br/><br/>　　○别驾一百六十一<br/><br/>　　夫别驾者显化之鹰扬「管宁让别驾表文云夫别驾者明使君羽翼显化之鹰扬非诞闇昧所可私者○今案俞本表误袁可作得陈本脱非诞以下本钞标目扬字误入注中今移正」处别驾任当展其驥「蜀志庞统传云鲁肃遗先生书曰庞士元非百里才若使处治中别驾之任始当展其驥足耳○今案见蜀志七」任居刺史半安可非其人「庾亮集云答郭豫书曰别驾旧与刺史别乘同流宣王化於万里者其任居刺史之半安可非其人也○今案通典三十二引庾亮集豫作预餘同御览二百六十三引豫作逊同作周」<br/><br/>　　緹油屏泥以彰有德「汉书循吏传云黄霸為扬州刺史三岁宣帝詔赐车盖特高一丈别驾主簿车緹油屏泥於軾前以彰有德○今案见八十九黄霸传」车如刺史「豫章传云孔恂州辟為别驾从事车前旧有屏星如刺史车也○今案御览二百六十三引豫章下有列士二字前下有后字」秩同从事「应劭汉官仪云元帝时丞相于定国以徐州大小為设刺员治中别驾秩皆百石同州郡从事○今案平津辑本以徐作条字刺作吏陈本脱元帝二十字州郡作诸郡」宜授英儒「管宁让别驾表文别驾者明使君之羽翼宜授英儒也○今案陈本同俞本表误袁」宜得其才「王丞相集曰以顾和為别驾教曰护军长史顾和体治平实宜得其才以為别驾矣○今案陈俞本脱体治四字餘同但多窜入他语」周景题舆「谢承后汉书云周景為豫州刺史辟汝南陈蕃為别驾蕃不肯就见景别驾舆曰陈仲举座也不复更辟蕃惧起视职○今案御览二百六十三引谢书及陈俞本无汝南二字肯见二字惧上有惶字姚辑本亦然汪辑本有汝南字餘与御览同」<br/><br/>　　邓盛驰传「王允别传云本郡民有路拂者少无名行太守王殊召补吏允犯顏固殊怒收允欲杀之刺史邓盛闻而传辟為别驾从事○今案陈俞本拂作仁固作直又陈本脱邓盛二字御览二百六十三引王允别传无下脱名字殊作珠諫作争」<br/><br/>　　齎传假重正「广州元贤传云董正字伯和南海人也时州治苍梧郡张使君举正三辟不就后更辟书正难重违州意从诣州使君闻已在远命书佐齎别驾从事假正正惭俯就复上传送本郡也○今案　　　钦定图书集成官常典卷六百三十引广州先贤传作途餘同陈本脱正惭二句俞本与旧钞同」<br/><br/>　　送传辟长文「王晋书云王长文广汉郡人也益州五辟公府再拜皆不就又送傅辟之长文■〈犭羊〉狂不诣郡县改服逃亡○今案俞本郡人作郪人郡县作州同亦见今晋书八十二亦作郪人陈本己全改今晋书」<br/><br/>　　仍举阮宣「江氏家传云太傅东海王领兖州牧请应元為别驾与君书曰昔王子师作豫州下车辟荀慈明又辟孔文举贵州人士有堪此求者不君乃举高平郄道徵為贤良陈留阮宣為直言济北程宏叔為方正皆於时选為允○今案陈俞本海王下有越字下车上有未字堪此下脱求字宣下有子字御览三百六十三引江氏家传脱兗字及文举二字下车上有未字慈明下更有下车二字徵误微」<br/><br/>　　思得袁锈「应享与诸将书曰诲命欲求佳别驾数日卧思始得陈国袁锈○今案御览二百六十三引书作牒餘同本钞下文引亦作牋」先主辟庞统「蜀志庞统传云诸葛亮言统於先主先主见之辟為别驾从事○今案近本蜀志七见之作见与善谭大器之驾作治中陈俞本仍作别驾餘从近本」吕范辟陆逊「吴书陆逊传云逊為左护军镇西将军虽為上将军列侯欲令本州举命乃使扬州牧吕范就辟别驾○今案吴志十三陆传注引吴书无逊為左九字范作范令下有厯字陈俞本已照改」<br/><br/>　　乃起应行「臧荣绪晋书云桓冲辟处士长沙邓粲為别驾备礼书粲感之乃起应行○今案亦见今晋书七十四书作尽恭行作命陈俞本改注今晋书而备礼书句又作卑原礼应行作应召不知何据」<br/><br/>　　惶起视职「谢承后汉书云周景為豫州刺史举陈蕃為别驾前言已详○今案本篇上文脱惶字据此条则惧下当增惶字餘详上」才经治乱「应亨与州将牋云思得一人陈国袁锈○今案御览二百六十三引此牋同」理职请詔「王丞相集云以顾和為前已言说也○今案陈本脱俞本请詔句作理识清敏劭令端右八字」使君羽翼「管宁让别驾表文云州民王诞燕雀之贱栖朝桐之华别驾者使君之羽翼耳○今案陈本无此注文但注管宁传三字俞本王诞作管诞」州之股肱「王晋书云王祥瑯邪人也徐州刺史吕虔辟為别驾以州之股肱纠合义眾○今案陈俞本徐州四字作本州又俞本辟作檄州之股肱作股肱之忠陈本脱别驾以三字纠合四字」<br/><br/>　　委之腹心「魏志先贤行状云袁绍镇冀州以审配為别驾委以腹心之任也○今案陈本脱魏志二字镇作领考魏志六袁绍传注引先贤行状亦作领餘同」委以州事「盛晋阳秋云吕虔□王祥為别驾委以州事○今案亦见今晋书三十三王祥传同陈本已改注今晋书」协和辅相「魏志王基传云刺史王陵表请基為别驾协和辅相也○今案魏志二十七陵作凌协和句作凌流称青士盖亦由基协和之辅也二句陈本已照改」匡救违失「孙盛晋阳秋云王沉檄唐彬王祥别驾忠肃公亮当朝正色匡救违失○今案陈俞本此条任意改易俞本删王祥陈本兼删王沈以外亦改过半考檄唐彬事见今晋书四十二檄王祥事见今晋书三三又　　　钦定图书集成宫常典六百三十引晋阳秋无王祥二字失作□餘同」<br/><br/>　　在朝诚亮「王丞相教云治中张孙在朝诚亮可补别驾○今案陈俞本孙作逊又陈本脱教字考孙古逊字也」在府称职「晋中兴书丹阳陶录云洄字恭润大将军王敦以為参军仍称治中别驾在府称职○今案俞本以作命仍称作转字无治中二字陈本陶录七字作陶回餘与俞同今晋书亦作回」<br/><br/>　　所在称职「晋中兴书襄阳习录云习凿齿字彦威為州治中刺史桓温连征凿齿或留所在称职○今案陈俞本皆脱襄阳四字留作守称作在治中作别驾此皆从今晋书八十二改者是以房书冒称中兴书也」<br/><br/>　　州境获寍「王晋书王祥传云祥字休徵徐州吕虔檄為别驾州境获寍○今案俞本徐州改本州餘同陈本境句改州界清静是参用今晋书而又不改书名又以房书冒称王隐书谬甚矣」<br/><br/>　　在州境十年「晋中兴书习录云习凿齿刺史桓温甚器之在州境十年○今案亦见今晋书八十二无在州句陈俞本在州境作在职□□□文」宣化万里「庾亮集云旧与刺史别乘云云○今案详本篇上文」以俭厉俗「谢承后汉书云巴祇传祇為躰素清白以俭厉俗在官不迎妻子俸禄不使有餘○严氏校补别字今案姚辑本汪辑本谢书官作任餘同陈俞本无使有二字」政化大行「孙盛晋阳秋云吕虔檄王祥為亦如之○今案亦见今晋书三十三王祥传亦如之三字作虔委以州事政化大行陈本已改今晋书」吕虔以委民事「魏志云吕虔迁徐州刺史请琅邪王详為别驾○今案魏志十八别驾句下有民事一以委之句」先主与善谈「蜀志庞统云诸葛亮言统於先主先主见与善谈○今案蜀志七谈作谭」邦国不空别驾之功「王隐晋书云王祚為本州驾时人歌曰邦国云云○今案类聚十九引王晋书同」<br/><br/>　　州大政殷屈為别驾「王隐晋书吴郡顾录云顾和司徒王导以州大政殷表屈為驾○今案陈俞本脱亦见今晋书八十三顾和传亦云王导為扬州请為别驾」<br/><br/>　　今君还州吾无忧矣「魏志太祖以温恢為扬州刺史蒋济為别驾令曰季子為臣吴宜有君今君还州吾无忧矣○今案见魏志十四蒋济传陈本脱太祖以三字」<br/><br/>　　陈茂諫周敞不宜履险「谢汉书陈茂性永有异志交趾刺史吴郡周敞辟為别驾从事敞欲到未崖詹耳茂諫曰不宜履险敞不听涉海遇风船欲颠覆茂伏剑呵骂水神风息得济○严氏校补风字今案陈俞本风息作方字又陈本脱性永九字俞本脱性永二字志作卫御览六十引亦无性永五字风息句作风即止息姚辑有涉海以下餘稍异汪辑谢书亦无性永二字志亦作术听亦作服济作渡餘同」<br/><br/>　　郭舒諫王澄不可轻佻「孙盛晋阳秋云郭舒為荆州别驾諫刺史王澄宜养抚文武训练将才以备不虞不可轻佻也○今案陈俞本训作简将才作士卒亦见今晋书四十三无宜养以下」太祖改容「魏志云崔琰传太祖领冀州牧辟為别驾从事谓琰曰昨按户口得三十万眾故為大州也琰对曰今天下分崩九州幅裂冀州方承暴骨原野未闻王师仁声先路存问风俗救其涂炭而计较甲兵唯此為先岂鄙州士女所望於明公哉太祖改容谢之宾客皆服失色○今案魏志十二日作籍冀州方承作冀方蒸庶服作伏陈俞本皆已照改」<br/><br/>　　刺史追谢「豫章列士传曰孔恂州辟為别驾从事刺史发晏欲撤去屏星恂日毁国旧仪此不可行刺史惭谢○今案陈俞本脱发晏二字但改作因怒惟御览二百二十三引豫章列士传有此二字」<br/><br/>　　善於将命「臧荣绪晋书云何攀王濬為益州辟為别驾濬谋伐吴遣樊奉表诣臺攀善於将命○今案亦见今晋书四十五何攀传同陈本已改今晋书并增入前后文俞本从之乃仍冒臧荣绪晋书殊谬」<br/><br/>　　口陈事机「晋起居注云王濬為益州伐吴遣别驾何攀奉表诣臺口陈事机○今案亦见今晋书四十五」厉色叱左右「邓粲晋纪王澄為荆州刺史州民宗廞常以酒犯澄澄怒叱左右○今案白帖三十一引邓晋纪廞作厥左右下有郭舒厉色曰使君醉澄大怒曰别驾枉耶等句御览三百六十五引作宗廞陈本脱宗廞常三字」<br/><br/>　　以疾辞官「魏志云兖州刺史令狐愚辟单固為别驾以疾辞官○今案见魏志二十八王凌传注引魏略」寒门解位「晋中兴书云易雄字兴长為州治中别驾自以寒门解位○今案俞本兴作与陈本已改今晋书」<br/><br/>　　○治中一百六十二<br/><br/>　　职在利害「王充论衡目纪篇云才小任大职在利害○今案王謨本论衡才作材利害作刺割又材小上有充后入為治中句陈俞本已照改」恐非常选「庾冰表云州任实重恐非常选也○今案陈俞本庾上增晋书二字」识遇日加「蜀志彭漾传云起自徒步既处州人之上嚣然自矜○今案蜀志卷十无自字识遇句在徒步句上陈俞本已照增」诸事一以諮之「江表传云孙权以巾拭其面為州治中荆州诸事云云○今案文选注五十三引江表传诸下有军字」其所拔进皆為牧守「益部耆旧传云柳棕為州治中与人交结久而益亲其所拔进皆為牧守○今案御览二百六十三引益部耆旧传棕作宗皆為作皆致位陈俞本亦作皆致位」卢耽解凌虚「邓德明南康记云卢耽仕州為治中有仙术善解飞腾每多凌虚归家○今案类聚卷四引邓南康记有仙作学仙多作夕陈俞本亦作夕仙作神善解四字作能飞」文公知大水「益部耆旧传云文公為治中时天旱白刺史云五月一日大水至耳○今案陈本脱天字俞本文公上有任字」陈禪五毒「谢承后汉书云陈禪為州治中从事刺史為人所核禪当拷掠五毒毕加神意自若辞对无变○今案御览二百六十三引陈本同姚辑汪辑本谢书所作苛餘亦同」阴澹割耳诉枉「王晋书云阴澹时弱冠才行忠烈州请為治中从事云云○今案陈俞本同」<br/><br/>　　○主簿一百六十三<br/><br/>　　主簿书普闻诸事「韦昭辨释名云主簿者主诸簿书辨云簿普也普闻诸事也簿书必有掌者录事摠领之耳○今案俞本普闻作普关陈本则注内作普关御览二百六十四引辨释名作关普」右买书具「谢承后汉书云刘右仕郡為主簿郡子常出钱付之令市果实右悉面市买笔墨书具与之闔郡称美○今案陈俞本脱面市二字又陈本仕误事子字俞本子上有守字考范书六十七注及御览九百六十四引郡子作郡将小子悉面市筰悉以无闔郡句又范书注引无墨字姚辑汪辑本谢书与御览同」<br/><br/>　　包咸责缘楼「吴录云包咸為郡主簿太守行春咸留守郡君绿楼探雀卵盛责之春月不宜破卵杖之二十○今案御览二百六十五引吴录探作採春月上有数以二字二十作三十陈本郡君作其郡非也俞本作其郡郎君亦作三十」<br/><br/>　　伯师教令无违「风俗通云韩稜字伯师為郡主簿太守葛兴患风恍惚稜常扶掖教令无违者○今案风俗通过誉篇掖作辅无违者作无愆失餘同陈本违作儋俞本违作諐亦见范书韩稜传」<br/><br/>　　凿齿亲遇隆密「檀道鸞晋阳秋云习凿齿者為桓温主簿亲遇隆密○今案俞本主上有荆州二字陈本已改今晋书见卷八十二」武丁闻雀鸣而笑「桂阳先贤赞传云武丁能达鸟语為郡主簿与眾人皆坐偶闻鸣雀而笑曰东市輦粟车覆相呼与食遣视果然○今案陈俞本赞下脱传字武丁作成子御览八百四十引桂阳先贤赞传作成子又三百四十五引作成武丁类聚八十五引赞传作书赞武丁作成丁无偶字与食作往食果作信」<br/><br/>　　景仁即抚箏歌「俗说云谢景仁為豫州主簿在桓玄门下开其箏令谢弹之因而歌秋风意气殊远玄以此重之○今案本钞箏篇引景仁作仁祖门作阁远作异重作知」<br/><br/>　　赵伟甚器之「武陵先贤传云潘景為郡主簿大守赵伟甚器之有辨对○今案水经注三十六引武陵先贤传景作京陈俞本脱有辨三字」黄讜甚奇之「谢承后汉书云包咸為吴郡主簿有好马大守黄讜借乘行春及归放就甚奇之○今案陈俞本及姚辑本汪辑本谢书脱有好三字及借乘八字」毕云自核「三辅决录云毕云為主簿刚直乐善火烧衣杨园詔推之云自考核遂死○今案俞本脱衣字餘同陈本脱火烧八字遂死二字二酉丛书辑本决录脱此条」郭舒目击「王晋书云郭舒為荆州西曹主簿為内史夏侯含理事目击得直遂转為治中○今案陈俞本目击作自繫并改注今晋书案见四十三卷」少鹰鸇之志「陈留耆旧传云□香考城人年四十為蒲亭长陈元母诣香告元不孝香遣之归家王涣曰闻陈元之过不罪而化之得无少鹰鸇之志耶○今案御览四百三引海内先贤行状无考城人字蒲字香作览餘同考范书一百六仇览传云览一名香」<br/><br/>　　有老成之风「三辅决录注云韦秉少為郡主簿杨戏奇之曰韦主簿虽少有老成之风○今案锦绣万花谷前集十四引决录韦秉作韦元将戏奇作处称老误长陈俞本戏奇作彪称又俞本作元将陈本脱将字二酉丛书辑决录作韦康字元将餘与陈俞本同」<br/><br/>　　在朝正色「续汉书云王元传曰仕郡為主簿在朝正色○今案姚辑本汪辑本书同汪本夹注云王元疑即王允之误姑附陈蕃传后」以生易死「谢承后汉书周嘉传云為太守张敞主簿汝阳剧贼欲斩大守嘉抱之号泣得以生易死也○今案姚辑本脱汪辑本谢书陈俞本皆改注范书而本犹冒称谢书非也」<br/><br/>　　举不避仇怨退不避亲戚「续汉书王元传云元仕郡為主簿在朝正色举善不避仇怨退恶不避亲戚○今案姚辑本汪辑本续汉书同餘详本篇上引」排阁入諫「谢承后汉书朱震传云震仕郡為主簿时户曹史袁叔穉以微愆太守郭宗怒闭阁罚之眾皆悚惧震排闥直入乃前諫曰袁史则故御史珍之孙独何為苛罚脱有奄忽如何入阁遂择之○今案姚辑本汪辑本谢书及陈俞本郡為作為郡愆作过遂上无入阁二字餘」<br/><br/>　　踰城告急「魏志云太守徐揖请庞淯為主簿黄昂反围城淯踰城告急於二郡○今案魏志十八庞淯传同」羸服齎金赂主史「谢承后汉书朱雋传云為郡主簿大守尹端被坐讨贼失利罪当弃市雋乃羸服齎金到京师赂主史得免雋乃不言○今案陈本及姚辑本汪辑本谢书主史作主章吏乃不言作终无所言餘同」<br/><br/>　　毁服為竖亲荣辱「臧荣绪晋书云譙王承為湘州令易雄為主簿佐史逃散毁服為童竖亲执劳辱○今案陈俞本同亦见今晋书三十七譙王承传无易雄毁服事」易雄对贼「晋中兴书易雄仕郡為主簿张昌乱太守万嗣不降昌欲斩之雄对贼三争乃释○今案亦见今晋书八十九易雄传略同陈俞本注文改从今晋书而不改书名是以房书冒中兴书谬矣」<br/><br/>　　尹方变姓「黄义仲交广二州记云合浦尹方為郡主簿太守到官三年不笑方问其故太守答云重仇未执方乃变姓名执之天子奇其义赦之不问○今案陈俞本执作报同御览二百六十五三百九十一引交广二州记方作牙羲作义本钞下文引亦作方作羲」<br/><br/>　　椓口出齿「东观记云须诵诣狱引械自椓口口出齿获免○今案陈俞本及聚珍本东观记诵下有為郡主簿获罪六字姚本脱」叩头流血「广陵烈士传云刘雋為郡主簿郡将為贼所得雋乃叩头流血乞得代之○今案御览二百六十五引广陵列士传及陈俞本烈作列又御览雋作儁陈本代之作也字」拔剑厉声声「陈留耆旧传云戴斌為郡主簿送故将丧归乡里蠡吾里人拒之○今案陈俞本同御览二百六十五引陈留耆旧传拒作距拔作手」举觴辞墓「谢承后汉书云公孙瓚為郡主簿太守遭徒日南瓚举觴北芒上泣辞於母墓日昔為人子今為人臣太守遭事达送日南障气惧不得还太守会赦○今案姚辑本遭徒作当徒举觴作具酒无障气句汪辑本谢书惧作恐无得字脱会赦四字与姚同」<br/><br/>　　里人服义「戴斌事既前言○今案见本篇上陈留耆旧传」僚属愧之「晋中兴书云潯阳录云陶侃為郡主簿太守张夔妻病远迎医天时寒雪举朝惮之侃曰资於事父以事君此小君犹人母也安有亲病而难迎医乃自啟行僚属皆愧之○今案亦见今晋书六十六举朝作诸纲纪小君句无此字人字僚属口作眾咸服其义陈本已照改犹冒称中书非也俞本小君句改作君夫人当比母六字」<br/><br/>　　天子奇之赦而不问「黄羲仲交广二州记云尹方变姓名事前已言之○今案详本篇上文」从事惮之遂得免咎「晋中兴书潯阳陶录云侃為郡主簿时州遣从事案太守张夔侃谓从事曰可以礼之无得吹毛以求瑕也从事惮之云云○今案陈俞本吹上无得字又陈本惮作从并附今晋书一段」<br/><br/>　　三十年看儒书不如诣习主簿「檀道鸞晋阳秋云习凿齿為桓温主簿令於蜀致星人既至问国家祚运修短之期答曰世纪方永温不悦明晚送绢一疋钱五千文以与之诣凿齿问何故具以事答习笑曰君几误死君尝闻乎知星宿有不覆之义乎明日诣温温笑曰君言误死定是误活然三十年看儒书不如一诣习主簿○今案俞本脱之期二字世纪作世祚明晚作明日驰诣十一字作星人乃驰诣凿齿乞為标□棺木凿齿问其故星人曰赐绢一匹令僕自裁惠钱五十以买棺耳餘同陈本已改注今晋书」<br/><br/>　　○中正一百六十四<br/><br/>　　銓平之职「干宝晋记云傅威多执正奏免豫州中正夏侯骏○严氏校云此九窜入从事篇移正今案陈俞本平作评奏免作為字脱夏侯骏三字本钞此篇九条旧窜入从事篇今据严校移正」<br/><br/>　　清定之选「湛方生与刘卓骑让中正牋云清定之选实须其人○今案陈俞本脱刘车骑四字」惣十六州中正「王隐书魏舒传云舒兼惣十六州中正○今案陈俞本脱舒传云三字亦见今晋书四十一本传只有署兖州中正句」秉一州议「干宝晋记传咸执正○今案陈俞本执上有在位二字」操人主之威「刘毅论九品之令立中正定九品操人主之威○今案严辑刘毅集脱此条广文选二十九同」掌州乡之论「傅赐自序云时清定九品以祖考厯代掌州乡之论○今案御览二百六十五引畅自序清作请陈俞本亦作请」观过党里「应璩新语云十室博忠信观过必党里○今案陈本同俞本语作诗御览一百六十五引语作论以土齿理為韵仍脱党里二句」评次人才「傅子云魏司空陈群始立九品之制郡置中正评次人才之高下○严氏校云案陈本应是陈群见文选辨命论注又见御览二百六十五今案陈俞本群亦作平郡置作置郡」<br/><br/>　　事名九品而有八损「刘毅论九品云臣闻官才三难治乱之所由也人物难知一也爱憎难防二也情偽难明三也今立中正定九品实為姦府事名九品而有八损宜罢中正除九品○今案广文选卷二十九载刘毅中正疏一篇治乱作兴替餘同严辑本脱」<br/><br/>　　○从事一百六十五<br/><br/>　　管輅為文学从事「管輅别传云赵孔耀言輅於冀州刺史裴使君即檄為文学从事○严氏校云案此篇凡十三条全窜入中正篇已移正今案魏志二十九裴注引作孔曜同陈俞本脱超孔耀事妄补他语又旧钞此篇凡十三条全窜入中正篇严校已移正」<br/><br/>　　张杨為武猛从事「典略云张杨灵帝时為并州武猛从事○今案陈俞本同亦见魏志八张杨传」比都官从事「谢承后汉书胡腾传云腾辟荆州部南阳从事遇孝桓帝南巡又為护驾到南阳腾自表上言乘舆所幸便為京师○今案陈俞本及汪辑本谢书何姚辑本脱孝字」达道术「益部耆旧传云巴郡任文公达道术為州从事人称之曰积行党邢子昂显字子昂○今案御览二百六十五引益部耆旧传达作有无人称以下陈俞本巴郡八字作邢显二字又陈本无积字昂作昇党下增达道术三字俞本积作德党党作堂堂又案邢显一事与任文公不贯疑分二条」<br/><br/>　　武力过人「魏志张辽传云汉末并州刺史丁原以辽武力过人召為从事○今案见魏志十七」□□□□「臣请荆州刺史比於司隶校尉臣职比於都官从事也○今案见姚辑汪辑本谢承后汉书胡腾传与本篇上比都官从事一条注文相接者陈本全脱」号白马从事「卢江七贤传云陈眾舒人也辟州从事嵩山有贼所击者死眾以威信降之因单车白马往贼束身归降立生祠号為白马从事○今案类聚九十三引卢江七贤传无舒人三字嵩山作扬州降作取陈俞本尤多改易」<br/><br/>　　不累其身「益部耆旧传云李弘為州从事杨雄称之曰不屈其身○今案俞本同御览二百六十五引益部耆旧传弘作宏陈本脱称之二字」力疾就车「谢承后汉书朱震传云又為郡从事曰震宿有负薪之忧力疾就车职重人轻必不堪久○今案俞本姚辑本汪辑本谢书同陈本职重八字作赴职二字」州内所归「王隐晋书云泰始初兖州刺史郑烈时东平山问有人有言果以归主簿郄隆使人视诸从事何以為善既遗不言隆通问不已乃言惟见一人是州内所归也○今案此文多譌脱陈俞本皆删」<br/><br/>　　尚德之举「孟嘉别传云庾亮扳嘉為劝学从事高选儒宫嘉值尚德之举○今案御览二百六十五引孟嘉别拔作辟无尚德句餘同」掌洛阳官「应劭汉官仪云司隶都官从事掌洛阳中百官朝会○今案范书竇武传注引汉官仪无中字陈俞本百官作百姓朝会二字」惣一州学「○今案陈本脱俞本注晋孟嘉為劝学从事云云十字」子顏奇士可与计事「东观汉记吴汉传云汉字子顏韩鸿為使者使持节降河北拜除二千石人為言吴子顏奇士也可与计事○今案姚辑本聚珍本东观记卷八韩鸿十一字作使使者韩鸿狥河北八字无拜除五字人為言作或谓鸿日餘同」<br/><br/>　　令思才器以為宾友「晋中兴兴广陵华阳录云华谭字令思幼而劝学弱冠知名州刺史周俊礼辟署从事爱其才器以為宾友○今案陈俞本脱广陵五字俊作浚又陈本脱字令思三字御览二百六十五引中兴书无广陵五字幼而五字」<br/><br/>　　廉洁通敏「汉书赵广汉传云為州从事以廉洁通敏下士為名○今案陈俞本同汉书七十六州上有郡吏二字」陈事序要「谢承后汉书周树传云辟為从事刺史孟有罪俾树作章陈事序要得无罪也○今案陈俞本及姚辑本汪辑本谢书同」三府侧席「钟离意别传云扬州刺史夏君三辟意署九江郡从事三府侧席○今案御览二百六十五引意别传无署字郡字」再见便转「管輅别传云刺史裴徽召輅為文学从事一相见清谈為治中再相见转别驾○今案类聚五十五引輅别传一相见清谈终日再相见转从事三相见為治中四相见转别驾旧钞盖有脱文」<br/><br/>　　八辟从事「谢承后汉书周树传云辟从事达於法善能解颊释疑八辟从事○严氏校据下文补疑字今案姚辑本汪辑本谢书同」举摘姦伏「益部耆旧传云贺字文和州辟為从事弹邪绝枉举摘姦伏部人无怨○今案陈俞本文作太又陈本贺下留一空格」得其姦赃「臧荣绪汉书桥玄传云州部陈国从事时陈相羊昌受取狼藉玄到陈案考昌得其姦赃○今案臧荣绪三字有误此当是引续汉书也陈本作续汉书州部六字作為部从事俞本已改注汉书考汪辑本司马彪续汉书脱州国二字餘与原钞同姚辑本脱」<br/><br/>　　依法执案「长沙耆旧赞云虞之為南阳郡从事太守张忠连亲王室自恃豪援之依法执案○今案陈本赞作传脱太守十三字俞本之作芝张忠作芮氏说郛本长沙它旧传亦作传作芝亲作姻自恃旬作罪名入重」<br/><br/>　　不畏强御「华嶠后汉书卫羽传云羽為兖州从事刺史每以重事相委闻公不畏强御○今案姚辑本华书脱兖字不畏旬在重事句之上汪辑本脱」不发私书「东观汉记樊准传云准為州从事坚直公正不发私书世称冰清○今案陈俞本及聚珍本东观记為州作為别驾准作準又坚直二字聚珍本作临职陈俞本作监职姚本脱」解烦释疑「承后汉书周树传云树八辟从事能解烦释疑也○今案姚辑本汪辑本谢书同亦见本篇上文」疾恶如风「谢承后汉书朱震传云辟為部从事到府比间三州督邮来謁皆收送考所得词上尚书三府谚曰车如鷄楼马如狗疾恶如风朱伯厚伯厚震字也○今案俞本脱陈本到府二十二字作奏济阴太守赃罪之数九字御览八百九十四引亦无到府二十字汪辑本谢书亦然又见本钞车惣篇同」<br/><br/>　　威厉冰霜「长沙耆旧传讚云虞之□都从事大守芮氏不遵法度之乃讽諫威厉冰霜○今案陈本同俞本之作芝」号曰卧虎「陈留耆旧传曰高慎字孝甫為州从事号曰卧虎○今案陈俞本及御览二百六十五引陈留耆旧传同」当為鹰犬「谢承后汉书云朱震為部从事时济阴大守单匡常侍弟在宫放咨单患之辟震请见曰当為鹰犬○今案姚辑本谢书及陈俞本无单患之三字入姚本部作郡汪辑本亦然」一州震慄「华嶠后汉书卫羽传云羽為兗州从事时中常侍超兄子匡為济阴太守负其势大為贪放羽收吏三十人考其赃一州震慄○今案姚辑本谢书脱兖字收下有匡宾客亲四字三十作四十汪辑本脱」<br/><br/>　　京邑肃然「王隐晋书刘毅传云州辟為都官从事京邑肃然○今案陈本脱传云二字御览二百六十五引王晋书州辟為三字作辟為司州」百寮敬服「谢承后汉书胡传云為荆州从事万事既辨一州肃然百寮敬服其能○今案姚辑本谢书同陈俞本辨作辨汪辑本与陈俞同」万里肃清「长沙耆旧传云虞之為部河从事万里肃然○今案俞本脱陈本无河字」<br/><br/>　　北堂书钞卷第七十三 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9679.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9681.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

