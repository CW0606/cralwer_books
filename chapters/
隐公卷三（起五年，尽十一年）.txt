<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《春秋公羊传注疏》正文_隐公卷三（起五年，尽十一年）_何休、徐彦作品 - 维普阅读网</title>
<meta name="keywords" content="春秋公羊传注疏,春秋公羊传注疏原文,春秋公羊传注疏阅读,隐公卷三（起五年，尽十一年）全文,何休、徐彦作品" />
<meta name="description" content="春秋公羊传注疏原文阅读,隐公卷三（起五年，尽十一年）全文在线阅读,何休、徐彦作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1019-10180.html";
var nextpage="novel-read-1019-10182.html";
var indexpage = "novel-chapter-1019.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1019.html">春秋公羊传注疏</a></strong>
<strong><a href="novel-chapter-1019.html">春秋公羊传注疏目录</a></strong>
<span>隐公卷三（起五年，尽十一年）</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1019-10180.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>隐公卷三（起五年，尽十一年）</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=何休、徐彦&amp;searchsubmit=yes"  target="_blank">何休、徐彦</a><span class="divide">|</span>发布时间：2014-11-25 22:00:54<span class="divide">|</span></p>
<div class="page-body">
<div class="page-content">
<p>　　五年，春，公观鱼于棠。何以书？讥。何讥尔？远也。公曷为远而观鱼？据浚洙也。○观鱼，《左氏》作“矢鱼”。浚，思俊反。洙，常朱反。<br/><br/>　　[疏]注“据浚洙也”。<br/><br/>　　○解云：庄九年“冬，浚洙”，传曰“洙者何？水也。浚之者何？深之也。曷为深之？畏齐也”，注云“洙在鲁北，齐所由来”。然则近国北自有洙水，何故远至棠地而观鱼乎？故难之。<br/><br/>　<br/><br/>　　登来之也。登，读言得。得来之者，齐人语也。齐人名求得为得来，作登来者，其言大而急，由口授也。○登来，依注登音得。<br/><br/>　　[疏]注“得来”至“语也”。<br/><br/>　　○解云：齐人名求得为得来，而云此者，谓齐人急语之时，得声如登矣。<br/><br/>　　○注“由口授也”。<br/><br/>　　○解云：谓高语之时，犹言得来之，至著竹帛时乃作“登”字，故言由口授矣。<br/><br/>　<br/><br/>　　百金之鱼，公张之。解言登来之意也。百金，犹百万也。古者以金重一斤，若今万钱矣，张，谓张罔罟障谷之属也。○罟，音古。鄣，之尚反，又音章。<br/><br/>　　[疏]注“解言”至“意也”。<br/><br/>　　○解云：正以价直百金，故言得来之。<br/><br/>　　○注“障谷之属也”。<br/><br/>　　○解云：僖三年传云“桓公曰‘无障谷’”云是也。<br/><br/>　<br/><br/>　　登来之者何？弟子未解其言大小缓急，故复问之。<br/><br/>　　○解，户买反，或隹买反。故复，扶又反，“不得复”同。美大之之辞也。其言大而急者，美大多得利之辞也。实讥张鱼而言观讥远者，耻公去南面之位，下与百姓争利，匹夫无异，故讳使若以远观为讥也。诸讳主书者，从实也。观例时，从行贱略之。<br/><br/>　　[疏]注“观例时”。<br/><br/>　　○解云：庄二十三年“夏，公如齐观社”，及此是也。彼此非礼，故言从行贱略之。<br/><br/>　<br/><br/>　　棠者何？济上之邑也。济者，四渎之别名。江、河、淮、济为四渎。○济上，子礼反，注同，济水之上。<br/><br/>　　[疏]“棠者何”。<br/><br/>　　○解云：正以棠非水名，而於之观鱼，故执不知问。<br/><br/>　　○注“江河”至“四渎”。<br/><br/>　　○解云：即《释水》云：“江、河、淮、济为四渎。四渎者，发源注海者也。<br/><br/>　<br/><br/>　　夏，四月，葬卫桓公。<br/><br/>　　[疏]“夏四”至“桓公”。<br/><br/>　　○解云：即上三年传云“过时而不日，谓之不能葬也”，何氏云“解缓不能以时葬，‘夏，四月，葬卫桓公’是也”。然则桓公见弑在去年之春，过期乃葬，故以解缓言之。<br/><br/>　<br/><br/>　　秋，卫师入盛。曷为或言率师，或不言率师？将尊师众称某率师，将尊者，谓大夫也。师众者，满二千五百人以上也。二千五百人称师，无骇率师入极是也。礼，天子六师，方伯二师，诸侯一师。○入盛，音成，《左氏》作“郕”。<br/><br/>　　[疏]注“将尊”至“夫也”。<br/><br/>　　○解云：《公羊》之例，大夫见名氏，故云此。<br/><br/>　　○注“二千”至“称师”。解云：《大司马》序官文。<br/><br/>　　○注“无骇”至“是也”。<br/><br/>　　○解云：在上二年夏。<br/><br/>　　○注“天子”至“六师”。<br/><br/>　　○解云：天子六师者，即“周王于迈，六师及之”是也。方伯者，九州牧也，即《王制》云“千里之外设方伯”是也。二师者，即昭五年“春，王正月，舍中军。舍中军者何？复古也”是矣。然则鲁之初封，地方七百里，至於僖公，复伯禽之宇，更为州牧，而以二军为复古，是为方伯二师。方伯之属而以二师为正，则知凡平诸侯一师明矣。然则《论语》云“子曰‘三军可夺帅’”之属，其指王官之伯乎？<br/><br/>　<br/><br/>　　将尊师少称将，师少者，不满二千五百人也，卫孙良夫伐将咎如”是也。○咎，音羔。<br/><br/>　　[疏]注“卫孙”至“是也”。<br/><br/>　　○解云：成三年“晋郤克、卫孙良夫伐将咎如”是也。不言卻克者，科举以言之。<br/><br/>　<br/><br/>　　将卑师众称师，将卑者，谓士也。卫师入盛是也。将卑师少称人。郑人伐卫是也。<br/><br/>　　[疏]注“郑人伐卫是也”。<br/><br/>　　○解云：在上二年冬也。<br/><br/>　<br/><br/>　　君将不言率师，书其重者也。分别之者，责元师，因录功恶有小大，救徐从王伐郑是也。○分别，彼列反。元率，所类反，本又作“帅”。<br/><br/>　　[疏]注“分别”至“小大”。<br/><br/>　　○解云：责元帅者，凡书兵者，是正不得，故责之也。因录功恶有小大者，即将尊师众而有功小，将卑师少而有功大。将卑师少而无功为恶小，将尊师众而无功为恶大是也。<br/><br/>　　○注“救徐”至“是也”。<br/><br/>　　○解云：僖十五年春，“公孙敖率师及诸侯之大夫救徐”，桓五年“秋，蔡人、卫人、陈人从王伐郑”是也。公孙敖救徐者，将尊师众无功，是其恶大也。蔡人等从王伐郑，称人而行义，是其功大也。<br/><br/>　<br/><br/>　　九月，考仲子之宫。考宫者何？考犹入室也，始祭仲子也。考，成也。成仲子之宫庙而祭之。所以居其鬼神犹生人入宫室，必有饮食之事。不就惠公庙者，妾母卑，故虽为夫人，犹特庙而祭之。礼，妾庙子死则废矣。不言立者，得变礼也。加之者，宫庙尊卑共名，非配号称之辞，故加之以绝也。<br/><br/>　　[疏]注“考宫者何”。<br/><br/>　　○解云：上无立文，而经言考；《春秋》之内，更无考礼，故执不知问。<br/><br/>　　○注“犹生”至“之事”。<br/><br/>　　○解云：即下《杂记》云“路寝成则考之而不衅”，郑注云“言路寝者，生人所居。不衅者，不神之也。考之者，设盛食以落之”。《檀弓》曰“晋献文子成室，诸大夫发焉。张老曰：‘美哉伦焉！美哉焕焉！歌於斯，哭於斯，聚国族於斯。’文子曰：‘武也！得歌於斯，哭於斯，聚国族於斯，是全要领以从先大夫於九原。’北面再拜稽首”者是也。<br/><br/>　　○注“礼妾”至“废矣”。<br/><br/>　　○解云：即《丧服小记》云“慈母与妾母不世祭”，郑注云“以其非正”即引《穀梁传》云“於子祭于孙止”是也。<br/><br/>　　○注“不言”至“礼也”。<br/><br/>　　○解云：欲决成六年“立武宫”，定元年“立炀宫”，皆言立者，以其非礼故也。<br/><br/>　　○注“加之”至“绝也”。<br/><br/>　　○解云：言宫庙尊卑共名者，尊亦言宫，故武炀是君，仲子是妾，是尊卑共名。号称者，即仲子是也。武炀是君，配宫言之，正是其宜；仲子是妾，不宜与宫庙连文，故加之以绝之矣。<br/><br/>　<br/><br/>　　桓未君，则曷为祭仲子？据无子不庙也。<br/><br/>　　[疏]注“据无子不庙也”。<br/><br/>　　○解云：即上解於孙止是也。其子死讫犹尚不祭，其子未君之时不祭明矣，故难之。然则妾母之贵，正由其子为君，即元年传云“母以子贵”是也。若子未为君之时，义与未逾年之君相似。庄三十二年传云“未逾年之君也，有子则庙”，“无子不庙”，义亦通於此。<br/><br/>　<br/><br/>　　隐为桓立，故为桓祭其母也。然则何言尔？成公意也。尊桓之母为立庙，所以彰桓当立，得事之宜，故善而书之，所以起其意，成其贤也。○隐为，于伪反。<br/><br/>　　初献六羽。初者何？始也。六羽者何？舞也。持羽而舞。<br/><br/>　　[疏]“初者何”。<br/><br/>　　○解云：献羽是常，而反言初，故执不知问。○“六羽者何”。<br/><br/>　　○解云：诸侯仍用四，此反言六羽，故执不知问。<br/><br/>　<br/><br/>　　初献六羽，何以书？讥，何讥尔？讥始僣诸公也。僣，齐也。下效上之辞<br/><br/>　　[疏]“初献”至“以书”。<br/><br/>　　○解云：不但言“何以书”，嫌覆问上文始与舞，故复举句而问之。不注之者，与三年求赙同，故省文。<br/><br/>　<br/><br/>　　六羽之为僣奈何？天子八佾，佾者，列也。八人为列，八八六十四人，法八风。○佾，音逸，列也。诸公六，六人为列，六六三十六人，法六律。诸侯四。四人为列，四四十六人，法四时。诸公者何？诸侯者何？天子三公称公，王者之后称公，其馀大国称侯，大国谓百里也。<br/><br/>　　[疏]“诸公者何”。解云：正以诸公有二等，故执不知问。○“诸侯者何”。<br/><br/>　　○解云：漫言诸侯，明是五等总名。文次公下，复疑偏指七命，故执不知问。所以不待答讫而连句问之者，正以上文并解诸公六、诸侯四故也。<br/><br/>　　○注“大国谓百里也”。<br/><br/>　　○解云：公侯方百里，《王制》文也。侯与公等者，据有功者言之矣。○小国称伯、子、男者，正以上己有侯，故不复言之。其实凡平之侯正与伯同。<br/><br/>　<br/><br/>　　小国称伯、子、男。小国谓伯七十里，子、男五十里。<br/><br/>　　[疏]注“小国”至“五十里”。<br/><br/>　　○解云：《王制》文。彼注云“此地殷所因夏爵三等之制也。《春秋》变周之文，从殷之质，合伯、子、男以为一，则殷爵三等者，公、侯、伯也，异畿内谓之子。周武王初定天下，更立五等之爵，增以子、男，而犹因殷之地，以九州之界尚狭也。周公摄政致大平，斥大九州之界，制礼成武王之意，公地方五百里，侯四百里，伯三百里，子二百里，男一百里，诸侯亦以功黜陟之。其不合者，皆益之地为百里焉，是以周世有爵尊而国小，爵卑而国大者，唯天子畿内不增”。<br/><br/>　<br/><br/>　　天子三公者何？天子之相也。相，助也。○之相，息亮反，注及下同。<br/><br/>　　[疏]“天子三公者何”。<br/><br/>　　○解云：正以《春秋》上下，无三公之文，故执不知问。<br/><br/>　<br/><br/>　　天子之相，则何以三？据经但有祭公、周公。<br/><br/>　　[疏]注“据经”至“周公”。<br/><br/>　　○解云：即桓八年“祭公来”云云，僖九年“公会宰周公”是也。经但有二公，而传言三公，故难之。<br/><br/>　<br/><br/>　　自陕而东者，周公主之；自陕而西者，召公主之；一相处乎内。陕者，盖今弘农陕县是也。礼，司马主兵，司徒主教，司空主土。《春秋》拨乱世，以绌陟为本，故举绌陟以所主者言之。○陕，失冉反，何云“弘农陕县”也；一云当作郏，古洽反，王城郏鄏。召公，上照反，又作“邵”，音同。绌，敕律反。<br/><br/>　　[疏]注“司马”至“言之”。<br/><br/>　　○解云：上传云：“诸公者何，天子之相。天子之相。则何以三”云云，不道二王之后者何？二王之后何以二也者？正以天子三公主绌陟，故偏取言之，是以注者解其意。<br/><br/>　<br/><br/>　　始僣诸公，昉於此乎？前此矣。前此则曷为始乎此？僣诸公犹可言也，僣天子不可言也。传云尔者，解不讫始也。前僣八佾於惠公庙，大恶不可言也。还从僣六羽议，本所当讬者非但六也。故不得复传上也。加初者，以为常也。献者，下奉上之辞。不言六佾者，言佾则干舞在其中，明妇人无武事，独奏文乐。羽者，鸿羽也，所以象文德之风化疾也。夫乐本起於和顺，和顺积於中，然后荣华发於外，是故八音者，德之华也；歌者，德之言也；舞者，德之容也，故听其音可以知其德，察其诗可以达其意，论其数可以正其容，荐之宗庙足以享鬼神，用之朝廷足以序群臣，立之学宫足以协万民。凡人之从上教也，皆始於音，音正则行正，故闻宫声，则使人温雅而广大；闻商声，则使人方正而好义；闻角声，则使人恻隐而好仁；闻徵声，则使人整齐而好礼；闻羽声，则使人乐养而好施，所以感荡血脉，通流精神，存宁正性，故乐从中出，礼从外作也。礼乐接於身，望其容而民不敢慢，观其色而民不敢争，故礼乐者，君子之深教也，不可须臾离也。君子须臾离礼，则暴慢袭之；须臾离乐，则奸邪入之，是以古者天子诸侯，雅乐锺磬未曾离於庭，卿大夫御琴瑟未曾离於前，所以养仁义而除淫辟也。《鲁诗传》曰天子食日举乐，诸侯不释县，大夫、士日琴瑟，王者治定制礼，功成作乐，未制作之时，取先王之礼乐宜於今者用之。尧曰《大章》，舜曰《萧韶》，夏曰《大夏》，殷曰《大护》，周曰《大武》，各取其时民所之。尧时民乐其道章明也。舜时民乐其脩纪尧道也，夏时民乐大其三圣相承也，殷时民乐大其护已也，周时民乐其伐讨也：盖异号而同意，异歌而同归。失礼鬼神例日，此不日者，嫌独考宫以非礼书，故从末言初可知。○夫乐，音扶，发句之端放此。朝廷，徒佞反。好义，呼报反，下同。徵，张里反。施，式豉反。争，争斗之争。离也，力智反，下同。邪，似嗟反。未曾，在能反，下同。淫辟，匹亦反。县，音玄。治定，直吏反。韶，常昭反。夏日，户雅反，下同。护，户故反。纣，直久反。<br/><br/>　　[疏]注“传云”至“始也”。<br/><br/>　　○解云：其讬始者，即上二年传云“无骇者何？展无骇也。何以不氏？贬。曷为贬？疾始灭也。始灭，昉於此乎？前此矣。前此贬曷为始乎此，讬始焉尔。曷为讬始焉尔？《春秋》之始也”，今传亦宜云前此则曷为始乎此，讬始焉尔。曷为讬始焉尔？《春秋》之始也，而云僣诸公犹可言，僣天子不可言，解不得讬始意也。<br/><br/>　　○注“前僣”至“公庙”。<br/><br/>　　○解云：谓自此以前，不必要指《春秋》前也。而言惠公庙者，欲道於周公庙时不为僣故也。<br/><br/>　　○注“本所”至“传上也”。<br/><br/>　　○解云：由非六之故，是以不得复祭传云上古已有六矣。<br/><br/>　　○注“羽者”至“化疾”。<br/><br/>　　○解云：知鸿羽者，时王之礼，且以举则冲天，所以象文德之风化疾故也。《诗》云“右手秉翟”者，其兼用之乎？注“夫乐本起於和顺，和顺积於中，然后荣华发於於外”者，《乐记》文也。<br/><br/>　　○注“故闻”至“性故”。<br/><br/>　　○解云：温雅而广大者，土之性也；方正而好义者，金之性也；恻隐而好仁者，木之性也；整齐而好礼者，火之性也；乐养而好施者，水之性也。<br/><br/>　　○注“乐从”至“作也”。<br/><br/>　　○解云：《乐记》文。乐由中出，和在心是也；礼自外作，敬在貌是也，此注皆出《乐记》。<br/><br/>　　○注“取先王”至“用之”。<br/><br/>　　○解云：谓同其文质也。王者治定制礼，功成作乐，功成治定同时尔，功主於王业，治主於教民，故《明堂位》曰“周公治天下六年，朝诸侯於明堂，制礼作乐”。<br/><br/>　　○注“失礼”至“可知”。<br/><br/>　　○解云：失礼鬼神例日者，成六年“二月，辛巳，立武宫”之属是也。言考宫与献羽实同日，若置日於考宫上，则嫌献羽不蒙之，独自考宫以非礼而已，故从下事言初。初是非礼辞，则献羽非礼亦可知。然考宫得变礼，而不置於献羽上者，嫌别日故也。知初是非礼者，正以“初税亩”同文矣。<br/><br/>　<br/><br/>　　邾娄人、郑人伐宋。邾娄小国序上者，主会也。<br/><br/>　　[疏]注“邾娄”至“会也”。<br/><br/>　　○解云：伐宋而言主会者，谓相共伐宋，时邾为首故也。<br/><br/>　<br/><br/>　　螟。何以书？记灾也。灾者，有害於人物，随事而至者，先是隐公张百金之鱼，设苛令急法，以禁民之所致。○螟，亡丁反，蟲食苗心。苛，音何。<br/><br/>　　[疏]注“灾者，有害於人物，随事而至者”。<br/><br/>　　○解云：欲对异为先事而至故也。<br/><br/>　　○注“先是”至“所致”。<br/><br/>　　○解云：苛令急法者，即三年“春，王二月，已巳，日有食之”，注云“此象君行暴急外见畏”是也。<br/><br/>　<br/><br/>　　冬，十有二月，辛巳，公子彄卒。日者，隐公贤君，宜有恩礼於大夫。益师始见法，无骇有罪，据侠又未命也，故独得於此日。○彄，苦侯反。见，贤遍反。<br/><br/>　　[疏]注“日者”至“大夫”。<br/><br/>　　○解云：正以所闻之世，例不合日故也。<br/><br/>　　○注“益师始见法”。<br/><br/>　　○解云：元年十二月，“公子益师卒”，是所传闻之世，初始欲见三世之法，故不书日也。<br/><br/>　　○注“无骇有罪”。<br/><br/>　　○解云：即八年“冬，十有二月，无骇卒”，传云“何以不氏？疾始灭也，故终身不氏”是也。<br/><br/>　　○注“侠又未命也”。<br/><br/>　　○解云：即九年三月，“挟卒”，传云“侠者何？吾大夫之未命者”是也。<br/><br/>　<br/><br/>　　宋人伐郑，围长葛。邑不言围，此其言围何？据伐於馀丘不言围。<br/><br/>　　[疏]注“据伐”至“言围”。解云：即庄二年“夏，公子庆公帅师伐於馀丘”是也。<br/><br/>　<br/><br/>　　彊也。至邑虽围当言伐，恶其彊而无义也。必欲为得邑，故如其意言围也。所以不知郑彊者，公以楚师伐宋围缗不言彊也。○彊，渠羌反，下同。恶，乌路反。<br/><br/>　　六年，春，郑人来输平。输平者何？输平，犹堕成也。何言乎堕成？据翚会诸侯伐郑后未道平也，何道堕成？○输平，式朱反，堕也，《左氏》作“渝平”堕，许规反。<br/><br/>　　[疏]“输平者何”。<br/><br/>　　○解云：正以言异於常例，故执不知问。注“据翚”至“堕成”。<br/><br/>　　○解云：上四年“秋，翚帅师会宋公、陈侯、蔡人、卫人伐郑”是也。<br/><br/>　<br/><br/>　　败其成也。翚伐郑后，已相与平，但外平不书，故云尔。<br/><br/>　　[疏]注“翚伐”至“云尔”。<br/><br/>　　○解云：鲁与郑平而言外平者，谓伐郑之后，时公子翚在外与郑平，不得公命，是以不书，故曰外平不书耳。<br/><br/>　<br/><br/>　　曰：吾成败矣。吾，鲁也。<br/><br/>　　[疏]“曰吾成败矣”。<br/><br/>　　○解云：称鲁人之辞，故加曰。<br/><br/>　<br/><br/>　　吾与郑人末有成也。末，无也。此传发者，解郑称人为共国辞。<br/><br/>　　[疏]注“此传”至“国辞”。<br/><br/>　　○解云：传发此吾与郑人末有成一段事者，非直解郑擅获诸侯为有罪，而鲁侯不能死难亦当绝，故令郑称人。言输平，则鲁侯亦合称人矣。一个人字，两国共有，故云称人为共国辞。<br/><br/>　<br/><br/>　　吾与郑人，则曷为末有成？据无战伐之文。狐壤之战，隐公获焉。时与郑人战於狐壤，为郑所获。○壤，如丈反。然则何以不言战？战者，内败文也。据鞍战君获言师败绩。<br/><br/>　　[疏]注“战者，内败文也”。<br/><br/>　　○解云：即桓十年“齐侯、卫侯，郑伯来战于郎”，传云“何以不言师败绩？内不言战，言战乃败矣”，彼注云“《春秋》讬王於鲁，战者，敌文也。王者兵不与诸侯敌，战乃其已贬之文，故不复言师败绩”是也。<br/><br/>　　○注“据鞍”至“败绩”。<br/><br/>　　○解云：成二年“季孙行父”以下“帅师，会晋卻克”云云，“及齐侯战于鞍，齐师败绩”，“秋，七月，齐侯使国佐如师”云云，传云“君不行使乎大夫，此其行使乎大夫何？佚获也”，注云“佚获者，已获而逃亡也”。然则彼获言败绩，则知此时鲁侯被获，亦宜言战，故难之。<br/><br/>　<br/><br/>　　讳获也。君获不言师败绩，故以输平讳也，与鞍战辟内败文异。战例时，战日，诈战月。不日者，郑诈之。不月者，正月也，见隐终无奉正月之意。不地者，深讳也，使若实输平，故不地也。称人共国辞者，嫌来输平独恶郑，擅获诸侯，鲁不能死难，皆当绝之。○难，乃旦反。<br/><br/>　　[疏]注“君获”至“讳也”。<br/><br/>　　○解云：君获不言师败绩，即僖十五年“晋侯及秦伯战于韩，获晋侯”传云“此偏战也，何以不言师败绩”，注云“举君获为重也”是也。然则此由鲁公见获，是以不得言战，故以输平讳之。<br/><br/>　　○注“与鞍”至“败文”。<br/><br/>　　○解云：成二年传云“君不行使乎大夫，此其行使乎大夫何？佚获也”，注云“当绝贱使与大夫敌体以起之。君获不言师败绩，等起不去师败绩者，辟内败文也”。然则鞍战之时，实齐侯被获，宜去败绩，直言战而已。但时内大夫在焉，辟内败文，故不得言战矣。今此输平之经，自由鲁公见获，是以不得言战，故云与鞍战辟内败文异。<br/><br/>　　○注“战例时，偏战日”。<br/><br/>　　○解云：即桓十二年“丁未，战于宋”，传云“此偏战也，何以不言师败绩”云云是也。<br/><br/>　　○注“诈战月”。<br/><br/>　　○解云：即庄十年“春，王正月，公败齐师于长勺”之属是也。<br/><br/>　　○注“不地者，深讳也”。<br/><br/>　　○解云：若地，宜言输平于狐壤，似若战于之类。<br/><br/>　<br/><br/>　　夏，五月，辛酉，公会齐侯盟于艾。<br/><br/>　　秋，七月。此无事，何以书？《春秋》虽无事，首时过则书。首，始也。时，四时也。过，历也。春以正月为始，夏以四月为始，秋以七月为始，冬以十月为始。历一时无事，则书其始月也。○艾，五盖反。<br/><br/>　　[疏]“夏五月”至“则书”。<br/><br/>　　○解云：下无相犯之处而书日者，以下八年三月，“庚寅，我入邴”，传云“其言我何？言我者，非独我也，齐亦欲之”。然则虽不复侵伐，亦有争邑之隙，故书日也。<br/><br/>　<br/><br/>　　首时过，则何以书？据无事也。《春秋》编年，四时具，然后为年。明王者当奉顺四时之正也。《尚书》曰“钦若昊天，历象日月星辰，敬授民时”是也。有事不月者，人道正则天道定矣。○编，必连反，《字林》、《声类》皆布千反，一音甫连反。昊，户老反。<br/><br/>　　冬，宋人取长葛。外取邑不书，此何以书？久也。古者师出不逾时，今宋更年取邑，久暴师苦众居外，故书以疾之。不系郑举伐者，明因上伐围取也。○更，音庚。暴，步卜反。<br/><br/>　　[疏]“外取”至“以书”。<br/><br/>　　○解云：据与四年牟娄同。<br/><br/>　<br/><br/>　　七年，春，王三月，叔姬归于纪。叔姬者，作姬之媵也。至是乃归者，待年父母国也。妇人八岁备数，十五从嫡，二十承事君子。媵贱书者，后为嫡，终有贤行。纪侯为齐所灭，纪季以酅入于齐，叔姬归之，能处隐约，全竟妇道，故重录之。○从適，丁历反，本亦作“嫡”，下同。贤行，下孟反，下“异行”同。酅，户圭反。<br/><br/>　　[疏]注“叔姬”至“国也”。<br/><br/>　　○解云：知如此注，见上二年冬“伯姬归于纪”，自尔以来，不见纪伯姬卒之文，今叔姬又归之，明知是其媵矣。<br/><br/>　　○注“妇人”至“君子”。<br/><br/>　　○解云：《书传》文。<br/><br/>　　○注“媵贱”至“贤行”。<br/><br/>　　○解云：《春秋》之内，例不书媵，以其贱故。今此书者，以其后为嫡，终有贤行也。知后为嫡者，正以庄二十九年冬十二月，“纪叔姬卒”；三十年“八月，癸亥，葬纪叔姬”，卒葬皆书，为嫡明矣。而成九年“伯姬归于宋”，书二国媵者，彼传云“录伯姬”是也。<br/><br/>　　○注“纪侯为齐所灭”。<br/><br/>　　○解云：即庄四年夏，“纪侯大去其国”是也。<br/><br/>　　○注“纪季”至“于齐”。<br/><br/>　　○解云：在庄三年。<br/><br/>　　○注“叔姬”至“录之”。<br/><br/>　　○解云：庄十二年“春，王三月，纪叔姬归于酅”，传云“其言归于酅何？隐之也。何隐尔？其国亡矣，徒归于叔尔也”是也。<br/><br/>　<br/><br/>　　滕侯卒。何以不名？据蔡侯考父卒名。<br/><br/>　　[疏]注“据蔡”至“卒名”。<br/><br/>　　○解云：在下八年夏。<br/><br/>　<br/><br/>　　微国也。小国，故略不名。微国则其称侯何？据大国称侯，小国称伯、子、男。<br/><br/>　　[疏]注“据大”至“子男”。<br/><br/>　　○解云：上五年传文。案彼大国非直侯，而注特言大国称侯者，案彼传之成文故也。<br/><br/>　<br/><br/>　　不嫌也。滕侯卒不名，下常称子，不嫌称侯为大国。<br/><br/>　　[疏]注“下常称子”。解云：桓二年“滕子来朝”，因兹已下常称子矣。<br/><br/>　<br/><br/>　　《春秋》贵贱不嫌同号，贵贱不嫌者，通同号称也。若齐亦称侯，滕亦称侯；微者亦称人，贬亦称人：皆有起文，贵贱不嫌同号是也。○号称，尺证反。<br/><br/>　　[疏]注“齐亦称侯”。<br/><br/>　　○解云：不云晋者，晋爵未大故。<br/><br/>　　○注“微者亦称人”。<br/><br/>　　○解云：隐元年“九月，及宋人盟于宿”之属是也。<br/><br/>　　○注“皆有起文”。<br/><br/>　　○解云：滕侯卒不名，下恒称子，起其微也。齐侯恒在宋公之上，起其大也。宋人盟于宿不书日，亦起微也。郑人来输平称人者，共国辞，起其贬之，故曰皆有起文也。<br/><br/>　　○注“贵贱”至“是也”。<br/><br/>　　○解云：不论贵贱不嫌者，通其同号称，由是之故，《春秋》同其号也。<br/><br/>　<br/><br/>　　美恶不嫌同辞。若继体君亦称即位，继弑君亦称即位，皆有起文，美恶不嫌同辞是也。滕，微国，所传闻之世未可卒，所以称侯而卒者，《春秋》王鲁，讬隐公以为始受命王，滕子先朝隐公，《春秋》褒之以礼，嗣子得以其礼祭，故称侯见其义。○恶，乌路反，又如字，注同。传，直专反。见，贤遍反。<br/><br/>　　[疏]注“若继”至“即位”。<br/><br/>　　○解云：文、成之属是也。<br/><br/>　　○注“继弑”至“即位”。<br/><br/>　　○解云：桓、宣是也。<br/><br/>　　○注“皆有起文”。<br/><br/>　　○解云：前君之薨书地者，起其后即位者是继体之君也。若前君薨不地者，起其后即位者非是继体之君也。<br/><br/>　　○注“美恶”至“是也”。<br/><br/>　　○解云：谓美恶不嫌者，通其同辞。由是之故，《春秋》同其辞矣。<br/><br/>　　○注“滕子”至“其义”。<br/><br/>　　○解云：在十一年，即此君之子也。滕子、薜侯俱朝隐公，滕并褒其父而薜否者，薜侯父卒在春秋之前，故无褒之文。<br/><br/>　<br/><br/>　　夏，城中丘。中丘者何？内之邑也。城中丘，何以书？上问中丘者，何指问邑也，欲因言何以书，嫌但问书中丘，故复言城中丘，何以书也。○复，扶又反。<br/><br/>　　[疏]“中丘者何”。<br/><br/>　　○解云：楚丘同，皆直云城，文无别，故执不知问。<br/><br/>　<br/><br/>　　以重书也。以功重，故书也。当稍稍补完之，至令大崩弛坏败，然后发众城之，猥苦百姓，空虚国家，故言城，明其功重，与始作城无异。城邑例时。○令，力呈反。弛，户尔反，又尸氏反。<br/><br/>　　[疏]注“城邑例时”。<br/><br/>　　○解云：即下九年“夏，城郎”，襄十三年“冬，城防”之属是也。<br/><br/>　<br/><br/>　　齐侯使其弟年来聘。其称弟何？据诸侯之子称公子。母弟称弟，母兄称兄。母弟，同母弟；母兄，同母兄。不言同母言母弟者，若谓不如为如矣，齐人语也。公别同母者，《春秋》变周之文，从殷之质。质家亲亲，明当亲厚异於群公子也。聘者，问也。来聘书者，皆喜内见聘事也。古者诸侯朝罢朝聘，为慕贤孝礼，一法度，尊天子。不言聘公者，礼，聘受之於大庙，孝子谦，不敢以已当之，归美於先君，且重宾也。○别，彼列反。大庙，音泰，下同。<br/><br/>　　[疏]“母兄称兄”。<br/><br/>　　○解云：昭二十年“秋，盗杀卫侯之兄辄”是也。<br/><br/>　<br/><br/>　　秋，公伐邾娄。<br/><br/>　　冬，天王使凡伯来聘。书者，喜之也。古者诸侯有较德殊风异行，天子聘问之，当北面称臣，受之於大庙，所以尊王命，归美於先君，不敢以已当之。戎伐凡伯于楚丘以归。凡伯者何？上言聘，此言伐，嫌其异，故执不知问。<br/><br/>　　[疏]注“上言聘，此言伐”。<br/><br/>　　○解云：谓聘伐辞异，嫌其非一人也。<br/><br/>　<br/><br/>　　天子之大夫也。此聘也，其言伐之何？据出聘与郊、柳异，不得言伐也。问伐加之者，辟问轻重两举之。<br/><br/>　　[疏]注“据出”至“伐也”。<br/><br/>　　○解云：昭二十三年“晋人围郊”，传云“郊者何？天子之邑也。曷为不系于周？不与伐天子也”。宣元年“晋赵穿帅师侵柳”，传云“柳者何？天子之邑也。曷为不系乎周？不与伐天子也”。然则郊、柳皆是天子之邑，犹可言其侵围，今此聘大夫不应得言伐，故难之。先言郊者，文便言之，故不次也。<br/><br/>　　○注“问伐”至“举之”。<br/><br/>　　○解云：桓十二年“及郑师伐宋。丁未，战于宋”，传云“战不言伐，此其言伐何”，彼问轻重两举不言之故，此言之者，辟问轻重两举之。<br/><br/>　<br/><br/>　　执之也。执之则其言伐之何？据执季孙隐如不言伐<br/><br/>　　[疏]注“据执”至“言伐”。<br/><br/>　　○解云：昭十三年平丘之会，“晋人执季孙隐如以归”是也。<br/><br/>　<br/><br/>　　大之也。尊大王命，责当死位，故使与国同。曷为大之？据王子突系诸人。<br/><br/>　　[疏]注“据王”至“诸人”。<br/><br/>　　○解云：庄六年“春，王三月，王人子突救卫”，传云“王人者何？微者也。子突者何？贵也。贵则其称人何？系诸人也”是也。等是王臣，一伸一屈，故难之。<br/><br/>　<br/><br/>　　不与夷狄之执中国也。因地不接京师，故以中国正之。中国者，礼义之国也。执者，治文也。君子不使无礼义制治有礼义，故绝不言执，正之言伐也。执天子大夫而以中国正之者，执中国尚不可，况执天子之大夫乎？所以降夷狄，尊天子，为顺辞。其地何？据执季孙隐如不地。大之也。顺上伐文，使若楚丘为国者，犹庆父伐於馀丘也。不地以卫者，天子大夫衔王命至尊，顾在所诸侯，有出入所在赴其难，当与国君等也。录以归者，恶凡伯不死位，以辱王命也。○难，乃旦反。恶，乌路反。<br/><br/>　　[疏]注“顺上”至“命也”。<br/><br/>　　○解云：庄二年“夏，公子庆父帅师伐於馀丘”，传云“於馀丘者何？邾娄之邑。曷为不系乎邾娄？国之也”者是。<br/><br/>　<br/><br/>　　八年，春，宋公卫侯遇于垂。宋公序上者，时卫侯要宋公，使不虞者为主，明当戒慎之。无王者，遇在其间，置上则嫌为事出，置下则嫌无天法，可以制月，文不可施也。○要，一遥反。为事，于伪反，下“欲为鲁”、“为小国”、“为桓”并年未注皆同。<br/><br/>　　[疏]注“宋公”至“其间”。<br/><br/>　　○解云：何氏以为会盟则以大小为序，遇则以不虞为先，故如此解，是以庄三十二年经云“夏，宋公、齐侯遇于梁丘”，齐在宋下，是其一隅耳。<br/><br/>　　○注“置上”至“事出”。<br/><br/>　　○解云：若言八年春王宋公卫侯遇于垂，即嫌桓王亦与之遇，故言则嫌为事出。事，谓遇事也。或者嫌为遇事之故出此王，故云则嫌为遇事出也。<br/><br/>　　○注“置下”至“施也”。解云：天法，即春是也。<br/><br/>　<br/><br/>　　三月，郑伯使宛来归邴。宛者何？郑之微者也。邴者何？郑汤沐之邑也。天子有事于泰山，诸侯皆从泰山之下，诸侯皆有汤沐之邑焉。有事者，巡守祭天告至之礼也。当沐浴絜齐以致其敬，故谓之汤沐邑也，所以尊待诸侯而共其费也。礼，四并为邑，邑方二里，东方二州四百二十国，凡为邑广四十里，袤四十二里，取足舍止共瑽穀而已。归邴书者，甚恶郑伯无尊事天子之心，专以汤沐邑归鲁，背叛当诛也。录使者，重尊汤沐邑也。王者所以必巡守者，天下虽平，白不亲见，犹恐远方独有不得其所，故三年一使三公绌陟，五年亲自巡守。巡，犹循也；守，犹守也，循行守视之辞，亦不可国至人见为烦扰，故至四岳，足以知四方之政而已。《尚书》曰“岁二月，东巡守，至于岱宗，柴，望秩于山川，遂觐东后，协时月正日，同律度量衡，脩五礼，五玉，三帛，二生，一死，贽，如五器，卒乃复。五月南巡守，至于南岳，如岱礼。八月西巡狩，至于西岳，如初。十有一月朔巡守，至于北岳，如西礼；还至嵩如初礼。归，格于祢祖，用特”是也。○宛，於阮反，人名也；一音乌卯反，又乌勉反。邴，彼命反，又音丙，郑邑，《左氏》作“祊”。从，才朋反。巡守，手又反，本又作“狩”，下除“犹守”、“守视”以外同。絜齐，侧皆反，本多即作“斋”字，后放此，更不音。而共，音恭，下同。费，芳味反。广，古壙反。袤，音茂。槀，古老反。甚恶，乌路反，下同。背，步内反。使，所吏反。行，下孟反。量，音亮。贽，音至。嵩，夙忠反。格，本又作“假”，同，古百反。祢，乃礼反，本又作“艺”。<br/><br/>　　[疏]“宛者何”。<br/><br/>　　○解云：欲言大夫，经不言氏；欲言微者，书名见经，故执不知问。○“邴者何”。解云：欲言鲁物，先无取文；欲言郑邑，於鲁言归，故执不知问。注“归邴”至“诛也”。<br/><br/>　　○解云：正以将所传闻之世，外小恶不书故也。<br/><br/>　　○注“录使”至“其所”。<br/><br/>　　○解云：正决哀八年“齐人归讙及僤”之属，不录使故也。<br/><br/>　　○注“故三”至“绌陟”。<br/><br/>　　○解云：《书传》文。<br/><br/>　　○注“五年”至“而已”。<br/><br/>　　○解云：《尧典》文。<br/><br/>　　○注“尚书”至“是也”。<br/><br/>　　○解云：惟“是也”注者言之以上，皆《尧典》文也。郑注：“岁二月者，正岁建卯之月也。巡守者，行视所守也。岱宗者，东岳名也。柴者，考绩燎也。望秩于山川者，遍以尊卑祭之。五岳视三公，四渎视诸侯，其馀小者或视卿大夫，或视伯、子、男矣。秩，次也。东后，东方之诸侯也。协正四时之月数及日名，备有失误者。度，丈尺。量，斗斛。衡，斤两。五礼，公、侯、伯、子、男朝聘之礼矣。五玉，瑞节，执之曰瑞，陈列曰玉也。三帛，所以荐玉也。受瑞玉者，以帛荐之。帛必三者，高阳之后用赤缯，高辛氏之后用黑缯，其馀诸侯皆用白缯，《周礼》改之为缫也。二生一死贽者，羔雁生也，卿大夫所执；雉死，士所执也。如者，以物相授与之。言授贽之器有五，卿、大夫、上士、中士、下士也。器各异饰，饰未闻所用也。《周礼》改之饰羔雁、饰雉、执之而已，皆去器。卒，已也。复，归也。巡守礼毕，乃反归矣。每归用特牛告于文祖矣。五月不言於者，以其文相近。八月、十一月言初者，文相远故也。”<br/><br/>　<br/><br/>　　庚寅，我入邴。其言入何？据上书归，取邑已明，无事复书入也。○复书，扶又反，下“故复”同。难也。入者，非已至之文，难辞也。此鲁受邴，与郑同罪当诛，故书入，欲为鲁见重难辞。○难也，乃旦反，一音如字，注及下同。见重，贤遍反，下同。○<br/><br/>　　[疏]注“入者”至“之文”。<br/><br/>　　○解云：直就而入之，非是将归之辞也。<br/><br/>　<br/><br/>　　其日何？据取邑不日。<br/><br/>　　[疏]注“据取邑不日”。<br/><br/>　　○解云：即隐四年“春，王二月，莒人伐杞，取牟娄”之属也。○<br/><br/>　<br/><br/>　　难也。以归后乃日也。言时重难，不可即入，至此日乃入。其言我何？据吴伐我，以日伐故言我。<br/><br/>　　[疏]注“据吴”至“言我”。解云：在哀八年春。<br/><br/>　<br/><br/>　　言我者，非独我也，自入邑不得言我，有他人在其中乃得言我，故能起其非独我。齐亦欲之。时齐与郑、鲁比聘会者，亦欲得之，故以非独我起齐恶。齐恶起，则鲁蒙欲邑，见於恶愈矣。<br/><br/>　　[疏]注“时齐”至“得之”。<br/><br/>　　○解云：即上三年冬，“齐侯、郑伯盟于石门”；六年夏，“公会齐侯盟于艾”；七年夏，“齐侯使其弟年来聘”；九年“冬，公会齐侯于邴”；十年“春，王二月，公会齐侯、郑伯于中丘”之属是也。<br/><br/>　<br/><br/>　　夏，六月，已亥，蔡侯考父卒。<br/><br/>　　辛亥，宿男卒。宿本小国，不当卒，所以卒而日之者，《春秋》王鲁，以隐公为始受命王，宿男先与隐公交接，故卒褒之也。不名不书葬者，与微者盟功薄，当褒之为小国，故从小国例。<br/><br/>　　[疏]注“宿男”至“交接”。<br/><br/>　　○解云：即上隐公元年秋，“九月，及宋人盟于宿”是也。<br/><br/>　　○注“为小”至“国例”。<br/><br/>　　○解云：即上七年春“滕侯卒”，不书其葬，传云“何以不名？微国也”者是。<br/><br/>　<br/><br/>　　秋，七月，庚午，宋公、齐侯、卫侯盟于瓦屋。<br/><br/>　　八月，葬蔡宣公。卒何以名而葬不名？卒从正，卒当赴告天子，君前臣名，故从君臣之正义言也。而葬从主人。至葬者有常月可知，不赴告天子，故自从蔡臣子辞称公。卒何以日而葬不日？卒赴，赴天子也。缘天子闵伤，欲其知之。又臣子疾痛，不能不具以告。而葬不告。不告天子也。发传於葬者，从正也。<br/><br/>　　[疏]注“发传”至“正也”。<br/><br/>　　○解云：言从正者，谓卒日葬不日者，是卒葬之正法。三年经云“癸未，葬宋缪公”，而书日，即失其正也。其卫桓公葬不发传者，桓公者初则见弑于州吁，终有简慢之失，侵小国之略，故发传於此。○<br/><br/>　<br/><br/>　　九月，辛卯，公及莒人盟于包来。公曷为与微者盟？据与齐高傒盟讳之。○包来，《左氏》作“浮来”傒，音兮。<br/><br/>　　[疏]注“据与”至“讳之”。<br/><br/>　　○解云：庄二十二年秋，“及齐高傒盟于防”，传云“齐高傒者何？贵大夫也。曷为就吾微者而盟？公也。公则曷为不言公？讳与大夫盟也”是也。<br/><br/>　<br/><br/>　　称人则从，不疑也。从者，随从也，实莒子也。言莒子，则嫌公行微不肖，诸侯不肯随从公盟，而公反随从之，故使称人，则随从公不疑矣。隐为桓立，狐壤之战不能死难，又受汤沐邑，卒无廉耻，令翚有缘謟，为桓所疑，故著其不肖，仅能使微者随从之耳，盖痛录隐所以失之，又见获受邑，皆讳不明，因与上相起也。○行，户孟反。难，乃旦反。令，力呈反。仅，其芹反<br/><br/>　　[疏]注“言莒”至“桓立”。<br/><br/>　　○解云：行微者，其行卑微。不肖者，郑注《昏礼记》云“不肖者，不似”是也。<br/><br/>　　○注“狐壤”至“廉耻”。<br/><br/>　　○解云：在上六年春。<br/><br/>　　○注“令翚”至“失之”。<br/><br/>　　○解云：皆以其行微不肖，卒无廉耻故也。<br/><br/>　　○注“又见”至“起也”。<br/><br/>　　○解云：见获讳不明者，即言输平是也。受邑讳不明者，即“庚寅，我入邴”是也，何者？书日入者，见其重难；言我者，见其非独我故也。言因与上相起者，此经著其不肖，起其事实甚恶矣。<br/><br/>　<br/><br/>　　螟。先是有狐壤之战，中丘之役，又受邴田，烦扰之应。○应，应对之应。<br/><br/>　　[疏]注“有狐壤之战”。<br/><br/>　　○解云：在六年。注“中丘之役”。<br/><br/>　　○解云：在上七年。<br/><br/>　<br/><br/>　　冬，十有二月，无骇卒。此展无骇也，何以不氏？据公子彄卒，氏公子。疾始灭也，故终其身不氏。嫌上贬主起入为灭，不为疾始，故复为疾始灭，终身贬之，足见上贬为疾始灭。<br/><br/>　　[疏]“此展无骇也”。<br/><br/>　　○解云：正以上二年师展无骇，故此弟子因难之。<br/><br/>　　○注“据公子彄卒”。解云：在五年。<br/><br/>　<br/><br/>　　九年，春，天王使南季来聘。<br/><br/>　　三月，癸酉，大雨震电。何以书？记异也。何异尔？不时也。震雷电者，阳气也。有声名曰雷，无声名曰电。周之三月，夏之正月，雨当水雪杂下，雷当闻於地中，其雉雊，电未可见，而大雨震电，此阳气大失其节，犹隐公久居位不反於桓，失其宜也。日者，一日之中也。凡灾异一日者日，历日者月，历月者时，历时者加自文为异。发於九年者，阳数可以极，而不还国於桓之所致。○震电，徒练反。雊，古豆反。见，贤遍反。<br/><br/>　　[疏]注“雷当”至“中也”。<br/><br/>　　○解云：《月令》二月“雷乃发声”，故知正月之时闻於地中矣。其雉雊鸡乳，虽起季冬之月，此时犹然，故得言此也。亦有一本云“雷当闻於雉雊”，误也。<br/><br/>　　○注“凡灾”至“所致”。<br/><br/>　　○解云：一日者日，即此文是。历日者月，即桓八年“冬，十月，雨雪”之属是也。历月者时，即桓元年“秋，大水”之属是也。历时者加自文为异者，即文二年“自十有二月不雨，至于秋七月”之属是也。<br/><br/>　<br/><br/>　　庚辰，大雨雪。何以书？记异也。何异尔？俶甚也。俶，始怒也。始怒甚，犹大甚也。盖师说以为平地七尺雪者，盛阴之气也。八日之间，先示隐公以不宜久居位，而继以盛阴之气大怒，此桓将怒而弑隐公之象。○雨，于付反。俶甚，尺叔反，始也。大甚，音泰。<br/><br/>　　侠卒。侠者何？吾大夫之未命者也。以无氏而卒之也。未命所以卒之者，赏疑从重。无氏者，少略也。○侠卒，音协，《穀梁》云“所侠”。少，诗照反。<br/><br/>　　[疏]“侠者何”。<br/><br/>　　○解云：欲言大夫，经不书氏；欲言微者，而记其卒，故执不知问。<br/><br/>　　○注“以无”至“略也”。<br/><br/>　　○解云：无氏降於大夫书卒隆於微者，故知其未命耳。<br/><br/>　<br/><br/>　　夏，城郎。<br/><br/>　　秋，七月。<br/><br/>　　冬，公会齐侯于邴。○于邴，《左氏》“作防”。<br/><br/>　　十年，春，王二月，公会齐侯、郑伯于中丘。月者，隐前为郑所获，今始与相见，故危录内，明君子当犯而不校也。<br/><br/>　　[疏]注“犯而不校”。<br/><br/>　　○解云：谓校接之交，不谓为报也。<br/><br/>　<br/><br/>　　夏，翚帅师会齐人、郑人伐宋。此公子翚也，何以不称公子？据楚公子婴齐贬，后复称公子。○复，扶又反，又音服。<br/><br/>　　[疏]“此公子翚”。<br/><br/>　　○解云：正以上四年师解云言公子翚，故此弟子因以难之。<br/><br/>　　○注“据楚”至“公子”。<br/><br/>　　○解云：成二年“公及楚人”已下“盟于蜀”彼传云“此楚公子婴齐也，其称人何？得壹贬焉尔”，至成六年书“楚公子婴齐率师伐郑”是也。<br/><br/>　<br/><br/>　　贬，曷为贬？隐之罪人也，故终隐之篇贬也。嫌上一贬可移於他事者，故终隐之篇贬之，明为隐贬，所以起隐之罪人也。○明为，于伪反，下“先为”同。<br/><br/>　　[疏]注“嫌上”至“人也”。<br/><br/>　　○解云：上一贬，谓四年时也。<br/><br/>　<br/><br/>　　六月，壬戌，公败宋师于菅。○公败，必迈反，凡临佗曰贬，皆同此音。菅，古颜反。○辛未，取郜。○郜，古报反。○辛巳，取防。取邑不日，此何以日？据取阚不日也。○阚，苦暂反。<br/><br/>　　[疏]注“据取阚不日也”。<br/><br/>　　○解云：即昭三十二年春王正月，“取阚”是也。<br/><br/>　<br/><br/>　　一月而再取也。欲起一月而再取，故日。何言乎一月而再取？据取漷东田及沂西田，亦一月再取两邑，不日。○漷，火虢反，又音郭。沂，鱼依反。<br/><br/>　　[疏]注“据取”至“不日”。<br/><br/>　　○解云：哀二年“春，王二月，季孙斯、叔孙州氿、仲孙何忌帅师伐邾娄，取漷东田，及沂西田”是也。<br/><br/>　<br/><br/>　　甚之也。甚鲁因战见移生事，利心数动。○数，所角反。内大恶讳，此其言甚之何？《春秋》录内而略外，於外大恶书，小恶不书，於内大恶讳，小恶书。明取邑为小恶，一月再取，小恶中甚者耳，故书也。於内大恶讳，於外大恶书者，明王者起当先自正，内无大恶，然后乃可治诸夏大恶，因见臣子之义，当先为君父讳大恶也。内小恶书，外小恶不书者，内有小恶，適可治诸夏大恶，未可治诸夏小恶，明当先自正然后正人。小恶不讳者，罪薄耻轻败。宋师日者，见结日偏战也。不言战者，讬王於鲁，故不以敌辞言之，所以彊王义也。○见，贤遍反，下同。<br/><br/>　　秋，宋人、卫人入郑。<br/><br/>　　宋人、蔡人、卫人伐载，郑伯伐取之。其言伐取之何？据国言灭，邑言取。又徐人取舒不言伐。<br/><br/>　　[疏]注“据国言灭”。<br/><br/>　　○解云：僖五年“灭弦”之属是也。<br/><br/>　　○注“又徐”至“言伐”。<br/><br/>　　○解云：在僖三年夏。<br/><br/>　<br/><br/>　　易也。其易奈何？因其力也。因谁之力？因宋人、蔡人、卫人之力也。载属为上三国所伐，郑伯无仁心，因其困而灭之，易若取邑，故言取，欲起其易，因上伐力，故同其文言伐，就上载言取之也。不月者，移恶上三国。○易，以豉反，下及注同。属，音烛，適也。<br/><br/>　　[疏]注“不月”至“三国”。<br/><br/>　　○解云：正以灭国例月故也。<br/><br/>　<br/><br/>　　冬，十月，壬午，齐人、郑人入盛。日者，盛，鲁同姓。於隐篇再见入者，明当忧录之。○入盛，《左氏》作“郕”后皆放此。<br/><br/>　　[疏]注“日者”至“录之”。<br/><br/>　　○解云：正以入例时，伤害多则月，今此云日，故解也。云“再见入”者，谓五年“秋，卫师入盛”，及此为再入者也。<br/><br/>　<br/><br/>　　十有一年，春，滕侯、薛侯来朝。其言朝何？据内言如。<br/><br/>　　[疏]注“据内言如”。<br/><br/>　　○解云：即成十三年春，“公如京师”之属是也。<br/><br/>　<br/><br/>　　诸侯来曰朝，大夫来曰聘。传言来者，解内外也。《春秋》王鲁，王者无朝诸侯之义，故内適外言如，外適内言朝聘，所以别外尊内也。不言朝公者，礼，朝受之於大庙，与聘同义。○别，彼列反。<br/><br/>　　[疏]注“传言来者，解内外也”。《春秋》至外也。<br/><br/>　　○解云：谓内乡外不言来，外乡内乃言来。今言诸侯来曰朝，大夫来曰聘者，据外乡内言之，故云解内外也。<br/><br/>　　○注“与聘同义”。<br/><br/>　　○解云：即上七年夏，“齐侯使其弟年来聘”，注云：“不言聘公者，礼，聘受之於大庙，孝子谦，不敢以已当之，归美於先君”是也。<br/><br/>　<br/><br/>　　其兼言之何？据邓、穀来朝不兼言朝。<br/><br/>　　[疏]注“据邓”至“言朝”。<br/><br/>　　○解云：桓七年“夏，穀伯绥来朝。邓侯吾离来朝”是也。<br/><br/>　<br/><br/>　　微国也。略小国也。称侯者，《春秋》讬隐公以为始受命王，滕、薛先朝隐公，故褒之。已於仪父见法，复出滕、薛者，仪父盟功浅，滕、薛朝功大，宿与微者盟功尤小，起行之当各有差也。滕序上者，《春秋》变周之文，从殷之质，质家亲亲，先封同姓。○见法，贤遍反，年未注同。复出，扶又反，下文“不复”、注“故复”同。<br/><br/>　　夏，五月，公会郑伯于祁黎。○祁黎，祁音巨之反，又上之反；黎音力弓反，又力私反，《左氏》作“时来”。<br/><br/>　　秋，七月，壬午，公及齐侯、郑伯入许。日者，危录隐公也，为弟守国，不尚推让，数行不义，皇天降灾，谄臣进谋，终不觉悟。又复构怨入许，危亡之衅，外内并生，故危录之。○为弟，于伪反，年未注同。数，所角反。衅，许靳反。<br/><br/>　　[疏]注“日者”至“降灾”。<br/><br/>　　○解云：上二年“夏，五月，莒人入向”，彼注云“入例时，伤害多则月”。此书日，故决之。<br/><br/>　　○注“谄臣进谋”。<br/><br/>　　○解云：上四年传云“百姓安子，诸侯说子”是也。<br/><br/>　<br/><br/>　　冬，十有一月，壬辰，公薨。何以不书葬？据庄公书葬。<br/><br/>　　[疏]注“据庄公书葬”。解云：即闵元年“夏，六月，辛酉，葬我君庄公”是也。<br/><br/>　<br/><br/>　　隐之也。何隐尔？弑也。为桓公所弑。○弑，申志反，注及下并同。弑则何以不书葬？据桓公书葬。<br/><br/>　　[疏]注“据桓公书葬”。<br/><br/>　　○解云：桓十八年冬十二月，“已丑，葬我君桓公”是也。桓亦被弑而书葬，故难之。<br/><br/>　<br/><br/>　　《春秋》君弑贼不讨，不书葬，以为无臣子也。道《春秋》通例，与文、武异。<br/><br/>　　[疏]注“道春秋”至“武异”。<br/><br/>　　○解云：言文、武之时，周之盛德，既无诸侯相犯，宁有臣子弑君父者？是以古典无责臣子讨贼之义。《春秋》据乱而作，时则有之，因设其法，故言与文、武异。<br/><br/>　<br/><br/>　　子沈子曰：“君弑，臣不讨贼，非臣也。不复雠非子也。葬，生者之事也。《春秋》君弑贼不讨，不书葬，以为不系乎臣子也。”子沈子，后师。明说此意者，明臣子不讨贼当绝，君丧无所系也。沈子称子冠氏上者，著其为师也。不但言子曰者，辟孔子也。其不冠子者，他师也。○冠氏，古乱反，下同。<br/><br/>　　[疏]注“沈子”至“师也”。<br/><br/>　　○解云：知子沈子为已师者，正以下文宣五年传云“子公羊子”同故也。<br/><br/>　　○注“不但”至“他师也”。<br/><br/>　　○解云：即昭十一年传云“子曰‘我乃知之矣’”之属是也。<br/><br/>　<br/><br/>　　公薨何以不地？据庄公薨于路寝。不忍言也。不忍言其僵尸之处。○僵，居良反。处，昌虑反。<br/><br/>　　[疏]注“不忍”至“之处”。解云：不终天年者，非人所欲，故谓被杀之处为僵户之处，读如齐人强之强，非强弱之强。<br/><br/>　<br/><br/>　　隐何以无正月？据六年输平不易。隐将让乎桓，故不有其正月也。嫌上诸成公意，適可见始让，不能见终，故复为终篇去正月，明隐终无有国之心，但桓疑而弑之。公薨主书者，为臣子恩痛之。他国自从王者恩例录也。○去，起吕反。<br/><br/>　　[疏]注“嫌上”至“录也”。<br/><br/>　　○解云：即元年传曰“公何以不言即位？成公意”，“归赗”之下传云“然则何言尔？成公意”；二年“子氏薨”之下，传云“何以不书葬？成公意”；五年“考仲子之宫”下，传云“然则何言尔？成公意”，非止一处，故以诸言也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1019-10180.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1019-10182.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1019.html" action-type="chapterComment" class="comment"><i></i>春秋公羊传注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

