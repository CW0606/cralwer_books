<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百二十五　　武功部十三_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百二十五　　武功部十三全文,虞世南作品" />
<meta name="description" content="北堂书钞原文阅读,●北堂书钞卷第一百二十五　　武功部十三全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9731.html";
var nextpage="novel-read-999-9733.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百二十五　　武功部十三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9731.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百二十五　　武功部十三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:50:23<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註弓四十六　　　　　　　弩四十七箭四十八<br/><br/>　　○弓四十六<br/><br/>　　前圣制弓「李尤弓铭云放自近古发意所覩前圣制弓后世造弩机牙发矢执破虏吕氏春秋云羿作弩注曰挥黄帝臣也孙卿子云倕作弓墨子云羿作引弩铭造作建百三家尤集制弓误制方餘与类聚同吕氏春秋卷十七但有夷羿作弓四字无作弩之文弩字盖讹且弓篇不当说弩也又原钞注曰上应脱世本挥作弓五字见二酉丛书辑世本卷一钱校未攷误以為吕氏春秋注耳荀子见解蔽篇墨子见非儒下篇山海经见海内经又初学记廿二引世本宋衷注言世本孙卿子墨子三说不同皆与本钞合又御览三百四十七引世本孙卿子墨子山海经亦与本钞合」<br/><br/>　　神名曲张「龙鱼河图云弓之神名曰曲张○今案类聚六十御览三百四十七引龙鱼河图及陈本皆同事类赋引云亦见太公兵法」桑弧表始彤弓显胎「李尤良弓铭云弓矢之作爰自曩时桑弧表始彤弓显胎乡射载礼招命在诗力称顏高巧发由基不争之美亦以辨仪○今案百三家本李尤集脱桑弧二句力作玅由基作晋师夹注云玅一作力晋师一作由基陈本竟亦删改并改标目作招命在诗原钞面目失矣」<br/><br/>　　盖取诸暌「周易繫辞下云弦木為弧剡木為矢弧矢之利以威天下盖取诸暌」如张之星「吴录云挥观弧星始制弧者取如张之星也○今案初学记二十二引吴录无者取以下陈本脱取字餘同」各因其君之志虑又随其人之性情「周礼考工记弓人云凡為弓各因其君之躬志虑血气郑玄注曰又随其人之性情」天子戎器「礼记明堂位云越棘大弓天子之戎器也」天子之器「穀梁传云偏弓鍭矢不出疆场注曰偏為？？子鍭矢矢名也皆天子之器也○今案近本穀梁隐元年传偏作聘疆作竟注曰以下与范注不同当是别家注佚文陈俞本小注亦脱偏為八字」<br/><br/>　　以威天下「周易繫辞下云弦木為弧剡木為矢弧矢之利以威天下」用戒不虞「春秋元命苞曰天弓主司弓弩之张候变御难用戒不虞注曰虞度也矢弓张之指所解故之以豫绝以意度之事也○钱氏校两字改戒度改注是也天改夫為陈本误矣今案类聚卷六引元命苞主上有星字无之张以下玉函山房辑本据陈本作夫弓矢之张删注俞本亦然然注曰廿三字譌脱侍甚无可引订」<br/><br/>　　以射除患「山海经云帝俊赐羿彤弓素繒以扶下国注曰以射除患○钱氏校赠改矰挟改扶今案吴校本山海经之海内经同又原钞羿误契据订陈俞俊作？亦误契」征伐「尚书文侯之命注曰诸侯有大功赐弓矢然后专征伐○今案注是孔传文原钞脱大字专字已据补陈俞本全引尚书删注」赐有功「毛诗云彤弓天子赐有功诸侯○今案见毛诗序」上制上士服之「周礼考工记云弓长六尺六寸谓之上制上士服之郑玄注人以其形儿大用此弓也○今案原钞将中制条混入此注内已更正陈本则三条合注此条下」中制中士服之「周礼弓人云弓长六尺有三寸谓之中制中土服之注亦如上也」下制下士服之「又云弓长六尺谓之下制下士服之郑注人以其形貌小用此弓」泰山之柘「韩诗外传云齐景公使人為弓三年乃成射不穿一札景公怒将杀弓人弓人之妻往见云此弓泰山之南乌号之拓燕牛之角荆糜之筯河鱼之胶此四物者天下之精材也不宜不穿一札如此夫射之道左手如拒右手如附枝掌如握卵精四指则如断注○今案汉魏丛书本外传卷八一札作二札燕作马？卒精作练不穿一札作穿札之少左手以下作在手若附枝掌若握卵四指如断短枝此则与原钞微异初学记卷廿二引外传筋作弭俞本节至乃成句亦同陈本改引列女传作晋平公事亦本于初学记廿二另条所引及事类赋十三引列女传非误也未分别耳」<br/><br/>　　文武之道「礼记云子曰张而不弛文武不能也弛而不张文武不為也一张一弛文武之道也注曰张弛以弓弩喻人也弓弩久张之则绝其力久弛之则失其体也○钱氏校矢改久今案见杂记下原钞误作弛其力据礼记订改陈俞本作弗能弗為餘同」<br/><br/>　　废之行之无忘自过「大戴礼云弓之铭曰屈伸之养废之行之毋忘自过○钱氏校居男改屈伸息改自是也注内废之句改废兴之行而标目仍之则矛盾矣為陈本所误巳更正今案近本大戴武王践阼篇废之四字作废兴之行孔巽轩校本补注云废兴句一作废之之陈本亦标目与注不同」<br/><br/>　　张弓尚筋弛弓尚角「礼记曲礼云凡遗人弓者张弓尚筋弛弓尚角注云弓有往来体皆欲令其下曲隤然类也○今案陈本筋作勇二字本同」有缘者弓「尔雅云弓有缘者谓之弓无绿者谓之弭注云今之角弓也○今案见释器陈本合下為一条」以金谓之铣以玉谓之圭「尔雅云弓之以金者谓之铣以蜃者谓之珧以玉者谓之圭註曰用金蚌玉饰弓两头因以為名○今案见释器圭作珪陈本已照改」天子彤弓诸侯彤弓「孙卿子云天子彤弓诸侯彤弓大夫黑弓礼也枚乘七发云左乌号之彤弓○世德堂本荀子十九大略篇及文枚乘七发皆同陈本删去七发」楚上宝「鲁连子云楚戌章华之臺酌侯之酒鲁君先至楚王悦之与之大曲之弓不琢之璧已而悔之伍举觉见鲁公曰大曲之弓不琢之璧楚上宝也吴及晋求於楚楚不与今闻在鲁必求之鲁君归楚○钱氏校将原钞声字熙陈俞本改作蒍改疆恐非今案左氏昭七年传正义引鲁连子悔之下作蒍啟疆见鲁侯鲁侯归之以下俱无然御览八百二十引鲁连子作伍举见鲁君原钞举误声照订又作楚王之宝也吴及以下作吴求之弗与举兵伐楚鲁惧而归亦稍异之吴及晋五句陈俞本作齐与晋越则迥殊矣惟觉字诸本所未见」<br/><br/>　　天下选「列女传云晋平公使工為弓已见上注义○今案阮刻刘向列女传卷六此段有四者天下之妙选也句此条作晋平公事而本篇上秦山之拓一条引韩诗外传作景公事其事其辞相同惟书名国名迥异或当时著书者各据所闻而引书者亦各据所见故陈本於上条亦改作列女传所由致误也」<br/><br/>　　三年乃成「韩诗外传云齐景公使人為弓三年乃成○今案见本篇上泰山之柘下注与列火传事同而书异又一证也陈本不言所以然仍照引之」九年来见「闕子云宋景公使工為弓九年来见公曰為弓亦迟矣对曰臣恐不得见公矣公曰何也曰臣之精於此弓矣献弓而归三日而死○今案水经注十四引闕子年下有乃成二字弓亦作之亦无恐字得下有复字餘同玉函辑本闕子据水经引亦然陈本脱矣字脱恐字脱此弓此字献弓作献公是据类聚卷六十引订但类聚公仍作弓白帖五十八引更简」<br/><br/>　　救日之弓「周礼庭氏职云掌射国中之妖鸟若不见其鸟兽则以救日之弓与救月之矢射之注云救日食则伐鼓北乡射太阴月蚀则伐鼓南乡射太阳以此弓矢射之○今案周礼秋官妖作夭近本郑司严注云救日之弓救月之矢谓日月食所作弓矢又元注云於日食则射太阴月食则射太阳陈本祇得康成注数句而原钞之注早已佚去诚见所未见古本之足矜重也如此」<br/><br/>　　太阴之弓「周礼庭氏职云掌射国中之妖鸟若其神也则以太阴之弓与枉矢射之○钱氏校度改庭固改国侠改妖任改枉」桑弧「礼记云男子生以桑弧蓬矢六射天地四方○今案内则篇同」桃夭「张衡东都赋云桃夭棘矢所发无臬○今案文选同」象弭「毛诗采薇云象弭鱼服郑笺云弭弓反末弩以象骨為之以肋御者解轡给宜滑也○钱氏校照陈俞本愲改骨恐误今案诗郑注弩作彆正作滑餘同」角弧「列子纪昌学射於飞卫飞卫曰尔学视小如大纪昌以麾悬虱於牖南面掌之三年之后如轮观物皆丘山也乃以燕角之弧朔蓬之干贯虱之心而悬不绝○钱氏校补卫字簳字风改虱而改如今案列子汤问篇麾作氂干作簳火六十引与陈本皆作簷作干贯上有二字餘同」<br/><br/>　　大弓「春秋縠梁云盗窃宝玉者□圭也大弓者武王之戎弓也周公受赐藏之鲁非其所以与人而与人谓之亡非其所取而取之谓之盗徐貌云封珃封所受珪也皆周公命所受也○钱氏校补师字亡字云字今案穀梁传定公八年盗窃下有宝玉大弓四字陈本脱注餘同原钞标目误秦弓己据传订改」<br/><br/>　　良弓「史记云高鸟尽良弓藏○今案史记越世家范蠡遗大夫种书有此二句然高作蜚又淮阴侯传果若人言下亦有此二句同」安弓「周礼考工记云骨直以立忿执以奔若是者為之安弓安弓為之危矢郑注云奔犹疾也战国策云楚有好以弱弓微徽加雁之上者顷襄王闻而召问之对曰大王之贤所发非直此也王何不以圣人為弓以勇士為缴时张而射之○今案周礼冬官弓人同又近本楚策脱此文考类聚六十引国策大王十字作见鸟六双餘同御览三百四十七引亦无此十字而召作召而餘同陈俞本删去国策」<br/><br/>　　鉅黍孙「卿子云繁弱鉅黍右之良弓○钱氏校补弱字今案荀子十七性恶篇同陈本鉅作矩餘同」宛转「业中记云石虎女骑皆手握雌黄宛转角弓○今案陈本同杜公瞻编珠卷二引业中记角弓作刀字餘同」乌滸弧竹「南州异物志云鸟滸人有弧竹皮厚寸餘破以作弓长四尺名曰弧弓○今案御览三四穴十七引南州志同陈俞本人作国餘亦同」鲜卑角端「续汉书云鲜卑禽兽异於中国有野马原羊角端牛以角為弓世之角端弓也○今案御览三百四十七引及陈本同俞本原作源餘亦同考姚辑汪辑本汉书附末亦作源」挹娄如弩「魏志云挹娄弓长四尺力如长弩○今案魏志鸟丸等传长弩作弩矢餘同陈本已改」句驪谓貊「又云句驪别种居小水因名小水貊出好弓所谓貊弓也○今案同上魏志鸟丸等传居作依陈本因上有作国二字□名字餘同」不三石「尹文子曰宣王好射所用弓不过三石以示左右引之中门而止皆曰此不下九石宣王终身自以為用九石也○今案诸子奇赏本尹文子门作闻」鸞三百斤「东?云盖延字巨卿渔阳人身长八尺弯弓三百斤○今案类聚八十五引东观记及姚辑本渔阳人三字餘同吴淑事类赋十三引及汪辑本与原钞同」贯虱之心而悬不绝「列子云纪昌学射於飞卫已如上说○今案学误李已据上引汤问篇更正」餘力逸劲饮羽石梁「闕子云宋景公使工為弓九年来见公曰為弓亦迟矣对曰臣恐不得见公矣公曰何也曰臣之精尽於此弓伏献弓而归三日而死公张弓登虎罔之臺东面而射矢踰孟霜之山集彭城之东其餘力逸劲饮羽于石梁夫精尽於一弓而身為天死况治天下奈何其独也音者熊渠子夜行见寝石以為妆虎关弓射之□矣歙羽下视之石也却复射之矢摧迹○钱氏校云案石梁以下不可解亦不接拟删今案本篇上引闕子三而死句上类聚六十引闕子无矣字恐字此字面作西引至石梁句上御览三百四十七引闕子无种工九字亦脱恐字此字孟误西再考水经注四十引闕子自宋景而而死句為一段以下复引公张弓至独也為一段其昔者至无迹句则永兴另引新序者惟原钞东面以下譌舛特甚钱氏旧校据陈本补而射至石梁句然山误阳且脱补集彭城之东五字已谬又将而身為夭死至无迹三行涂去谓不可解拟删尤谬也又按原钞而身以下夭误矢况治误冗詔奈误今其误期脱独也二字昔者以下闕误阁射误躬摧误权　误邇已据诸本订正苦陈本凡所无者不求他证则尽删之非所敢知也」<br/><br/>　　商阳手弓「谢记云工尹商阳与陈弃疾追吴师及之手弓弊一人○今案檀弓下」子婿贯弓「史记云楚使者捕伍子婿子婿赏弓执矢向使者使者不敢近也○今案史记伍子婿传向作嚮近作进原钞婿每作婿传钞误作肯已订正陈本照史记改嚮进二字」冉坚牛弓「左氏云冉坚射陈武子中手失弓而骂以告平子曰有君子白皙鬚眉甚口平子曰必子强也注曰冉坚季氏臣也失弓而骂武子骂也子强武子字也○钱氏校矢改失折改皙李改季是也删骂也骂字非也今案左氏昭廿六年传坚作竖鬚上有鬒字陈俞本亦作坚但传无平子以下注无子强以下」<br/><br/>　　楚王亡弓「家语云楚恭王出游亡其乌号之弓左右请求之王曰止楚人失弓楚人得之何求焉○今案家语好生第十号作皞类聚六十引事类赋十三引及陈本皆作号陈又脱止字餘同考号亦与皞通」<br/><br/>　　好以大屈「左传云楚子享公於新臺使长鬚者相好以大屈杜预注宴好之赐也大屈弓名也○钱氏校謁改鬣今案见左氏昭七年传又宴误晏已据传订」锡文侯「尚书文侯之命云平王赐晋文侯彤弓一彤矢百卢弓矢千孔安国传云彤赤他卢黑也○今案文侯之命矢百下作卢弓一卢矢百阮氏校记云古本卢并作旅天宝三载改作卢详禹书撰异但本钞箭篇引与此同是隋时已有作卢者又考左氏僖廿八年传命晋侯下有此三句淮卢作玈耳」<br/><br/>　　问子贡「左传云卫出公自城鉏使以弓问子贡且曰吾其入乎子贡稽首受弓对曰臣不识也○钱氏校鐲改鉏补且字其入乎三字受字今案左氏哀廿六年传」受言藏之「毛诗云彤弓弨兮受言藏之我有嘉宾中心貺之○今案小雅彤弓篇」受赐藏之「梁云定公八年盗窃宝玉大弓武王之戎弓也周公受赐藏之鲁也○今案详本篇上大弓条下」偃王天瑞「博物志云徐偃王欲舟行上国乃通沟陈蔡间得朱弓朱矢以已得天瑞遂因名為弓自称徐偃王也○钱氏校据陈本补舟字陈字已字今案吴校本椑海本博物志卷七同」模趺神感「吴时外国传云扶南之先女人為主名柳叶有模趺国人字混慎好事神一心不解神感玉意夜梦人赐神弓一张教载贾人舡入海混慎晨入庙於神树下得弓○今案吴淑事类赋十三引外国传无一心句御览三百四十七引外国传解作懈舡作舶陈俞本脱柳叶以上脱教载句亦作懈餘同」<br/><br/>　　○弩四十七<br/><br/>　　弩生於弓「吴越春秋云陈音对越王曰弩生於弓弓生於弹古史考云黄帝作弩李尤弩铭云放自近古发意所覩前圣制弓后世造弩机牙发矢执破丑虏○钱既勤校云放即古昉字今案吴越春秋已详本钞弹篇古史考见平津馆辑本及御览三百四十八引又太公兵法引亦同李尤铭见类聚六十引同惟御览三百四十八引改放作粤陈本全引吴越春秋数百字作补删古史及铭俞本亦然」<br/><br/>　　神名远望「太公兵法云弩之神名远望也○今案陈本及类聚六十御览三百四十八引太公兵法同」南岳之干「朱异弩赋云南岳之干钟山之铜应机命中射隼高鏞○钱氏校据陈本异下删口贼字兵改岳令改命集改隼皆合今案陈本同俞本又将此赋移入白帖」恒山檿干「陈琳武军赋云弩则幽都筯角恒山檿干通肌畅骨起崇曲弹○氏校筋改筋桓改恒匣改通崇起改起崇惟角误力不改今案本篇下引武军赋作角作起崇百三家本陈琳集亦作角起崇四字作崇蕴曲烟严辑陈琳集此赋又角作骨餘与百三家同是据类聚五十九引也」<br/><br/>　　其柄曰臂鉤弦曰牙「释名云弩怒也其柄曰臂也鉤弦者曰牙似牙齿也牙外曰郭為牙之规郭也下曰县刀其形然也合名之曰机如机之巧也○今案明本释名释兵篇臂下有似人臂三字类聚六十引及陈本详略少异」<br/><br/>　　臂為道路牙為执法「吴越春秋云弩之妆皆何法陈音曰臂為道路通所使也牙為执法守吏卒也○钱氏校补曰字补守吏卒三字今案汪本吴越春秋勾践阴谋外传卷九皆何法作何法焉牙為二句应在臂為之前陈俞本全段引补亦然」<br/><br/>　　弦為军师关為守御「又云越王曰弩之妆皆何法陈音曰弦為军师御战士也关為守御检去止也○今案同上」损则不鉤益则不发「尸子云夫弩机损若黍则不鉤益若口则不发言者百事之机也圣王止言朝而四方治之也○今案原钞脱口则不三字据上句句法补陈俞本皆脱此条考见平津辑本尸子卷上其夹注云夫弩机至机也数句从书钞武功部引补又云止本作正从书钞引改今原钞作止是孙子未尝无臆改处」<br/><br/>　　大黄「汉书李广以中郎令将四千骑出右北平博望侯与俱勾奴左贤王将四围广广身自以大黄射其稗将煞数人注曰太公陷坚服强用大黄参连弩也○钱氏校以陈本无望侯四字遂连博字一并删去误矣今案汉书五十四李广强作郤敌餘与原钞同陈俞本照改但脱望侯四字」<br/><br/>　　沉紫「陈琳武军赋云弩则幽都筋角恒山檿干通肌畅骨骨起崇曲弹大黄沉紫朱绣别缘客机庭臂直矢轻弦○钱氏校筯改筋道改通肥改肌今案前四句详本篇上类聚五十九引亦无下四句百三家集脱大黄二句」<br/><br/>　　白的「华阳国志云秦昭王时有一白虎游巴蜀伤害千餘人昭王乃重募能杀虎者邑万家閬中能作白的之弩乃登楼射杀白虎○今案御览三百四十八引华阳志秦昭作秦襄下句仍作昭閬中下有夷廖中三字餘同顾校本巴志篇昭下有襄字的作竹閬作囯陈俞本颇殊」<br/><br/>　　黄间「陈琳武军赋云弩则幽都已具上○今案此条如引武军赋则标目当作大小注必误除俞本已改引岳射稚赋考文选射稚赋原有黄间机张句但下条赵都赋亦有黄间二字疑同引一典耳」<br/><br/>　　绿沉「刘劭赵都赋云六弓四弩绿沉黄间堂屿鱼觴丁合角端○今案初学记廿二引赵都赋六上有其用器三字间误洞嵠作溪御览三百四十七引此赋缘误绿嵠亦作溪陈本劭作邵添其用器三字餘与本钞同」<br/><br/>　　紫间「陆机七微云捺紫问之神机审必中而后射○钱氏校紫上据陈本补操字非是今案御览三百四十七引操作捺据订严辑陆机文亦照御览改」劲弩「战国策云秦说韩王曰天下劲弩皆自韩出射六百步之外也○今案见韩策自帖五十八引亦同本篇下亦引原钞小注劲误动出误步已照订」神弩「刘欣期交州记云安阳王者其城在乎道县之东北林贺周相睪通徐作神弩赵曲者南越王佗之孙屡战不克矫託行人因得与安阳王女媚珠通截弦而兵既重交一战而霸也○今案水经三十七叶榆水注引刘交州记其城十三字作有神人名四字睪作皋徐作治无赵曲以下陈本改引日南传事同而文异」<br/><br/>　　千钧「史记穰侯传云苏代遗穰侯书曰以天下攻齐如以千钧之弩决溃拥也○氏校式改代初改攻拥改？？雍今案原钞遗误遣据史记穰侯列传订改」万钧「徐爰宋书云宋高祖军多万钧神弩所至莫不推陷○今案陈俞本同」八石「太公六韜云车士之法取年四十以下长七尺以上力能壳八石弩射前后左右皆便习者名武车士遇之不可不厚○钱氏校照陈本土改士补能壳二字今案陈俞本有增引」<br/><br/>　　幽冀百石「魏明帝武平谓哥诗曰长戟十万队幽冀百石弩发机若雷迅一发连四五○今案武平谓哥四字疑误陈本删之餘同」神机千两「王昶檄江南文云今使百之师已具十年之储严锋百鍊神机千两○今案严辑王昶集脱此四句陈本标目作十两注作千万」魏氏琐连「汉官解故云黄魏琐连孙吴之法注曰兵书有黄氏琐连之器弩射法也○校照陈本删魏上黄字似不必今案平津辑本汉官解故谓书钞武功部亦引作黄魏」陈王参连「华嶠后汉书云陈敬王宠為善弩射其秘法以天覆地载参连為奇○今案御览三百四十八引敬作愍善作古姚辑汪辑本华书亦作愍无為字餘悉同又本篇下再引仍作敬亦无為字」<br/><br/>　　太僕擅名「崔寔正论云永平建初之际去战未久官兵劲利有蔡太僕之弩擅名天下○帬书治要四十五采政论战下有攻字又作官兵常牢劲精利御览三百卅九引政论官兵作兵器本钞剑篇引政论更详」<br/><br/>　　子所出「淮南子云乌号之弓谿子之弩不能无弩而射注曰谿子弩所出国名也○今案淮南俶真训同许慎此注汉魏丛书本已失载陈俞本注亦不同原钞标目脱出字小注脱弦字已据订正」<br/><br/>　　徐州强弩「英雄记云王匡字公节辟大将军何进府进使匡於徐州发强弩五百西诣京师○钱氏校补王匡二字今案说郛本英雄记同使？？干？？干字尚缺末笔宋人传钞避太祖讳者」<br/><br/>　　天下精兵国家瞻核「蔡邕卢州刺史议云伏见幽州突骑冀州强弩為天下精兵国家瞻核四方有事军师奋攻未尝不取辨於二州者也○今案本钞骑篇引瞻核作胆核两州下衍刺史二字无四方以下百三家蔡集作幽冀刺史久闕疏瞻核作瞻仗脱取字辨作辨餘同严辑邕文据书钞弩篇引瞻作瞻餘亦同陈本幽作幽删国家句军师句」<br/><br/>　　陷阵破敌「太公六韜云陷坚阵攻强敌以大黄参连弩大扶婿车四十六乘才士强弩矛戟為翼○钱氏校补陷字士字状咡改扶婿今案御览三百四十八引六韜攻作败婿作月四作三材作才餘同陈俞本四改三餘亦同」<br/><br/>　　破胆绝虑「尉繚子云兵如摠木弩如羊角无不破胆绝虑也○钱氏校补木弩五字胆绝二字今案陈仁锡本尉繚子兵谈篇末句作人人无不腾陵张胆绝乎疑虑陈俞本已改」<br/><br/>　　假刀「太公金柜云弩之戟為翼弩之书见奔远行在才者与任武者也○今案此有脱譌陈俞本删之」乘风「慎子云弩弱而矰高者乘於风也身不肖而合行者得助於眾○严氏校云案弩弱而矰高者而令行者俱见本书上文今案守山阁本慎子威德篇弩弱二句下注云见书钞卷百廿五引又御览三百四十八亦引陈本无身不二句」<br/><br/>　　五鼓皆张羊角四鼓视麾所指「军令云弩独前战令五鼓皆张羊角四鼓视麾所指○今案陈本同」右手发机左手不知「吴越春秋云陈音对越王曰举弩望敌翕心咽烟与气俱发右手发机左手不知一身异教岂但雄雌此正由射持弩之道也○周星詒校云案大德本吴越春秋应补望字烟与二字正字又堂改岂如此乃合今案汪校本吴越春秋勾践阴谋外传第九无由字」<br/><br/>　　三发眾溃「续汉书云虞詡為武都太守虏来攻城詡出战敕曰吾言强弩射之小弩发言小弩射之强弩发於是小弩先发虏以為弩力极即解弛使强弩二十张共唯一人而射之三发而三中虏眾溃○今案御览三百四十八引续汉书敕曰至一人而射之句止但改作使人混弩射之陈俞本删敕曰至解弛其下作使二十万强虏共射一人三发而三中虏眾溃汪辑本无二十万字无一人字溃下有乱字餘与陈俞同姚本脱」<br/><br/>　　十发同孔「华嶠后汉书云陈敬王宠善弩射十发十中皆同孔也○今案详本篇上姚辑汪辑本华书敬作愍孔作处餘同」射六百步「战国策云苏秦為楚合纵说韩王曰地方千里带甲数十万天下之劲弩皆自韩出谿子少府时力距来皆射六百步之外也○今案韩策楚作赵原钞脱王曰二字脱韩字皆据本篇上引补」<br/><br/>　　射五十步「墨子云二步一木弩必射五十步以上也○今案墨子城门篇同原钞以作已据改陈本仍作已」射三里「吴云钟离牧谓朱育曰大皇帝以中国多骑欲得骑以当之不若神锋射三里贯洞三四马骑莫敢也○今案亦见类聚卷六十引会稽典录以作而不若作然吴锋下弩字餘同陈本改引会稽典录添弩字餘与本钞同」<br/><br/>　　发万人「日南传云南越王尉佗攻安阳土有神人睪通為安阳王治神弩一发万人死三发杀三万人□退矣○今案类聚六十引日南传无攻字无為字弩□作一张一发大死三发杀三万人无佗退三字」<br/><br/>　　贯四马「吴书云钟离牧谓朱育日具如上言○今案详射三里条下」万弩俱发「史记云庞捐追孙臏臏量其暮至马陵马陵峡可伏兵乃欲树而书之曰庞捐死此於是令齐军善射者万弩夹道伏兵期日暮见火举而俱发庞捐夜至乃钻火烛之读书未毕齐军万弩俱发魏军大乱捐乃自刎也○今案史记系吴列传量作度峡作道狭刎作剄餘同本钞百十六谋策篇引与史记同陈本照史记增引」<br/><br/>　　千弩俱发「汉书云李陵至浚稽与单于相值前行持戟盾后行持弓弩虏见汉军直前陵摶战攻之千弩俱发应弦而倒○钱氏校摶陵作陵摶非也已更正今案汉书四十五李陵传前下有就营二字餘同」<br/><br/>　　千张前发「英雄记云袁绍击公孙瓚先令麦？句义领精兵八百强弩千张以為前发○钱氏校因标目发误后照注订改今案御览三百四十八引英雄记发作登说郛五十七英雄记亦作登餘同陈俞本皆改登」<br/><br/>　　一张為备「谢承汉书云高帝在平城為胡所围一人俱角弩一张為备康悉罢之○钱氏校家改围今案陈俞本皆作因脱康悉四字考姚辑汪辑本谢书与陈俞本同」持外向「汉书云高帝在平城胡所围七日不得通高帝使厚遣閼氏冒顿乃开围一角帝欲出驰英因徐徐行弩皆持满向外字以得脱○钱氏校以原钞厚误后删之非也今案史记匈奴列传亦有高帝使使厚遣閼氏句餘不同汉书卷九十四上匈奴传不得通作不得相救餉使下有间专二字帝欲以下作于是高帝合士皆持满傅矢外乡从角直出陈俞本悉照今汉书改」<br/><br/>　　持强并发「续汉书云青犊等眾在射犬世祖引兵将击之耿纯军在前贼忽夜攻纯两射营中纯勒部曲不动选敢死二千人俱持强弩各傅三矢使衔枚閒行绕出贼后齐声呼譟强弩并发贼眾惊走○钱氏校太改犬两改雨纯改绕操改譟之改走今案姚辑本汪辑本续汉书皆脱此条惟范书卷五十一耿纯传同陈俞本改引范后汉」<br/><br/>　　陈音善说「吴越春秋云越王曰弩之状皆何法陈音曰弩之所向无不恐者臣之愚劣道术於此越王曰善哉子之说弩○周星詒校云案大德本无弩之状三字恐作死术作悉今案卢抱经重校元大德本吴越春秋亦然又明吴琣校本亦无伏弩二字恐者作死也术作悉子之说弩作尽子之道」<br/><br/>　　邓芝性好「华阳国志邓芝巴郡人征涪陵见玄猿缘山芝性好弩手自射猿中之○今案顾校廖刻本华阳志卷一猿作狙邓芝八字作大姓餘巨反邓芝讨平之陈本脱巴郡人三字餘与本钞同」<br/><br/>　　甘寧挟持「吴志甘寧字兴霸巴郡人少有气力好扶持弓弩负眊带铃○钱氏校志改字见改挟领改铃今案吴志卷十甘寍传同」严世引射「晋阳秋云初高祖勒兵閼下造曹爽门帐下守督严世引弩将射高祖孙谦止之○今案类聚六十引晋阳秋造作经帐上有爽字无守字餘同陈本增引稍异」太守负弩先駈「汉书霍去病為驃骑将军过河东河东太守郊迎负弩先駈○今案汉书六十八霍光传过作道出先上有矢字陈俞本本钞同」县令负弩先导「汉书云司马相如為中郎将持节往使蜀太守以下郊迎县令负弩先导○今案原钞误郎中将脱往字考汉书五十七下司马相如传及史记又本钞百廿五弩篇引汉书皆作中郎将有往字已照订末但作负弩矢先驱」<br/><br/>　　弦断矢激「范曄后汉云宋则字元矩则子年十岁与苍头共弩射苍头弦断矢激中则之子即死奴叩头就诛则察而恕之○钱氏校其改共则改即怒改奴今案范书五十七宋弘附则」忽襟不发「王晋书云朱向拒鲁贼於河南向常所用弩忽禁不发向知己佖死后果被伤○钱氏校何改向今案陈俞本死作败餘同」疏勒煮弩「东观汉记云耿恭在疏勒城救兵不至车师复反与匈奴恭食尽困穷乃煮鎧弩食其筋革○今案白帖五十八引筋革作筋以為粮御览三百四十八引作穷困作士乃姚辑汪辑本东观记反作叛亦作穷困餘悉同陈俞本删车师七字餘照御览改」<br/><br/>　　狄道敢弩「朱理马援表云西羌反煞吏唯狄道為国固守然民飢饿敢弩煮履援救倒悬之急○钱氏校以原钞理马援误李马受煞误勃因照陈俞本删云李马受三字又改援救作宜救皆非也今案御览三百四十八引朱勃理马援表无西字餘同并据本钞守备篇亦引朱勃此表据以订正」<br/><br/>　　枉矢西流见之而惊「尚书帝命验云王弩发惊天下注曰秦野有枉矢兵精也天下见之而惊呼○今案类聚六十引帝命验王作玉御览三百四十引兵精也作星形似弩其星西流八字餘同陈本照御览改」<br/><br/>　　其形如蛇恶之因疾「风俗通云汲令应郴夏至日诣主簿杜宣赐酒北壁上悬赤弩照於杯中其状如蛇宣恶之因得病郴后知之使宣於故处设酒杯中犹有蛇因谓曰此壁上弩影耳非有蛇宣意解病即瘳也○今案近本风俗通恠在篇汲令四字作予之祖父彬為汲令餘亦大同小异陈本增引频多惟类聚六十引汲误彼诣误请恶上有畏字知之下作惟必悬弩所為也餘与本钞同」<br/><br/>　　○箭四十八<br/><br/>　　夷牟作矢「世本云夷牟作矢注曰黄帝臣○案张氏二酉丛书辑世本据山海经注初学记射义疏御览类聚引同惟御览三百四十九引世本注作二臣陈本牟下有始字」<br/><br/>　　浮游作矢「孙卿子云浮游作矢○今案见荀子十五解蔽篇初学记二十二引亦同」神名续长「大公兵法云箭之神名续长○钱氏校据陈本明改名今案类聚六十御览三百四十九事类赋十三引太公兵法同」附於矢星「春秋元命苞曰矢附於旁眾四射注曰矢附矢皇也还近弩伤也四射四方射也○今案玉函山房辑元命苞祇据陈本引旁眾误矢星又注脱矢附二句俞本亦然原钞脱旁字已据本篇下引补」<br/><br/>　　纷胡之笴「周礼考工记云纷胡之笴此材之美也郑注纷胡胡子之国在楚旁笴矢干也○钱氏校笥改笴天改矢今案见冬官总序」泣园之竹「东观记上拜寇恂河内太守伐泣园之竹治矢百餘万○今案御览三百四十九引东观汉记守下有恂移者属兵肄射二句姚辑＝汪辑本亦然陈俞本照添入明本吴淑事类赋十三引作续汉书亦同」<br/><br/>　　南山之竹「家语曰子路曰南山有竹不扶自直斩而用射达於犀革以此言之何為孔子曰括而羽之鏃而礪之其人不益深乎○钱氏校据陈本与改羽锄改礪餘改深今案近本家语子路初见第十九扶作揉用射作用之為作之有然本篇下再引与此条悉同陈俞本又何下有用字餘亦与本钞同」<br/><br/>　　董泽之蒲「春秋左传云晋之战於邲楚囚智莹智庄子以其族反之厨武子御每射抽矢菆纳诣厨子之房厨子怒曰非子之求而蒲之爱董泽之蒲可胜既乎杜注菆好箭房箭舍也董泽在河东生蒲柳可以為箭也○钱氏校营改莹方改反树改厨丛改菆受改爱今案见左氏宣十二年传原钞尚脱於邲二字据补惟杜注祇菆好六字同餘则详略颇异是永兴节录者」<br/><br/>　　綦卫之箭「列子云逢蒙之弟子曰鸿超怒其妻而佈之引乌号之弓綦卫之箭射其目矢来注眸子而眶不睫矢坠地而尘不扬○钱氏校逢改逄今案列子仲尼篇逄作逢明本事类赋十三引及陈俞本皆作逢」<br/><br/>　　卫菌輅「云水激则悍矢激则远泣卫菌簵饰以银锡虽有薄縞之蟾腐荷之櫓然不能穿也若不假以筋角之力弓弩之势则贯？？儿甲而径於革盾也○钱氏校据陈本银改锡憺靡苟改蟾腐荷勃改势先改？？儿经改径看改盾是也惟悍误归末改櫓改繒则大谬矣今案见淮南兵略训陈本饰作载穿作独射恐不免為俗本所误惟本钞若不假三字陈作假之近是或不字是衍文」<br/><br/>　　八矢之法「周礼云掌六弓八矢之法枉矢絜矢杀矢鍭矢矰矢茀矢恒矢痺矢也○今案本钞脱枉矢二字据周礼夏官补」四鍭既钧「毛诗云四鍭既钧舍矢既破毛长传曰鍭矢参亭也○钱氏校亭误改停祇照陈本未深攷耳今案见大雅行苇篇毛传作参亭正义作参停」金鍭「尔雅云金鏃箭羽谓之骨鏃不箭羽谓之志○今案尔雅释器箭作翦」竹矢「尚书云垂之竹矢在东房孔安国注垂舜共工所為皆中法故传宝之也○氏校方改房妄改安今案见顾命篇」青石「魏志云挹娄弓如弩矢用括长尺八寸青石為鏃古肃慎国也○钱氏校以原钞肃慎国三字误作俗情由遂照陈本删去非是今案见魏志三十乌丸等传钱氏之删亦不知此是本传文永兴节之者原钞又脱弓如二字已据补白帖五十八亦照本钞引」<br/><br/>　　焦铜「陈琳武军赋云矢则申息肃慎菌簵空疏铜毒铁干鏃鸣鍭○今案百三家本陈琳集干鏃句作丽轂挞輈陈本与本钞同」赤茎白羽青茎赤羽「六韜云飞鳧赤茎白羽电景青茎赤羽○钱氏校照本韜下添注字误矣今案平津辑本六韜军用三十一此二句是正文类聚六十引与本钞同」忘归之矢「孔丛云楚王张繁　弱之弓载忘归之矢以射蛟？？儿於云梦也○钱氏校因孔丛上原有王昶檄江南文云六字竟照陈本删孔丛二字谬甚今案王昶六字实因下条而误考孔丛子公孙龙篇梦下有之围二字又初记二十二引孔丛亦与书钞悉同」<br/><br/>　　无前之矢「王昶榭江南文云搏无前之矢贯映日之甲○今案陈本摶作释严辑王昶，文据书钞引亦改释贯作实」肃慎苦矢「国语云弩长丈有咫肃慎时之矢即偌矢也○今案近本鲁语下云肃慎氏贡苦矢石弩其长丈有咫餘其栝曰肃慎氏之贡矢陈本与本钞同考明本吴淑事类赋引国语丈作尺」<br/><br/>　　申息菌簵「陈琳正军赋云矢则申息肃慎菌簵空疏焦铜毒铁干鏃鸣鍭○今案详本篇上」以威天下「周易繫辞云弦木為弧剡木為矢弧矢之利以威天下○钱氏校孤改弧」可以御敌「释名云鏑敌也可以御帝也○今案释名释兵篇同」四方射「春秋元命苞曰矢附於旁眾四射注曰矢附矢星也遂近弩伤也四射四方射也○今案详本篇上」激则远「淮南子云水激则悍矢激则远○钱氏校因此条脱悍字遂据本篇上引归字抑知归字已误朱未校出又一误再误矣今案见淮南子兵略训同」入益深「家云子路曰南山有竹不扶自直斩而用射达於犀革以此言之何学為孔子曰括而羽之鏃而礪之其人不益深乎○今案详本篇上文」恐不伤「孟子曰矢人岂不仁於函人哉矢人惟恐不伤人函人惟恐伤人○今案见公孙丑上」言皆灭「释名云齐人谓錡為鏃言其所中皆族灭也○今案见释兵篇」<br/><br/>　　发发相及矢矢相属「列子云善射者能令后鏃中前括发发相及矢矢相属前矢造準而无绝落后矢之括犹衡弦视之若一焉○钱氏校补犹衡二字今案见列子仲尼篇」<br/><br/>　　卢矢长三尺「三礼图云卢矢长三尺○今案玉函辑本三礼图谓据书钞百二十五引卢字上有彤矢长三尺句而陈俞与本钞皆祇引卢矢一句未知其从何来也」木矢六尺「山海经云郭璞注曰晋永嘉二年有鶖集於始安县得一木矢贯之铁鏃其长六尺有半也○今案大荒东经得一两字作有廿里之鷔陂中民周虎张得之十三字餘同陈俞本已照添入」<br/><br/>　　彤矢「尚书文侯之命云平王锡晋文侯彤弓一彤矢百卢弓矢千孔安国注彤赤也卢黑也○今案详本卷上弓篇」朱矢「博物志云徐偃王通沟陈蔡之间得朱矢○今案博物志卷七同亦详本卷弓篇」棘矢「张衡东京赋云桃弧棘矢所发无臬○今案标目棘误篷已据注及文选订改」药箭「英雌记云吕布之来莒城霸等畏布登城上药箭射颇中人马○王石华校以原钞霸等三句误移下条又下条為诸六句误移入此均移正今案陈俞本之来作将兵向无城字霸上有臧字无颇字餘同」<br/><br/>　　火箭「魏略云郝昭字伯通攻陈仓城為诸葛所围起云梯卫车以车临臧昭以火城箭逆射其云梯上人皆烧死○王石华校云案药箭火箭引两注混合已改正今案魏志卷三明帝纪注引魏略通作道以下无车字火下无临城二字稊下有梯然梯三字陈俞本意同而文少异」<br/><br/>　　毒药「东观记云匈奴攻金蒲城耿恭以毒药傅矢传语匈奴曰汉家神箭其中创者必有异因发弩射之虏中矢者视创皆沸并大惊○今案见聚珍本姚辑本东观汉记耿恭傅原钞蒲误蒲已据订餘同陈俞本皆作蒲又明本吴淑事类赋引作续汉书亦同亦作蒲」<br/><br/>　　毒■〈金截〉「陈琳武军赋云矢则申息肃慎菌簵空疏焦铜毒铁○今案初学记廿二引武军赋与本钞同御览三百五十事类赋十三引武军赋疏作流与鍭同韵但本篇上两引亦皆作疏」来歙断木「续汉书云来歙击愧嚣至略阳城大战登城相射弓弩乃发屋断木為箭○今案御览三百四十九引至作守无弓弩句餘同陈俞本所引加详姚辑本续汉脱大战六字弓弩作矢汪辑本亦弓弩作矢餘悉同」<br/><br/>　　陈球羽矛「张璠汉记云陈球為零陵太守贼数百人攻郡球乃内吏民老弱与共城守弦大木為弓羽矛為矢引机发矢远射千餘步○今案御览三百四十七引百作万无乃内八字餘同　妹张璠汉记贼数百十七字少异餘同汪辑本亦百作万郡作零陵餘与原钞悉同陈本改引后汉书」<br/><br/>　　由矫矢「张华励志诗云养由矫矢兽号于林蒲卢縈缴神感飞禽○今案宋本文同日本无注文选作蒲且考李注蒲卢旧说云即蒲且也而百三家本茂先集又已误作蒲芦矣」<br/><br/>　　庾公抽矢「○今案孟子离娄下篇」<br/><br/>　　北堂书钞卷第一百二十五</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9731.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9733.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

