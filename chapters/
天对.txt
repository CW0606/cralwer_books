<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《天对》正文_天对_柳宗元作品 - 维普阅读网</title>
<meta name="keywords" content="天对,天对原文,天对阅读,天对全文,柳宗元作品" />
<meta name="description" content="天对原文阅读,天对全文在线阅读,柳宗元作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-chapter-1142.html";
var nextpage="novel-chapter-1142.html";
var indexpage = "novel-chapter-1142.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1142.html">天对</a></strong>
<strong><a href="novel-chapter-1142.html">天对目录</a></strong>
<span>天对</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-chapter-1142.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>天对</strong></h1>
<p class="info">
分类：<a class="cate" href="/novel-list-19.html" target="blank">古代诗词</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=柳宗元&amp;searchsubmit=yes"  target="_blank">柳宗元</a><span class="divide">|</span>发布时间：2015-01-31 22:52:27<span class="divide">|</span></p>
<div class="page-body">
<div class="page-content">
<p>　　问曰：遂古之初，谁传道之？上下未形，何由考之？冥昭瞢暗，谁能极之？冯翼惟像，何以识之？明明暗暗，惟时何为？<br/>　　对曰：本始之茫，诞老者传焉。鸿灵幽纷，曷可言焉！黑晰眇，往来屯屯，庞昧革化，惟元气存，而何为焉！<br/>　　阴阳三合，何本何化？<br/>　　合焉者三，一以统同。吁炎吹冷，交错而功。<br/>　　圜则九重，孰营度之？<br/>　　无营以成，沓阳而九。运辕浑沦，蒙以圜号。<br/>　　惟兹何功，孰初作之？<br/>　　冥凝元，无功无作。<br/>　　斡维焉系？天极焉加？<br/>　　乌溪系维，乃糜身位。无极之极，漭イ非垠。或形之加，孰取大焉！<br/>　　八柱何当，东南何亏？<br/>　　皇熙，胡栋胡宇！宏离不属，焉恃夫八柱！<br/>　　九天之际，安放安属？<br/>　　无青无黄，无赤无黑。无中无旁，乌际乎天则。<br/>　　隅隈多有，谁知其数？<br/>　　巧欺淫诳，幽阳以别。无隈无隅，曷懵厥列。<br/>　　天何所沓？十二焉分？<br/>　　折剡，午施旁竖，鞠明究曛，自取十二。非予之为，焉以告汝！<br/>　　日月安属？列星安陈？<br/>　　规毁魄渊，太虚是属。棋布万荧，咸是焉托。<br/>　　出自汤谷，次于蒙汜？<br/>　　辐旋南昼，轴奠于北。轨彼有出次，惟汝方之侧。平施旁运，恶有谷汜！<br/>　　自明及晦，所行几里？<br/>　　当焉为明，不逮为晦。度引无穷，不可以里。<br/>　　夜光何德，死则又育？<br/>　　毁炎莫俪，渊迫而魄，遐违乃专，何以死育！<br/>　　厥利维何，而顾菟在腹？<br/>　　元阴多缺，爰感厥兔，不形之形，惟神是类。<br/>　　女歧无合，夫焉取九子？<br/>　　阳健阴淫，降施蒸摩，歧灵而子，焉以夫为！<br/>　　伯强何处？惠气安在？<br/>　　怪イ冥更，伯强乃阳。顺和调度，应气出行。时届时缩，何有处乡。<br/>　　何阖而晦？何开而明？<br/>　　明焉非辟，晦兮非藏。<br/>　　角宿未旦，曜灵安藏？<br/>　　孰旦孰幽，缪躔于经。苍龙之寓，而廷彼角亢。<br/>　　不任汩鸿，师何以尚之？佥答何忧，何不课而行之？<br/>　　惟鲧讠尧讠尧，邻圣而孽。恒师庞蒙，乃尚其圯。后惟师之难，颦使试。<br/>　　鸱龟曳衔，鲧何听焉？顺欲成功，帝何刑焉？永遏在羽山，夫何三年不施？<br/>　　盗堙息壤，招帝震怒。赋刑在下，而投弃于羽。方陟元子，以允功定地。胡离厥考，而鸱龟肆喙！<br/>　　伯禹腹鲧，夫何以变化？纂就前绪，遂成考功。何续初继业，而厥谋不同？<br/>　　气孽宜害，而嗣续得圣，污涂而蕖，夫固不可以类。胝躬步，桥踣。厥十有三载，乃盖考丑。宜仪刑九畴，受是玄宝。昏成厥孽，昭生于德。惟氏之继，夫孰谋之式！<br/>　　洪泉极深，何以之？<br/>　　行鸿下ㄨ，厥丘乃降。焉填绝渊，然后夷于土！<br/>　　地方九则，何以坟之？<br/>　　从民之宜，乃九于野。坟厥贡艺，而有上中下。<br/>　　应龙何画？河海何历？<br/>　　胡圣为不足，反谋龙智？畚锸究勤，而欺画厥尾！<br/>　　鲧何所营？禹何所成？康回冯怒，地何故以东南倾？<br/>　　圜焘廓大，厥立不植。地之东南，亦已西北。彼回小子，胡颠陨尔力！夫谁骇汝为此，而以天极？<br/>　　九州何错？川谷何ㄜ？<br/>　　州错富媪，爰定于处。躁川静谷，形有高庳。<br/>　　东流不溢，孰知其故？<br/>　　东穷归墟，又环西盈。脉穴土区，而浊浊清清。坟垆燥疏，渗渴而升。充融有余，泄漏复行。器运氵攸氵攸，又何溢为！<br/>　　东西南北，其修孰多？<br/>　　东西南北，其极无方。夫何鸿洞，而课校修长。<br/>　　南北顺椭，其衍几何？<br/>　　茫忽不准，孰衍孰穷！<br/>　　昆仑县圃，其尻安在？<br/>　　积高于乾，昆仑攸居。蓬首虎齿，爰穴爰都。<br/>　　增城九重，其高几里？<br/>　　增城之里，万有三千。<br/>　　四方之门，其谁从焉？<br/>　　清温燠寒，迭出于时。时之丕革，由是而门。<br/>　　西北辟启，何气通焉？<br/>　　辟启以通，兹气之元。<br/>　　日安所到？烛龙何照？<br/>　　修龙口燎，爰北其首，九阴极冥，厥朔以炳。<br/>　　羲和之未扬，若华何光？<br/>　　惟若之华，禀羲以耀。<br/>　　何所冬暖？何所夏寒？<br/>　　狂山凝凝，冰于北至。爰有炎洲，司寒不得以试。<br/>　　焉有石林？何兽能言？<br/>　　石胡不林？往视西极！兽言，人名是达。<br/>　　焉有虬龙，负熊以游？<br/>　　有虬委蛇，不角不鳞，嬉夫元熊，相待以神。<br/>　　雄虺九首，倏忽焉在？<br/>　　南有怪虺，罗首以噬。倏、忽之居，帝南北海。<br/>　　何所不死，长人是守？<br/>　　员丘之国，身民后死。封之守，其横九里。<br/>　　靡九衢，华安居？<br/>　　有萍九歧，厥图以诡。浮山孰产？赤华伊。<br/>　　灵蛇吞象，厥大何如？<br/>　　巴蛇腹象，足觌厥大。三岁遗骨，其修已号。<br/>　　黑水元趾，三危安在？<br/>　　黑水淫淫，穷于不姜。元趾则北，三危则南。<br/>　　延年不死，寿何所止？<br/>　　仙者幽幽，寿焉孰慕！短长不齐，咸各有止。胡纷华漫汗，而潜谓不死！<br/>　　鲮鱼何所？鬼斤堆焉处？<br/>　　鲮鱼人貌，迩列姑射。鬼斤雀峙北号，惟人是食。<br/>　　羿焉毕日？乌焉解羽？<br/>　　焉有十日，其火百物！羿宜炭赫厥体，胡庸以枝屈！大泽千里。群乌是解。<br/>　　禹之力献功，降省下土四方。焉得彼山女，而通之于台桑？闵妃匹合，厥身是继。胡维嗜欲不同味，而快旦黾饱？<br/>　　禹惩于续，妇亟合。离厥肤，三门以不氐。呱呱之不，而孰图厥味！卒燥中野，民攸宇攸暨。<br/>　　启代益作后，卒然离虫？<br/>　　彼呱克臧，俾姒作夏。献后益于帝，谆谆以不命。复为叟耆，曷戚曷孽！<br/>　　何启惟忧，而能拘是达？皆归射鞠，而无害厥躬？<br/>　　呱勤于德，民以乳活。扈仇厥正，帝授柄以挞凶穷。圣庸夫孰克害！<br/>　　何后益作革，而禹播降？<br/>　　益革民艰，咸粲厥粒。惟禹授以土，爰稼万亿。违溺践，休居以康食。姑不失圣，天胡往不道！<br/>　　启棘宾商，《九辩》《九歌》？<br/>　　启达厥声，堪舆以呻。辨同容之序，帝以嫔。<br/>　　何勤于屠母，而死分竞坠？<br/>　　禹母产圣，何厥旅！被淫言乱烟，聪耳或以不处。<br/>　　帝降夷羿，革孽夏民。胡羿射夫河伯，而妻彼雒嫔？<br/>　　夷羿滔荒，割更后相。夫孰作厥孽，而诬帝以降。震高厥鳞，集矢於。肆叫帝不谌，失位滋。有洛之雩，焉妻于狡！<br/>　　冯珧利决，封是射。何献蒸肉之膏，而后帝不若？<br/>　　夸夫快杀，鼎以虑饱。馨骨腴帝，叛德恣力。胡肥台舌喉，而滥厥福！<br/>　　浞娶纯狐，眩妻爰谋。何羿之射革，而交吞揆之？<br/>　　寒谗妇谋，后夷卒戕。荒弃于野，俾奸民是臧。举土作仇，徒怙身弧！<br/>　　阻穷西征，岩何越焉？化为黄熊，巫何活焉？<br/>　　鲸殛羽岩，比黄而渊。<br/>　　成播黍，莆藿是营？<br/>　　子宜播殖犀，于丘于川。维莞维蒲，维菰维芦。丕彻以图，民以让以都。<br/>　　何由并投，而鲧疾修盈？<br/>　　尧酷厥父，厥子激以功，克硕厥祀，后世是郊。<br/>　　白婴，胡为此堂？安得夫良药，不能固臧？天式从横，阳离爰死。大鸟何鸣，夫焉丧厥体？<br/>　　王子怪骇，形裳。衣褫操戈，犹懵夫药良。终鸟号以游，奋厥篚筐。漠莫谋，形胡在胡亡。<br/>　　号起雨，何以兴之？<br/>　　阳潜而爨，阴蒸而雨。凭以兴，厥号爰所。<br/>　　撰体协胁，鹿何膺之？<br/>　　气怪以神，爰有奇躯。胁属支偶，尸帝之隅。<br/>　　鳖戴山，何以安之？<br/>　　宅灵之丘，掉焉不危，鳌厥首而恒以恬夷。<br/>　　释舟陵行，何以迁之？<br/>　　要释而陵，殆或谪之。龙伯负骨，帝尚窄之。<br/>　　惟浇在户，何求于嫂？何少康逐犬，而颠陨厥首？<br/>　　浇以力，兄鹿聚之。康假于田，肆克宇之。<br/>　　女歧缝裳，而馆同爰止。何颠易厥首，而亲以逢殆？<br/>　　既裳既舍，宜咸坠厥首。<br/>　　汤谋易旅，何以厚之？<br/>　　汤奋癸旅，爰以亻区拊。载厥德于葛，以诘仇饷。<br/>　　覆舟斟寻，何道取之？<br/>　　康复旧物，寻焉保之。覆舟喻易，尚或艰之。<br/>　　桀伐蒙山，何所得焉？妹嬉何肆，汤何殛焉？<br/>　　惟桀嗜色，戎得蒙妹，淫处暴娱，以大启厥伐。<br/>　　舜闵在家，父何以鳏？尧不姚告，二女何亲？厥萌在初，何所意焉？<br/>　　瞽父仇舜，鳏以不俪。尧专以女，兹俾允厥世。惟蒸蒸翼翼，于妫之。<br/>　　璜台十成，谁所极焉？<br/>　　纣台于璜，箕克兆之。<br/>　　登立为帝，孰道尚之？<br/>　　惟德登帝，师以首之。<br/>　　女娲有体，孰制匠之？<br/>　　娲躯虺号，占以类之。胡曰日化七十，工获诡之！<br/>　　舜服厥弟，终然为害。何肆犬体，而厥身不危败？<br/>　　舜弟氐厥仇，毕屠水火。夫固优游以圣，而孰殆厥祸！犬断于德，终不克以噬。昆庸致爱，邑鼻以赋富。<br/>　　吴获迄古，南岳是止。孰期去斯，得两男子？<br/>　　嗟伯之仁，逊季旅岳。雍同度厥义，以嘉吴国。<br/>　　缘鹄饰玉，后帝是飨。何承谋夏，桀终以灭丧？帝乃降观，下逢伊挚。何条放致罚，而黎伏大说？<br/>　　空桑鼎殷，谄羹厥鸽。惟轲知言，间焉以为不。仁易愚危，夫曷揆曷谋。咸逃丛渊，虐后以刘。降厥现于下，匪挚孰承！条伐巢放，民用溃厥疣，以夷于肤，夫曷不谣！<br/>　　简狄在台，喾何宜？元鸟致贻，女何喜？<br/>　　喾狄祷，契形于胞。胡乙っ之食，而怪焉以嘉！<br/>　　该秉季德，厥父是臧？<br/>　　该德允考，蓐收于西。爪虎手钺，尸刑以司慝。<br/>　　胡终弊于有扈，牧夫牛羊？<br/>　　牧正矜矜，浇扈爰踣。<br/>　　干协时舞，何以怀之？<br/>　　阶干以娱，苗革而格。不迫以死，夫胡狃厥贼！<br/>　　平胁曼肤，何以肥之？<br/>　　辛后狂，无忧以肥。肆荡弛厥体，而充膏于肌。啬宝被躬，焚以旗之。<br/>　　有扈牧竖，云何而逢？击床先出，其命何从？<br/>　　扈释于牧，力使后之。民仇焉宇，启床以。<br/>　　恒秉季德，焉得夫朴牛？何往营班禄，不但还来？<br/>　　殷武踵德，爰获牛之朴。夫唯陋民是冒，而丕号以瑞。卒营而班，民心是市。昏微循迹，有狄不宁。何繁鸟萃棘，负子肆情？<br/>　　解父狄淫，遭悫以报。彼中之不目，而徒以色视。<br/>　　眩弟并淫，危害厥兄。何变化以作诈，后嗣而逢长？<br/>　　象不兄龚，而奋以谋盖。圣孰凶怒，嗣用绍厥爱。<br/>　　成汤东巡，有莘爰极。何乞彼小臣，而吉妃是得？水滨之木，得彼小子。夫何恶之，媵有莘之妇？<br/>　　莘有玉女，汤巡爰获。既内克厥合，而外弼于德。伊知非妃，伊之知臣，曷以不识！胡木化于母，以蝎厥圣！喙鸣不良，谩以诡正。尽邑以垫，孰译彼梦！<br/>　　汤出重泉，夫何罪尤？不胜心伐帝，夫谁使挑之？<br/>　　场行不类，重泉是囚。违虐立辟，实罪德之由。师凭怒以割，癸挑而仇。<br/>　　会旦黾争盟，何践吾期？苍鸟群飞，孰使萃之？到击纣躬，叔旦不嘉。何亲揆发，足周之命以咨嗟？授殷天下，其位安旅？反成乃亡，其罪伊何？争遣伐器，何以行之？并驱击翼，何以将之？<br/>　　胶鬲比，雨行践期。捧盎救灼，仁兴以毕随。鹰之咸同，得使萃之。颈纣黄钺，旦孰喜之！民父有，嗟以美之。位庸芘民，仁克莅之。纣淫以害，师殛圮之。咸逭厥死，争徂器之。冀鼓颠御，让舞靡之。<br/>　　昭后成游，南土爰底。厥利惟何，而逢彼白雉？<br/>　　水滨玩昭，荆陷弑之。缪迓越裳，畴肯雉之。<br/>　　穆王巧拇，夫何为周流？环理天下，夫何索求？<br/>　　穆懵《祈招》，猖洋以游。轮行九野，惟怪之谋。胡绐娱戴胜之兽，觞瑶池以迭谣！<br/>　　妖夫曳，河号乎市？周幽谁诛，焉得夫褒姒？<br/>　　孺贼厥诜，爰其弧。幽祸以夸，惮褒以渔。淫嗜杀，谏尸谤屠。孰鳞以征，而化鼋是辜。<br/>　　天命反侧，何罚何佑？<br/>　　天邈以蒙，人么以离。胡克合厥道，而洁彼允违。<br/>　　齐桓九会，卒然身杀？<br/>　　桓号其大，任属以傲。幸良以九合，逮孽而坏。<br/>　　彼王纣之躬，孰使乱惑？何恶辅弼，谗谄是服？比干何逆，而抑沈之？雷开何顺，而赐封之？何圣人之一德，卒其异方？梅伯受醢，箕子佯狂？<br/>　　纣无谁使惑，惟志为首。逆图倒视，辅谗以﹃宠。干异召死，雷济克后。文德迈以被，芮鞫顺道。醢梅奴箕，忠咸丧以丑厚。<br/>　　稷惟元子，帝何笃之？投之于冰上，鸟何燠之？何冯弓挟矢，殊能将之？既惊帝切激，何逢长之？<br/>　　弃灵而功，笃胡爽焉。翼冰以炎，盍崇长焉。既歧既嶷，宜庸将焉。纣凶以启，武绍尚焉。<br/>　　伯昌号衰，秉鞭作牧。何令彻彼歧社，命有殷之国？<br/>　　伯鞭于西，化江汉浒。易岐社以太，国之命以祚武。<br/>　　迁藏就岐，何能依？<br/>　　逾梁橐囊，膻仁蚁萃。<br/>　　妲有惑妇，何所讥？<br/>　　妲灭淫商，民以亟去。<br/>　　受赐兹醢，西伯上告。何亲就上帝，罚殷之命以不救？<br/>　　肉梅以颁，乌不台诉！孰盈癸恶，兵躬殄祀！<br/>　　师望在肆，昌何志？鼓刀扬声，后何喜？<br/>　　牙伏牛渔，积内以外萌。歧目厥心，氐显光。奋力屠国，以髀髋厥商。<br/>　　武发杀殷，何所悒？载尸集战，何所急？<br/>　　发杀曷逞，寒民于烹。惟栗厥文考，而虔予以徂征。<br/>　　伯林雉经，维其何故？何感天抑坠，夫谁畏惧？<br/>　　中谮不列，恭君以雉。胡寅讼蛲贼，而以变天地。<br/>　　皇天集命，惟何戒之？受礼天下，又使至代之？<br/>　　天集厥命，惟德受之。允怠以弃，天又之。<br/>　　初汤臣挚，后兹承辅。何卒官汤，尊食宗绪？<br/>　　汤挚之合，祚以久食。昧始以昭末，克庸成绩。<br/>　　勋阖梦生，少离散亡。何壮武厉，能流厥严？<br/>　　光征梦祖，憾离以厉。仿惶激覆，而勇益德迈。<br/>　　彭铿斟雉，帝何飨？受寿永多，夫何久长？<br/>　　铿羹于帝，圣孰嗜味！夫死自暮，而谁飨以俾寿！中央共牧，后何怒？蜂蚁微命，力何固？<br/>　　鬼啮已毒，不以外肆。细腰群螫，夫何足病！<br/>　　惊女采薇，鹿何？比至回水，萃何喜？<br/>　　萃回偶昌，鹿曷以女！<br/>　　兄有噬犬，弟何欲？易之以百两，卒无禄？<br/>　　咸欲兄爱，以快侈富。愈多厥车，卒逐以旅。<br/>　　薄暮雷电，归何忧？厥严不奉，帝何求？伏匿穴处，爰何云？荆勋作师，夫何长先？悟过改更，我又何言？<br/>　　咨吟于野，胡若之很！严坠谊殄丁厥任，合行违匿固若所。咿嗄忿毒意谁与？丑齐徂秦厥诈，谗登狡庸弗以施。甘恬祸凶亟锄夷。愎不可化徒若罢。<br/>　　吴光争国，久予是胜？何环穿自闾社丘陵，爰出子文？吾告堵敖以不长，何试上自予，忠名弥彰？<br/>　　阖绰厥武，滋以侈颓。於菟不可以作，怠焉庸归？款吾敖之阏以旅尸，诚若名不尚，曷极而辞？</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-chapter-1142.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-chapter-1142.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1142.html" action-type="chapterComment" class="comment"><i></i>天对章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

