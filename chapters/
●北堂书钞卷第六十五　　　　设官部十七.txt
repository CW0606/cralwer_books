<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第六十五　　　　设官部十七_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第六十五　　　　设官部十七全文,虞世南作品" />
<meta name="description" content="北堂书钞原文阅读,●北堂书钞卷第六十五　　　　设官部十七全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9671.html";
var nextpage="novel-read-999-9673.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第六十五　　　　设官部十七</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9671.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第六十五　　　　设官部十七</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:46:51<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註太子太师一百十五　　　太子太傅一百十六太子太保一百十七　　　太子少傅一百十八太子詹事一百十九　　　太子左右卫率一百二十<br/><br/>　　○太子太师一百十五<br/><br/>　　先王之太子必九德之师六行之傅「薛综让少傅表云○严氏校补字今案陈本同俞本综作宗建下有立字本钞太子少傅篇引与此条同又翰苑新书前集卷六引北堂书钞亦同此宋人所见古本也」<br/><br/>　　师也者教之以事諭诸德者也「礼记文王世子篇云○今案阮本礼记諭作喻本太子太保篇引教喻德成一条亦作諭陈俞同」秩与卿同「晋公卿礼秩云太子太师秩与卿同○今案陈本俞本同」视尚书令「晋官品令云太子太师品第三旧视尚书令位在卿下进贤两梁冠五时朝服○今案陈本俞本进上增根印青綬佩水苍玉二句餘同」<br/><br/>　　银印青綬「晋官品令云太子太师银印青綬○今案俞本删陈本注见上输苑新书前集卷六引品令同」佩水苍玉「晋官品令太子太师佩水苍玉○今案俞本删陈本注见上」<br/><br/>　　以公望為太师「史记外戚世家云汉高祖以商山四皓為太子太师○今案史记范雎传云吕尚遇文王立為太师此标目之出典也小注引外戚世家今本史记实无此文而略见留侯世家亦无太师二字也陈本补注汉书张良传二百餘言殊谬俞本删公望句改标目作四皓為太师抑误矣」<br/><br/>　　何劭领太师通省尚书事「王晋书何劭字敬祖以本官领太子太师初杨骏以祖每注情於广陵王遹而贾后无子遂立遹為太子欲令亲万机而年尚小故盛选六傅以邵太师通省尚书事○今案唐修晋书何劭传无杨骏至立遹二十字餘同又卷四惠帝纪云杨骏辅政立广陵王遹為太子以何劭為太师亦可借证」<br/><br/>　　○太子太傅一百十六<br/><br/>　　凡三王教世子立太傅以养之「礼记文王世子篇欲其知父子君臣之道也郑注犹教也○今案俞本删陈本无注」太傅审父子君臣之道以示之「礼记文王世子篇○今案俞本删陈本无注」太傅古官「汉书百官公卿表太子太傅古官也属官有洗马舍人○今□汉书洗作先如湻注云先或作洗陈本俞本属下脱官有二字非是」与卿同班「晋公卿礼□云太子诸傅与卿同班○今案本钞太子少傅篇引同」位次太师「汉官解故云太子太傅日就月将琢磨玉质言太子如珪玉琢磨以道也位次太师○今案陈本俞本如珪玉三字作有玉之质平津馆辑汉官解詁与陈俞本同」职掌辅导「续汉书百官志太子太傅一人秩中二千石职掌辅导太子礼如师不领官属○今案续汉书百官志同陈俞本脱秩字俞本又删礼如师七字」傅其德义「大戴礼昔者周成王幼在襁褓之中周公為太傅傅其德义○今案见大戴礼保傅篇同」辅导太子「建武二十八年大会百官詔曰谁可辅导太子者群臣輒承意言太子舅阴识可○今案范书桓荣传詔曰作问輒承意作承望上意餘同陈本注范书阴识传非是」德训储宫「晋中兴书会稽贺录循字彦先為太傅本官太常如故詔曰循清真履道慎约居身○今案御览二百四十四引晋中兴书脱本官六字真作直慎作冲餘同俞本脱本官二字真作贞无慎约句陈本改注唐修晋唐尤非矣本钞贞作真是宋钞避仁宗讳也」<br/><br/>　　太傅在前「礼记文王世子篇太傅在前少傅在后郑注谓其在学时汉书疏广字仲翁為太傅兄弟○今案俞本删此条陈本删郑注以下十九字考汉书疏广传弟作子餘同」<br/><br/>　　太傅不臣「汉魏故事太傅不称臣少傅称臣并不朝朔望○今案本钞太子少傅篇引同御览二百四十四引魏故事脱不朝句餘同陈俞删少傅句末句作朔望不朝」<br/><br/>　　太子拜傅如事师之礼「晋起居注武帝太始五年詔太子拜傅如弟子事师之礼○今案俞本删此条陈本拜下有太子」特命并选官属「魏志凉茂字子修為太傅时何夔為少傅特命二傅与尚书并选太子官属○今案俞本同陈本删字下修三字考魏志凉茂传字伯方无此文惟见卷十二何夔传」宫事大小皆由「晋起居注晋正帝太始三年始置太子二傅是时宫事大小皆由二傅立章少傅写之○今案御览二百四十四引晋起居注宫作官餘同通典亦作官章作草俞本注详通典而标目又作宫则两岐也陈本脱由字章亦作草」<br/><br/>　　尽天下之选「山涛啟事云太子始之东宫四海属目保傅不可不高尽天下之选也○今案翰苑新书前集六引山涛啟事目作望无尽字淮严辑啟事一卷与旧钞合陈俞本始下衍傅字脱高字不可上有之官二字」<br/><br/>　　石奋以恭谨选「史记万石君传石奋无文学以恭谨无比迁為太子太傅○今案近本史记同陈本恭误泰」程秉以名儒徵「吴志程秉字德枢孙权闻其名儒以礼徵秉既到拜太子太傅○今案吴志八程秉传同俞本枢误儒」邓禹以名臣拜「续汉书邓禹孝明皇帝以禹先帝名臣拜太子太傅进见东宫甚优宠○今案姚辑汪辑本续汉书邓禹传脱孝字皇字餘同陈本脱进见二字」王导以驃骑「晋中兴书云琅邪王导字茂弘以驃骑将军仪同三司领太子太傅○今案陈俞本删琅邪及字茂弘五字考唐修晋书六十五亦有之又考宋翰苑新书前集六引北堂书钞有此文」<br/><br/>　　齐王以司空行「晋中兴书百官公卿表注齐王攸為司空行太子太傅事○今案书三十八齐王攸传同又考翰苑新书前集卷六引北堂书钞太傅句下尚有献箴太子曰保相之林必择贤明三句本钞及陈俞本均脱此乃宋人所见真本书钞也亟宜补入」<br/><br/>　　卫綰谨慎「史记卫綰為太傅為人谨慎景帝為太子时尝召文帝左古近臣之疾不往及帝○今案史记万石君列传无近臣字疾作病帝下有崩乃拜綰為河间王太傅十字餘同陈俞本删文帝左右近臣六字及帝二字」<br/><br/>　　彭祖廉直「汉书彭祖字公子东海下邳人迁太傅廉直不事权贵或说曰天时不胜人事君以不修小礼曲意无贵人左右之助○今案汉书卷八十八儒林传同陈俞本於助下增入甚多非本钞之旧矣」<br/><br/>　　高帝欲立赵王叔孙愿伏诛「史记叔孙通為太傅高帝欲立赵王為太子通諫曰今太子仁孝陛下必废适立少臣愿先伏诛○今案见史记叔孙通列传本钞废下脱数字今补陈俞又增易百餘言则非矣」<br/><br/>　　景帝废粟太子竇婴因谢病「史记竇婴字王孙孝景中立栗太子使婴為太傅○今案见史记魏其武安侯列传而字王孙三字则汉书竇婴传始有之也陈俞本皆有增易」<br/><br/>　　王导日夕陈諫「晋中兴书王导太傅始议立太子中宗以琅邪王褎贤於肃宗意欲建立导说曰立子以长且绍又贤不宜改革日夕陈諫太子卒定○今案晋书六十五王导传褎作裒餘同陈俞本改注今晋书并多增改非是」<br/><br/>　　张湛称疾不朝「东观张湛字子孝為太子太傅及郭后废因称疾不朝○今案聚珍本东观记张湛传无不朝二字餘同姚辑本脱此条陈俞改注范书非是」夏侯胜受詔撰论语说「汉书夏侯胜字长公為太傅受詔撰论语说赐黄金百斤年九十卒官○今案书七十五同陈俞本脱字长公三字及官字」萧望之以论语授太子「汉书萧望之字倩為太傅以论语礼服授皇太子○案汉书七十八同陈俞本删字长倩三字」贺循制度所正「虞预晋书贺循為太傅朝廷初建动有疑议宗庙制度皆循所正定朝野諮询○今案翰范新书前集六引虞预晋书议作义所下无正字諮询作以為一时儒宗」李熹训导规「臧荣绪晋书李熹字季和為太傅自魏明帝以来久旷东宫制度闕官司不具诸官未置惟置二傅熹在位训导尽规○今案陈俞本改注今晋书非是」凉茂甚见敬礼「魏志凉茂字伯方文帝在东宫茂為太傅甚见敬礼○今案魏志十一凉茂传同」仲翁深见器重由是数受赏赐「汉书疏广為太傅兄子受為少傅外祖平恩侯许□使其弟护太子家○今案汉书七十一疏广传同陈俞本增易太多」彦先枕疾虚顿太子亲往拜焉「中兴书贺為太傅辞以枕疾虚顿臣节不脩中宗命皇太子亲往拜之晋阳秋○今案今书六十八贺循传虚作废餘同陈俞已改注今晋书」父子俱移病公卿设祖道「汉书疏广為太子太傅兄子受為少傅在位五岁皇太子年十二通论语孝经广谓受曰吾闻之知足不辱知止不殆功成名遂身退天之道也即日父子俱移病上疏○今案汉书七十一疏广传无成名二字餘同」<br/><br/>　　○太子太保一百十七<br/><br/>　　成王在襁褓召公為太保「大戴礼昔者周成王王幼在襁褓之中召公為太保保其身体○今案见大戴礼保傅篇」辅翼归「礼记文王世子篇云保也者慎其身以辅翼之而归诸道者也郑注曰慎其身者谨安护之也○今案陈俞本删郑注以下」教諭而德成「又云凡三王教世子入则有保出则有师是以教諭而德成也○今案文王世子諭作喻本钞太子太师篇引亦作諭」刘实以开府加「王晋书刘实怀帝以实為特进开府加太子太保○今案翰苑新书前集卷六引王隐晋书无怀帝字餘同」贾充以太尉领「公赞贾充以太尉领太子太保录尚书事以公位重堪為保傅或行领各随其时○今案御览二百四十四引晋诸公赞无录尚句及行字堪作其陈俞本脱公位三句」<br/><br/>　　陈略有誉西湖渡江為太尉「臧晋书陈略字永曜有誉西湖渡江為太子太保也○王石华校补标目略字今案陈本同俞本脱」<br/><br/>　　○太子少傅一百十八<br/><br/>　　先王之建太子必择六行之傅九德之师「薛综让少傅表云○今案本钞太子大师篇引同俞本删」秩二千石「续汉书百官志太子少傅秩二千石亦以辅导為职○今案续汉志百官四同」与卿同班「晋公卿礼秩云诸傅与卿同班○今案本钞太子少傅篇引晋公卿礼秩同」辅导玉质「汉官解故云少傅琢磨玉质永承无疆言太子者珪玉也○今案平津馆本汉官解詁据书钞引同」辅导东宫「王晋书山涛少傅詔曰虽使辅导东宫○今案本钞下叶引东宫下有宜兼督朝事句陈俞本删虽使二字非也」宫事皆由「晋起居注武帝太始置二傅宫事皆由太傅立章少傅写之○今案已详本钞太傅篇」<br/><br/>　　悉主官属「续汉书百官志太子少傅悉主太子官属○今案北监本续汉百官志四官误宫非是」并选官属「魏志何夔為少傅时凉茂為太傅特命二傅与尚书并选太子官属○今案已详本钞太子少傅篇」不朝朔望「汉魏故事云太傅不称臣少傅称臣不朝朔望○今案已详本钞太子少傅篇」准古不拜「王晋书荀顗传时何曾议少傅当称臣○今案陈俞本时作师议作仪」<br/><br/>　　每月朔入见他日无会仪「魏志何夔為少傅凉茂為太傅每月朔入见太子太子正法服而礼焉怹日无会仪○今案魏志十二何夔传同」少傅思训「傅玄少傅箴云夫金木无常方员应形亦有隐括习与性成故近朱者赤近墨者黑声和则响清形正则影直○今案张溥百三家本傅玄集思作司习与作习以」少傅观德「礼记文王世子云少傅奉世子以观太傅之德行而审諭之郑注為说其义也○今案文王世子諭作喻本钞太师太保二篇引皆作諭」内管銓衡「晋中兴书汝南周顗字伯仁拜少傅吏部尚书如故上疏曰臣学不通一经智不效一官○今案事文类聚外集卷一引晋中兴书无吏部句官下有云乃欲使臣内管銓衡八字陈本改注今晋书非是」<br/><br/>　　秦西不忍放麑孟孙召為子傅「韩子云孟孙猎得麑使秦西抱持之其母随呼秦西不忍而放抱麑与其母孟孙至求麑不得大怒逐之○今案韩非子说林上篇西下有巴字逐之有云居三月复召以為其子傅陈俞而放七字作而与之段末又增入二行有奇非钞面目」<br/><br/>　　桓荣稽古之力「华嶠汉书桓荣大会诸生陈其车印綬曰此稽古之力也○今案姚辑汪辑本华嶠书脱此条陈俞本改注范书」山涛有古人之风「王晋书山涛為少傅曰涛秉德冲素思心潜通清虚履道有古人之风虽使辅导东宫宜兼督朝事也○今案本钞上叶引少傅句及东宫句陈俞本思心作心思餘同」卫瓘鼓吹之府「王晋书卫瓘字伯玉為太保领少傅加千兵百骑鼓吹之府○今案今晋书三十六卫瓘传同」王雅冒雨而拜「裴松之晋书王雅字茂达為少傅拜日迅雷大雨洪注时刘既至而雨愈甚雅射王询求停不许遂冒雨而拜○今案今晋书王雅传拜日十六字作将拜遇雨询作珣求停作请以繖入餘同俞本询作珣陈本改注今晋书」<br/><br/>　　匡衡陈便宜「汉书张良字子房為少傅高帝欲废太子立赵王如意周昌諫不能止张良立奇策○今案汉书八十一匡衡传有陈便宜句此本钞标目之所出也张良以下标目不相联属陈俞本分為二条较為妥善」<br/><br/>　　疏受辞礼闲雅「汉书疏受太子家令恭谨敏而有辞宣帝置酒太子宫奉觴上寿○今案汉书七十一疏广传同陈俞本於上寿句下再增数语非是」王丹德重当时「书王丹字仲回為少傅謇謇正直名德重於当时○今案俞本及御览二百四十四引书同陈本脱名字於字汪辑本亦据书钞御览引姚本脱字仲回三字」甄宇清静少欲「东观甄字字长文拜太子少傅清静少欲常称老氏知足之分也○今案聚珍本卷十六姚辑本卷三东观记甄字传静作净餘同」羊祜克己复礼「山涛啟辜云臣非啟少傅选事羊祜秉德尚义克己复礼又年尚少可久於其事也○今案严辑山涛啟事一卷据书钞引同翰苑新书前集引选事作高选餘同陈俞本脱臣昨啟三字选事二字」<br/><br/>　　华廙得辅导之义「王隐书华廙字长骏迁散骑常侍為太子少傅甚得辅导之义○今案御览二百四十三引王隐晋书脱字长骏八字餘同」周顗有不言之益「晋中兴书周顗拜少傅上疏辞詔曰绍幼冲便居储副之富贵赖轨正以袪蔽望之儼然有不言之益○今案今晋书六十九周顗传无富字赖上有当字正作匠餘同陈俞本皆改注今晋书又考翰苑新书前集卷六合璧事类后集卷四十五皆引北堂书钞云晋周顗拜少傅詔曰有不言之益此宋人所见真本书钞也与孙本旧钞亦足印合」<br/><br/>　　子房虽疾卧傅太子「汉书张良传汉十一年黥布反上自将而东群臣居守皆送至霸上○今案汉书四十张良传脱卧字但见史记留侯世家耳陈俞本详载汉书百餘言非本钞之旧」巨源虽疾乘輦导人「王晋书山涛转少傅年已七十表疾求退不听寻讲武於宣武阳○案今晋书四十三山巨源传及陈俞本阳作场惟本钞輦篇引仍作宣武阳」<br/><br/>　　上疏归道以书辞谢「华汉书桓荣為少傅以太子经学成毕上疏谢归道太子以书谢○今案姚辑华嶠汉书一卷少傅误太傅汪辑本不误然脱成字餘同陈本改注范书」表疾求退手詔不听「王晋书山涛年七十表疾求退帝手詔不听迁尚书右僕射○今案今晋书四十三山涛传同」三世傅东宫谈者叹美「晋中兴书丹阳薛兼字令长祖综父莹兼迁尚书领太子少傅自崇至兼三世傅东宫谈者叹美○今案今晋书六十八薛兼传阳作扬美作之餘同陈俞本改注今晋书并有窜改又考吴志薛综传注引王隐晋书有兼三世傅东宫一条可作旁证」<br/><br/>　　父子為师傅朝廷荣焉「汉书疏广為太子太傅兄子受為少傅每朝进见太傅在前少傅在后父子并為师傅朝廷以為荣○今案见汉书七十一疏广传」<br/><br/>　　○太子詹事一百十九<br/><br/>　　詹事秦官「汉书百官表云詹事秦官也应劭注曰詹省也给也掌皇后太子家臣属有率更家令○今案见汉书十九上百官公卿表掌后以下又是表文陈本脱此十三字」<br/><br/>　　真二千石「应劭注百官表案臣赞曰茂陵书詹事秩真二千石○今案见汉书卷十九上陈本连合上条注内」银章青綬「晋令云詹事分清两梁冠絳朝服银章青綬○今案杜氏通典引晋令分清作介幘餘同陈本删此二字」旧规领护「晋令云詹事品第三旧规中领护○今案陈本同俞本规作视本钞太子左右卫率篇引晋令亦有旧视领护句」<br/><br/>　　掌一宫事务「晋公卿秩云詹事亦宦者主中诸官事务也○今案艺文类聚引晋公卿礼秩云太始中立詹事掌一宫事务与本钞微异陈本但留书名五字」惣司之任「起居注武帝以王恭為丹阳尹领詹事恭让表曰今皇储始建惣司之任崇替所由○今案御览二百四十五及翰苑新书前集卷六引晋起居注同」弹肃一宫「王珉答徐貌书詹事弹肃一宫如尚书臺令中丞也○今案类聚引无臺字餘同御览二百四十五引无肃字臺令五字作左丞矣餘同又考翰苑新书前集卷六引北堂书钞与旧钞印合惟亦无臺字此宋人所见真古本也本钞臺字或是传钞者误增」<br/><br/>　　妙简贤才一时务「晋起居注武帝以王恭為詹事恭让表曰宜妙简贤才尽一时务○今案严辑全晋文王恭集据书钞未改本引同陈本及御览二百四十五引务字作之胜」<br/><br/>　　竇婴諫传梁王「汉书竇婴字王孙孝景即位為詹事帝弟梁孝王母竇太后爱之孝王朝○今案见汉书五十二竇婴传陈本增易太多」孔霸经授太子「汉书孔霸字次孺宣帝时以经授太子為詹事○王石华校标目霜改霸今案见汉书八十一孔光传」卞壼裁断朝廷「于宝晋纪云卞壼字望之迁詹事世称卞壼裁断朝廷实忠於事上○今案白帖七十五引于晋纪脱廷字餘同」王恭清操过人「晋中兴书太原王恭為中书令领詹事好学问清操过人○今案今晋书八十四王恭传无好学三字餘同考翰苑新书前集卷六引北堂书钞有学问二字仍脱好字可知古本旧钞足订令晋书之误」<br/><br/>　　○太子左右卫率一百二十<br/><br/>　　主门卫秩千石「如湻注汉书百官表卫率主门卫秩千古续汉书百官志卫率一人○今案近本汉书百官表无如湻此续汉书百官志志四及陈本俞本一人下有主门卫士句餘同」旧视中领护「晋令左右卫率品第五旧视中领护○今案陈本俞本视作规」<br/><br/>　　泰始分置左右「晋公卿礼秩云卫护汉魏未见入晋建置卫率令一人秦始始分置左右率一人领兵各五千人也○今案陈俞本删卫护七字陈本泰误秦俞本建作武餘同考今晋书职官志无未见以上入晋作晋惠始分作五年分领兵句作各领一军」<br/><br/>　　率四精兵万人「王晋书刘卞字叔龙為左卫率知贾后必害太子乃问计张华华曰初无所闻○今案今晋书三十六刘卞传闻下有东宫四率精兵万人句餘同」<br/><br/>　　将顺匡救拾遗补闕「臧晋书徐貌為前卫率在东宫朝夕入见将顺匡救拾遗捕○今案今晋书九十一徐貌传无将顺句餘同」侍卫威重宜得其才「山涛啟事云左率缺侍卫威重宜得其才无疾患者○今案通典职官十二引山涛啟事无卫字餘同」裴庾裴栒并為名士「乔潭冀州记云裴康字仲预楷字叔则并為名士至太子卫率○今案御览二百四十七引乔潭作荀绰卫上有古字」一崇孙尹皆其选也「山涛啟事云太子左卫率缺城阳太守石崇北中郎中司孙尹皆忠篤有文武皆其选也○今案通典职官十二引山涛啟事脱北中七字餘同陈俞本亦脱」胤為黄门领「晋中兴书高平郄灰字道胤為给事黄门侍郎领太子右卫率○今案御览二百四十七引中兴书脱黄门句本钞下数条引无太子二字餘同」处默以博士為「又云吴隐之字处默以太举国子博士為右卫率○今案御览二百四十七引晋中兴书以太学作太元中以四字陈俞本改注今晋书」<br/><br/>　　筡貌建元為前卫「又云东莞徐貌字仙民建元中為太子前卫率○今案御览二百四十七引晋中兴书无东莞二字餘同陈俞本改注今晋书」仙民一时雋彦「臧晋书徐貌字仙民姿性端雅皇太子富於春秋○今案今晋书九十一徐貌传脱姿性句秋下有皆一时之俊句」茂仲动可观採「荀氏家传悝字茂仲山涛举為右率清和履正从容顾问动可观採○今案御览二百四十七引荀氏家传仲作中履误理餘同」卞敦可式遏边境「晋中兴书卞敦除左卫率时胡贼侵逼淮泗中宗求良将可以式遏边境者公卿举敦○今案今晋书七十卞敦传胡贼作石勒餘同陈俞本及本钞敦俱作郭」郄恢有蕃伯之望「晋中兴书高平郄恢字道胤為给事黄门侍郎领右卫率恢风神魁梧烈宗器之以為有蕃伯之望擢為雍州刺史○今案御览二百四十七引晋中兴书脱蕃伯二句器作异餘同本钞上数条亦引卫率以上」<br/><br/>　　北堂书钞卷第六十五 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9671.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9673.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

