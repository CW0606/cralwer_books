<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第八十六　　　礼仪部七_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第八十六　　　礼仪部七全文,虞世南作品" />
<meta name="description" content="北堂书钞原文阅读,●北堂书钞卷第八十六　　　礼仪部七全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9692.html";
var nextpage="novel-read-999-9694.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第八十六　　　礼仪部七</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9692.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第八十六　　　礼仪部七</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:55:59<span class="divide">|</span></p>
<div class="page-body">
<div class="page-content">
<p>　法则十五<br/><br/>　　○法则十五<br/><br/>　　医不三世不服其药「郑注慎物齐也○案见礼记曲礼下」尊贤不过二代「礼记郊特牲云天子存二代之后犹尊贤也云云○今案俞本以天子二句為礼记注非是」<br/><br/>　　无田禄者不设祭器有田禄者先為祭服「郑注云祭器可假祭服宜自有○今案见曲礼下」外事以刚日内事以柔日「郑云顺其出為阳也出郊為外事内事顺其居内為阴也○今案见礼记曲礼上篇注」祭服敝则焚之祭器敝则埋之「郑云皆不欲人褻之也焚之必已不用埋之则不知鬼神之所為也○今案见曲礼上篇注」牲死则埋之龟敝则埋之「郑云皆不欲人褻之也○今案见曲礼上注」<br/><br/>　　乘路马必朝服「郑注云路马君所乘之马也○今案陈俞本同曲礼上注无所乘二字」耆老不徒行「郑注徒犹空也○今案见王制注陈俞本脱犹字」顾不过轂「郑注云為掩在后也○今案见曲礼上注陈俞本同」视不过衡「论语包咸注云车中不内顾者前视不过衡軛旁视不过輢轂也郑注云疾言亲指惊眾也○今案论语乡党篇何氏集解未收此郑注餘同陈俞本脱包咸二字陈本删郑注以下俞本删疾言四字惊上补恐字」<br/><br/>　　客车不入大门「郑注谦也○今案见曲礼上注」偏驾不入王门「仪礼覲礼郑注云在旁与己同曰偏偏驾之车不入王门舍之於馆与○今案覲礼注同陈本多增改」<br/><br/>　　使摈色勃如也「论语郑注云勃矜庄儿也？？婴如梭巡？谨案摈主人之相者也○王石华校犊改摈今案陈本脱何晏集解未收郑注此文？古貌字也俞本已改貌」<br/><br/>　　私覿愉愉如也「论语享礼有容色郑注云享献也既聘而享用圭璧有庭实皮马相閒也覿见也既享乃以私礼见用束帛乘马者也○今案陈本脱俞本既聘而享作聘既有享餘同何氏集解采郑注仍未收皮马句束帛句」<br/><br/>　　升堂鞠躬如也「郑注鞠躬自敛之？也屏气自静以待君言也○今案陈本无注俞本自敛作歙敛自静作者静今何氏集解未收此郑注」凡奉者当心提者当带「郑注曲礼云高下之节也○今案见曲礼下注」执天子之器则上衡「郑玄云高於心弥敬也此衡谓与心平○今案见曲礼下注」执主器执轻如不克「郑注云重慎之也主君也克胜也○今案见曲礼下注」授立不跪授坐不立「郑注云由便也○今案由便二字是少郑注永兴借引以注曲礼」执玉不趋「郑注志重玉也○今案见曲礼上注」执圭鞠躬「论语郑注云执圭谓以君命聘於邻国如不胜者敬之至也上如揖授玉宜敬也下如授不敢忘礼也勃如战色恐辱君命也如有循举前曳踵行之慎也○今案陈本无注俞本脱宜敬句餘同何氏集解执圭节引郑注只得如揖如授二句与旧钞同战色句引郑云敬也则有删落矣如有循句引郑云举前曳踵行五字脱之慎也三字足见隋时本之可贵也」<br/><br/>　　操璧上左手「郑玄注云重慎也上左手尊左也○今案曲礼上篇作尚左陈本已照改」凡有刺刃者以授人则辟刃「少仪郑玄注不以刃正向人也○今案少仪注同陈俞本脱正字向作乡」削授拊「郑玄云辟用时也拊谓把也○今案见少仪注」刃授颖「郑玄云颖鐶也○今案见少仪注」其无篚则皆坐奠之「谨案篚盛物也○今案见内篇盛物句亦引用郑注」献民虏者操右袂「郑注云凡操执者谓手所举以告者也○今案见曲礼上注」献车马者执策绥「郑云凡操执者谓手所举以告者也设其大者举其小者便也○今案见曲礼上注」<br/><br/>　　献鸟者拂其首「郑注云為其喙害人也拂戾也盖為小竹笼以冒之也○今案曲上及陈俞本拂作佛释文云拂本又作佛是陆氏所见本正作拂与旧钞脗合」马则执「郑云靮所以繫制之也谨案此為赐人若献人者也○今案见少仪注谨案以下则永引申语也陈俞本脱谨案十一字下二条亦然」牛则执靷「郑云靷所以繫制之者谨案此為赐人若献人者也○今案见少仪注陈俞本靷作紖」犬则执緤「郑云緤所以繫制之者谨案此為赐人若献人者也○今案见少仪注餘详上」<br/><br/>　　献杖者执末「郑注凡操执者谓手所举以告也○王石华校宋改末今案见曲礼上」献甲者执冑「郑云操执者谓手所举以為告者胃兜鍪也○今案见曲礼上」<br/><br/>　　君赐食必正席先尝也「论语孔安国注曰敬君惠也既尝之乃以班赐荐之荐其先祖也○今案乡党篇集解引孔安国注同陈本脱此条」有庆非君赐不贺「郑注唯君為荣也○今案见玉藻注陈本注少仪篇并删郑注以下」入国而问俗「郑注云俗谓常所行与所恶也国城中也○今案曲礼上注同陈俞本脱城中句」入国不驰「郑云爱人也驰善藺人也○今案曲礼上注同阮氏校勘记云闽监毛本作躪卫氏集说作躪陈俞本脱驰善句」入里必式「郑云不诬十室○今案见曲礼上注」城上不呼「郑云為惑人也○今案见曲礼上注」城上不趋「郑云狭无所容也○今案曲礼上注作為其道也惟少仪注有此文」道路男由右女由左「郑注道有三途远别也谨案道左右也○王石校案道改案遒非也今案陈本道有作道中无谨案以下近本王制注亦作道中阮氏校勘记云惠定宇校宋本中作有与旧钞合足见隋时本之可贵」<br/><br/>　　班白者不提挈「郑云皆谓以与少者班白杂色也○今案王制注作杂色曰班陈本已照改」堂上不趋「郑云谓其迫也堂下则趋○今案见曲礼上注俞本删郑云以下陈本改注少仪」室中不翔「郑注云又為其迫也行而张供曰翔○今案见曲礼上」堂上接武「郑云武迹也迹相接谓每移足半躡之中人之迹尺二寸○今案见曲礼上郑注」堂下布武「郑云武谓每移足各自成迹不相躡也○今案见曲礼上注阮氏校勘记云武谓上当从岳本加布字陈本删武谓二字尤非」将上堂声必扬「郑注云警内人也○今案见曲礼上注」将即席容无炸「郑云炸顏色变也○今案见曲礼上注」衣无拨「郑云拨发扬貌○今案曲礼上及陈本无作母下五条皆然」<br/><br/>　　足无蹶「郑云蹶行遽貌○今案见曲礼上注」劳无袒「谨案袒露形体○王石校祖改袒今案见曲礼上谨案以下则永兴引申语也陈本删去别注毋唳应数十字」<br/><br/>　　立无跛「郑云跛谓偏倚也○今案曲礼上注及陈本倚皆作任」无怠荒「郑云為其不敬也怠荒放散身体也○今案见曲礼上注」无淫视「郑云為其不敬也淫视睇眄也○今案见曲礼上注」折旋中矩「郑云周旋反行也宜圆折旋曲行也宜方○今案见玉藻注陈本脱周旋九字」立必正方「自端正也○今案见曲礼上篇郑注」立视五「郑云立平视也巂规也谓轮转之度也○今案见曲礼上注」凡视上於面则敖下於带则忧「郑云则仰也夏则低也谨案则忧谓凡视下者必有忧戚也○今案见曲礼下注谨案以下是永兴引申语也陈本脱去」在朝言朝「郑云君臣谋政事之处也○今案见曲礼下注」<br/><br/>　　在朝言礼「郑云於朝廷言无所不用礼也○今案见曲礼下注」在官言官「郑云官谓板图文书之处也○今案见曲礼下注」在府言府「郑云府谓宝藏货贿之处也○今案见曲礼下注」在库言库「郑注云库谓车马兵甲之处也○今案见曲礼下注」男不言内女不言外「郑云谓事业之次序○王石华校棠改业今案见内则注」内言不出外言不入「谨案重别防淫乱也○今案见曲礼上篇重别五字亦本郑注」请业则起请益则起「郑注尊师重道也起苦今抠衣前请也业谓篇卷也益有益也○王石华校漾改业今案曲礼上篇注有益句作益谓受说不了欲师更明说之与旧钞所引陈本已照改」公庭不言妇女「郑云非其时也○今案见曲礼下注」朝言不及犬马「郑云非公议也○今案见曲礼下注」不苟訾不苟笑「郑云人之性不欲见毁□不欲见笑○王石华校算改笑今案见曲礼上注」无儳言「郑云儳杂人之言也○今案曲礼上篇郑注与本不同陈俞本已照今本改」无勦说「郑云勦犹擥也谓取人之说為己说也○今案见曲礼上注」诗书不讳临文不讳「郑云谓失其正也○今案曲礼上注作谓其失事正也陈本已照改」居不容「论语云郑注曰為室家之敬难久也○今案陈本脱何氏集解未收郑注」寝不尸「郑注恶其死也○今案陈本脱何氏集解未收郑注」食不语寝不言「郑云為其不敬也○今案陈本脱何氏集解未收郑注」食至起「曲礼云谓饌至必变色作也○今案见曲礼上篇谓饌句非注文陈本改郑注云為饌变」烛至起「郑注异昼夜也○王石华校独改烛今案南昌本曲礼下注无也字餘同」当食不叹「郑云食或以乐非叹所也○今案曲礼上注亦无也字」盛饌而作「论语孔安国注云作起也敬主人之亲馈也○今案何氏集解乡党篇同」席不正不坐「论语云云○今案见乡党篇」客席乃坐「曲礼郑云客安主人乃敢安也讲问宜坐○今案陈本」客跪抚席「郑云抚之者答主人之亲正席○今案见曲礼注陈本正下脱席字阮校勘记云闽监毛本正下无席字惟通解则有」客彻重席「谦也再辞曰固○今案见曲礼注本钞误入上条注中陈俞本皆脱此条」主人不问客不先举「郑云客自外来宜问安否无恙及所来之故也○今案曲礼上注来之作為来陈本已照改及误反」主人敬客则先拜客「郑云尊贤○今案见曲礼下注陈本脱郑云以下」<br/><br/>　　见人弗能馆不问其所舍「郑注云辟有言而无实也○今案曲礼上注无此文下二条同陈本已改郑注他语」问疾弗能遗不问其所欲「亦辟有言而无实也○今案同上」<br/><br/>　　弔丧不能賻不问其所费「郑注云辟有言而无实也○今案同上」邻有丧春不相里有殯不巷歌「郑注助哀也相谓送杵声音也○今案曲礼上篇郑注无音也二字陈本已照删并脱声字则非矣」临丧不笑「郑云临丧必有哀色○今案见曲礼上注」望柩不歌「郑云哀伤之无容乐也○今案见曲礼上注」助葬必执紼「郑云葬丧之大事也紼引车索也○今案见曲礼上注」适墓不登垄「郑注誄累也累列生时行迹读之以作謚謚当由尊者成也○今案见曾子问郑注」六十不亲学「郑注不能备弟子之礼也○今案见王制注」八十月告存「郑注每月致膳○今案见王制郑注」大夫无故不彻悬士无故不彻琴瑟「郑注忧乐不相干也故谓灾患丧病也○今案见曲礼下注」父子皆异室「郑云异室崇□也○今案内则及陈本室皆作宫」父子不同席「郑云不同崇敬○今案曲礼上注不同四字作异尊卑也陈本已照改」凡父在孙见於祖祖亦名之「郑云凡见子于祖父在则无辞有适子者无适孙与见庶子同也父卒而有适孙则有辞与见冢子同父虽卒而庶孙犹无辞也○今案内则注见上无凡字餘同陈本删郑注别增案语」<br/><br/>　　子於父母则自名也「郑云名父母所為也言子者男女通称也○今案曲礼下注男女通称作通男女餘同」子事父母鸡初鸣咸盥■〈口敕〉「郑云咸皆也谨案子事父母早起皆盥见也○今案见内则注」為人子者居不主奥「郑云谓与父母同室者不敢当其尊处室中西南隅谓之奥○今案曲礼上注室作宫陈本已照改同上并删母字」不登高不临深「郑云為其近危辱也○今案见曲礼上注」<br/><br/>　　不有私财「谨案為人子之道不得私有财也○今案见曲礼上谨案以下是永兴引申语」不敢私与「郑玄注家事统于尊也○今案见内则注」父母存不许友以死「郑云為忘亲也死谓报仇讐○今案见曲礼上注」亲有疾饮药子先尝之「郑注尝度其所堪○今案见曲礼下注」父母唾洟不见「郑云輒刷去之○今案见内则注」<br/><br/>　　具父母衣纯以繢「郑云尊者存以多饰為孝繢画文也○今案见深衣篇注」孤子衣纯以素「郑云三十以下无父称孤○今案见深衣篇注」父之齿随行兄之齿雁行「郑云谓於途中谨案齿年齿也随行谓在途从随也○今案见王制注谨案以下是永兴引申语陈本脱去○」子甚宜其妻父母不悦「郑云宜善也○今案见内则注」<br/><br/>　　已孤暴贵不為父作謚「郑云子事父无贵贱也○今案见曲礼下注」男角女羈不则男左女右「郑云鬐所以遗髮也夹囟曰角午达曰羈也○今案内则不作否囟作八？凶阮氏校勘记云闽监本作囟卢文弨校释文亦作囟陈本误胷并多窜乱」执右手孩而名之「礼帅初无辞谨案此婴儿立名时也○今案此文内则两见一云执子之右手咳而名之此标目之出典也一云咳而名之礼帅初无时此小注之出典也释文云孤孩又作咳是德明所见隋本作孩也陈本删礼帅以下」<br/><br/>　　二十而冠可以衣裘帛「谨案二十冠而成人可以衣裘帛○今案见内则陈本同」男鞶革女鞶丝「郑云鞶小囊盛帨巾者男用韦女用繒有饰缘之则是鞶裂与○今案见内则注」非先王之法服不敢服「孝经郑注云法服谓日月星辰山龙华虫藻火粉米黼黻皆文绣○今案见卿大夫章第四今注疏本无郑注此条陈本脱皆文绣三字」礼不盛服不充「郑注玉藻云礼盛者服充大事不崇曲敬○今案陈本同」朝服虽敝加於上「穀梁传云公会王人齐侯宋公盟于桃王人之先诸侯贵王命也朝服虽敝必加于上弁冕虽旧必加于首周室虽衰必先诸侯○王石华校襄改衰今案见穀梁传僖八年」<br/><br/>　　不有敬事不敢袒裼「郑注内则云父党无容也谨案袒裼见美亦敬者也○王石校租杨改袒裼今案陈本脱谨案以下」褻衣衾不见里「郑云為其可秽也谨案褻是常著体之衣也○严氏校以标目脱綌字斜勒未补今案见内则注谨案以下是永兴引申语」红紫不以為褻服「王肃注论语云褻服私衣非公会之服也皆不正褻尚不衣正服无所施也○今案陈本脱何氏集解采肃注私服作私居服」袗絺綌必表而出「孔安国注论语云暑则单衣絺綌葛也必表而出加于上衣也○今案陈本脱何氏集解采孔安国注单衣作单服」诸侯曰夫人「曲礼郑注云夫之言扶也○今案陈本同」<br/><br/>　　大夫曰孺人「郑云孺之言属○今案见曲礼下注」士曰妇人「郑云妇之言服○今案见曲礼下注」夫人自称於天子曰老妇「郑注云自称於天子谓畿内诸侯之夫人助祭若时事见之也○今案见曲礼下郑注」邦君之妻君称之曰夫人「孔安国注论云小君君夫人之称也对异邦谦故称之也当此之时诸侯嫡妾不正称号不审故孔子正言其礼也○今案何晏集解季氏篇同」自称於其君曰小童「郑注曲礼下云小童若言未成人也○今案陈本同」自称於诸侯曰寡小君「郑注谓嚮来朝诸侯之时○今案见曲礼下篇注」自世妇以下自称婢子「郑注婢之言卑也於其君称此以接见体敌嫌其当也○今案陈本脱体敌六字今本曲礼下注体作礼阮氏校勘记云毛本岳本作体孔正义亦作体与旧钞脗合」国君不名卿老世妇「郑云虽贵於其国犹有所尊也卿老上卿也○今案见曲礼下注」周礼君不抚僕妾「郑注略於贱也谨案僕妾若死君不亲自抚其尸也○今案见杂记上篇郑注谨案以下是永兴引申语」大夫不名世臣姪娣「郑云虽贵於其家犹有所尊也世臣父时老臣也○今案见曲礼下注」士不名家相长妾「敬也○今案见曲礼下敬也二字非郑注文是永兴引申语耳」冢妇每事请於姑「郑云谓传家事於长妇也妇虽受传犹不敢专行也谨案冢大也○王石华校家传改传家今案见内则注陈本脱谨案以下」介妇毋敢敌於冢妇「郑云虽有勤劳不敢掉磬○今案见内则注」西宫御女撞白鐘「淮南子云孟秋之月西宫御女白色衣白采橦白鐘注金玉西故处西宫○今案见淮南子时则训陈本孟作季」<br/><br/>　　北宫御女击磬石「又云孟冬之月北宫御女黑色衣黑采击磬石○今案亦见淮南子时则训」妻将生子居侧室「郑云侧室谓夫之室次燕寝者也○今案内则郑注夫之室作夹之室阮氏校勘记云惠定宇校宋本夹作夫考文引古文及通典六十八引皆作夫与旧钞脗合足见隋本之可贵陈本已依俗本窜改」<br/><br/>　　作而问之使姆对「郑云作有感动○王石华校删云下来南六字衍文也今案见内则注」子生设弧於门左女子设帨於门右「郑注表男女也弧者示有事於武也帨事人之佩巾也○今案见内则注陈本同」敢用时曰祗见孺子「郑注某妻姓若言姜氏也敬也帅循也言教之敬使有循也执右手明将受之事也记犹识也识夫之言使之有成也○王石华校以标目用时日误问持曰三字皆旁勒未改今案见内则注陈本但注祇敬也三字」<br/><br/>　　北堂书钞卷第八十六 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9692.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9694.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

