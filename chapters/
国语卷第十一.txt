<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《国语注》正文_国语卷第十一_韦昭作品 - 维普阅读网</title>
<meta name="keywords" content="国语注,国语注原文,国语注阅读,国语卷第十一全文,韦昭作品" />
<meta name="description" content="国语注原文阅读,国语卷第十一全文在线阅读,韦昭作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-353-5285.html";
var nextpage="novel-read-353-5287.html";
var indexpage = "novel-chapter-353.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-353.html">国语注</a></strong>
<strong><a href="novel-chapter-353.html">国语注目录</a></strong>
<span>国语卷第十一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-353-5285.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>国语卷第十一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=韦昭&amp;searchsubmit=yes"  target="_blank">韦昭</a><span class="divide">|</span>发布时间：2014-09-05 23:07:21<span class="divide">|</span></p>
<div class="page-body">
<div class="page-content">
<p>晋语五<br/><br/>　　１　臼季使，舍于冀野〔一〕。冀缺薅〔二〕，其妻饁之〔三〕，敬，相待如宾〔四〕。从而问之，冀芮之子也，与之归；既复命，而进之曰：「臣得贤人，敢以告。」文公曰：「其父有罪，可乎〔五〕？」对曰：「国之良也，灭其前恶〔六〕，是故舜之刑也殛鲧，其举也兴禹〔七〕。今君之所闻也。齐桓公亲举管敬子，其贼也〔八〕。」公曰：「子何以知其贤也？」对曰：「臣见其不忘敬也。夫敬，德之恪也。恪于德以临事，其何不济！」公见之，使为下军大夫〔九〕。<br/><br/>　　〔一〕　臼季，婿臣也。冀，晋邑。郊外曰野。<br/><br/>　　〔二〕　案：「薅」，公序本作「耨」，注同。<br/><br/>　　〔三〕　冀缺，郄成子也。薅，耘也。野馈曰饁，诗曰：「饁彼南亩。」　案：「耘」，公序本作「茠」。<br/><br/>　　〔四〕　夫妇相敬如宾。<br/><br/>　　〔五〕　文公元年，冀芮畏偪，与吕甥谋弑公，焚公宫，秦伯杀之是也。<br/><br/>　　〔六〕　灭，除也。<br/><br/>　　〔七〕　殛，诛也。鲧，禹父。<br/><br/>　　〔八〕　敬子，管仲之谥。<br/><br/>　　〔九〕　在文公时，而于此言之者，以襄公能继父志，用冀缺。传曰：「襄公以再命赏婿臣，曰：『举郄缺，子之功也。』以一命，命郄缺为卿，复与之冀。」故曰冀缺。<br/><br/>　　２　阳处父如卫，反，过甯〔一〕，舍于逆旅甯嬴氏〔二〕。嬴谓其妻曰：「吾求君子久矣，今乃得之。」举而从之〔三〕，阳子道与之语，及山而还〔四〕。其妻曰：「子得所求而不从之，何其怀也！〔五〕」曰：「吾见其貌而欲之，闻其言而恶之。夫貌，情之华也；〔六〕言，貌之机也〔七〕。身为情〔八〕，成于中。言，身之文也。言文而发之，合而后行，离则有衅〔九〕。今阳子之貌济，其言匮，非其实也〔一０〕。若中不济，而外疆之〔一一〕，其卒将复〔一二〕，中以外易矣〔一三〕。若内外类，而言反之，渎其信也〔一四〕。夫言以昭信，奉之如机〔一五〕，历时而发之〔一六〕，胡可渎也！今阳子之情譓矣〔一七〕，以济盖也〔一八〕，且刚而主能〔一九〕，不本而犯，怨之所聚也〔二０〕。吾惧未获其利而及其难，是故去之。」期年，乃有贾季之难，阳子死之〔二一〕。<br/><br/>　　〔一〕　处父，晋太傅阳子也。如卫，聘卫也，在鲁文五年。甯，晋邑，今河内修武是也。<br/><br/>　　〔二〕　旅，客也。逆客而舍之也。嬴，其姓。<br/><br/>　　〔三〕　举，起也。<br/><br/>　　〔四〕　山，河内温山也。传曰：「及温而还。」<br/><br/>　　〔五〕　怀，思也。<br/><br/>　　〔六〕　言容貌者，情之华采。<br/><br/>　　〔七〕　言语者，容貌之枢机。<br/><br/>　　〔八〕　情生于身。<br/><br/>　　〔九〕　合，谓情、言、貌也，三者合而后行之。衅，瑕也。<br/><br/>　　〔一０〕济，成也。言不副貌为匮。匮，乏也。<br/><br/>　　〔一一〕谓情不足，而貌疆为之。<br/><br/>　　〔一二〕复，反也，反其情也。<br/><br/>　　〔一三〕易，犹异也。<br/><br/>　　〔一四〕类，善也。渎，轻也。<br/><br/>　　〔一五〕如枢机之相应。<br/><br/>　　〔一六〕言思察之详熟。<br/><br/>　　〔一七〕譓，辩察也。<br/><br/>　　〔一八〕济，成也，成其容貌，以盖其短。<br/><br/>　　〔一九〕主，上也。言性刚直，而高上其材能。<br/><br/>　　〔二０〕不本，行不本仁义也。犯，犯人也。<br/><br/>　　〔二一〕贾季，晋大夫，狐偃之子射姑也。食邑于贾，字季佗。唐尚书云：「晋蒐于夷，舍二军。」昭谓：初，晋作五军。鲁文五年，晋四卿卒。至六年，晋蒐于夷，舍二军，复成国之制。狐射姑将中军，赵盾佐之。阳子至自温，改蒐于董，使赵盾将中军，射姑佐之，射姑怨阳子之易其班，使狐鞫居杀阳处父而奔狄。　案发正卷二：「贾季即狐射姑之字，非季佗也。」<br/><br/>　　３　赵宣子言韩献子于灵公，以为司马〔一〕。河曲之役〔二〕，赵孟使人以其乘车干行〔三〕，献子执而戮之。众咸曰：「韩厥必不没矣〔四〕。其主朝升之，而暮戮其车〔五〕，其谁安之！」宣子召而礼之，曰：「吾闻事君者比而不党〔六〕。夫周以举义，比也〔七〕；举以其私，党也。夫军事无犯，犯而不隐，义也〔八〕。吾言女于君，惧女不能也。举而不能，党孰大焉！事君而党，吾何以从政？吾故以是观女〔九〕。女勉之。苟从是行也〔一０〕。临长晋国者，非女其谁〔一一〕？」皆告诸大夫曰：「二三子可以贺我矣！吾举厥也而中，吾乃今知免于罪矣。」<br/><br/>　　〔一〕　宣子，晋正卿，赵衰之子宣孟盾也。献子，韩万之玄孙子舆之子厥也。灵公，襄公之子夷皋也。司马，掌军大夫。<br/><br/>　　〔二〕　河曲，晋地。鲁文十二年，秦伐晋，战于河曲。<br/><br/>　　〔三〕　赵孟，宣子。干，犯也。行，军列。<br/><br/>　　〔四〕　没，终也。<br/><br/>　　〔五〕　主，主人。车，车僕也。献子因赵盾以为主，盾升之于公。朝暮，喻速也。<br/><br/>　　〔六〕　比，比义也。阿私曰党。<br/><br/>　　〔七〕　忠信曰周。<br/><br/>　　〔八〕　在公为义。<br/><br/>　　〔九〕　观女能否。<br/><br/>　　〔一０〕勉之，劝终其志。是行，令所行也。<br/><br/>　　〔一一〕临，监也。长，帅也。<br/><br/>　　４　宋人弑昭公〔一〕，赵宣子请师于灵公以伐宋，公曰：「非晋国之急也。」对曰：「大者天地，其次君臣，所以为明训也〔二〕。今宋人弑其君，是反天地而逆民则也〔三〕，天必诛焉。晋为盟主，而不修天罚〔四〕，将惧及焉。」公许之。乃发令于太庙，召军吏而戒乐正〔五〕，令三军之锺鼓必备。赵同曰：「国有大役〔六〕，不镇抚民而备锺鼓，何也？」宣子曰：「大罪伐之，小罪惮之〔七〕。袭侵之事，陵也〔八〕。是故伐备锺鼓，声其罪也〔九〕；战以醇于、丁宁，儆其民也〔一０〕。袭侵密声，为蹔事也〔一一〕。今宋人弑其君，罪莫大焉！明声之，犹恐其不闻也。吾备锺鼓，为君故也。〔一二〕」乃使旁告于诸侯，治兵振旅，鸣锺鼓，以至于宋〔一三〕。<br/><br/>　　〔一〕　宋人，宋成公之子文公鲍也。昭公，鲍之兄杵臼也。弑昭公在鲁文十六年。<br/><br/>　　〔二〕　言尊卑各得其所，以明教训。<br/><br/>　　〔三〕　则，法也。<br/><br/>　　〔四〕　修，行也。<br/><br/>　　〔五〕　正，长也。军吏，主师旅。乐正，主锺鼓。<br/><br/>　　〔六〕　役，事也。赵同，盾弟晋大夫原同。<br/><br/>　　〔七〕　惮，惧也。<br/><br/>　　〔八〕　轻曰袭。无锺鼓曰侵。陵，以大陵小也。<br/><br/>　　〔九〕　以声张其罪。<br/><br/>　　〔一０〕醇于，形如堆头，与鼓相和。丁宁者，谓钲也。儆，戒也。唐尚书云「醇于，镯也」，非也。镯与醇于各异物。<br/><br/>　　〔一一〕蹔其无备。<br/><br/>　　〔一二〕为欲尊明君道也。<br/><br/>　　〔一三〕振，奋也。伐宋在鲁文十七年。<br/><br/>　　５　灵公虐，赵宣子骤谏〔一〕，公患之〔二〕，使鉏麑贼之〔三〕，晨往，则寝门辟矣〔四〕，盛服将朝，早而假寐〔五〕。麑退，歎而言曰：「赵孟敬哉〔六〕！夫不忘恭敬，社稷之镇也〔七〕。贼国之镇不忠，受命而废之不信，享一名于此，不如死〔八〕。」触庭之槐而死〔九〕。灵公将杀赵盾，不克〔一０〕。赵穿攻公于桃园，〔一一〕逆公子黑臀而立之，实为成公〔一二〕。<br/><br/>　　〔一〕　虐，厚敛以雕牆，支解宰夫之属。<br/><br/>　　〔二〕　患，疾也。<br/><br/>　　〔三〕　鉏麑，力士。贼，杀也。<br/><br/>　　〔四〕　辟，开也。<br/><br/>　　〔五〕　不脱冠带而寐曰假寐。<br/><br/>　　〔六〕　言夙兴敬恪。<br/><br/>　　〔七〕　镇，重也。<br/><br/>　　〔八〕　享，受也。杀之为不忠，不杀为不信，故得一名。<br/><br/>　　〔九〕　庭，外朝之庭也。周礼「王之外朝三槐，三公位焉」，则诸侯之朝三槐，三卿位焉。<br/><br/>　　〔一０〕鲁宣二年秋，晋侯饮盾酒，伏甲将攻之，盾觉而走，故不克。<br/><br/>　　〔一一〕赵穿，晋大夫，赵夙之孙、赵盾从父昆弟武子穿也。桃园，园名。　案攷异卷三引汪绳祖说：「穿谥武子未见所出，疑『武子』即『之子』之误。」发正卷一一说：「『武子』当作『之子』。」<br/><br/>　　〔一二〕逆，迎也。迎于周也。黑臀，晋文公子、襄公弟成公也。<br/><br/>　　６　郄献子聘于齐〔一〕，齐顷公使妇人观而笑之〔二〕。郄献子怒，归，请伐齐。范武子退自朝〔三〕，曰：「燮乎，吾闻之〔四〕，干人之怒，必获毒焉。夫郄子之怒甚矣，不逞于齐，必发诸晋国。〔五〕不得政，何以逞怒〔六〕？余将致政焉，以成其怒〔七〕，无以内易外也。尔勉从二三子，以承君命，唯敬〔八〕。」乃老〔九〕。<br/><br/>　　〔一〕　献子，晋卿，郄缺之子克也。聘，在鲁宣十七年。<br/><br/>　　〔二〕　郄子跛，齐顷公帷妇人使观之。郄子将升，妇人笑于房。<br/><br/>　　〔三〕　武子，晋正卿士会。<br/><br/>　　〔四〕　燮，武子之子文子也。<br/><br/>　　〔五〕　逞，快也。不快心以伐齐，必发怒于晋国。<br/><br/>　　〔六〕　得政，为政也。<br/><br/>　　〔七〕　致，归也。<br/><br/>　　〔八〕　二三子，晋诸卿。承，奉也。<br/><br/>　　〔九〕　乃告老。<br/><br/>　　７　范文子暮退于朝。武子曰：「何暮也？」对曰：「有秦客廋辞于朝〔一〕，大夫莫之能对也，吾知三焉〔二〕。」武子怒曰：「大夫非不能也，让父兄也〔三〕。尔童子，而三掩人于朝〔四〕。吾不在晋国，亡无日矣。」击之以杖，折委笄〔五〕。<br/><br/>　　〔一〕　廋，隐也。谓以隐伏谲诡之言问于朝也。东方朔曰：「非敢诋之，与为隐耳。」<br/><br/>　　〔二〕　解其三事。<br/><br/>　　〔三〕　父兄，长老也。<br/><br/>　　〔四〕　掩，盖也。<br/><br/>　　〔五〕　委，委貌冠。笄，簪也。<br/><br/>　　８　靡笄之役，韩献子将斩人〔一〕。郄献子驾，将救之，至，则既斩之矣。郄献子请以徇，其僕曰：「子不将救之乎？」献子曰：「<br/><br/>　　敢不分谤乎〔二〕！」<br/><br/>　　〔一〕　靡笄，齐山名。鲁成二年，晋郄克伐齐，从齐师于靡笄之下，战于鞌。献子时为司马，将斩人以为戮，罪在可赦。<br/><br/>　　〔二〕　言欲与韩子分谤共非也。言能如此，故从事不乖。<br/><br/>　　９　靡笄之役，郄献子伤〔一〕，曰：「余病喙〔二〕。」张侯御，曰：「三军之心，在此车也〔三〕。其耳目在于旗鼓〔四〕。车无退表，鼓无退声〔五〕，军事集焉〔六〕。吾子忍之，不可以言病。受命于庙〔七〕，受脤于社〔八〕，甲冑而效死，戎之政也〔九〕。病未若死，祗以解志〔一０〕。」乃左并辔，右援枹而鼓之，马逸不能止，三军从之〔一一〕。齐师大败，逐之，三周华不注之山〔一二〕。<br/><br/>　　〔一〕　伤于矢也。传曰：「流血及屦，未绝鼓音。」<br/><br/>　　〔二〕　喙，短气貌。<br/><br/>　　〔三〕　张侯，晋大夫解张也。在此车，谓车进则进、车退则退。<br/><br/>　　〔四〕　耳听鼓音，目视旗表。<br/><br/>　　〔五〕　表，旍旗也。车表鼓音，进退异数。<br/><br/>　　〔六〕　集，成也。<br/><br/>　　〔七〕　将行，告庙受戒命。<br/><br/>　　〔八〕　脤，宜社之肉，盛以蜃器。<br/><br/>　　〔九〕　带甲缨冑，死而后已，此兵之常政。<br/><br/>　　〔一０〕祗，适也。<br/><br/>　　〔一一〕逸，奔也。<br/><br/>　　〔一二〕周，匝也。华，齐地。不注，山名。<br/><br/>　　１０靡笄之役，郄献子师胜而返，范文子后入〔一〕。武子曰：「<br/><br/>　　燮乎，女亦知吾望尔也乎〔二〕？」对曰：「夫师，郄子之师也〔三〕，其事臧〔四〕。若先，则恐国人之属耳目于我也，故不敢〔五〕。」武子曰：「吾知免矣〔六〕。」<br/><br/>　　〔一〕　文子时佐上军。<br/><br/>　　〔二〕　兵凶事，文子后入，故忧望。<br/><br/>　　〔三〕　郄子请伐齐，又为元帅。<br/><br/>　　〔四〕　臧，善也。谓师有功。<br/><br/>　　〔五〕　属，犹注也。<br/><br/>　　〔六〕　知免于咎。<br/><br/>　　１１靡笄之役，郄献子见，公曰：「子之力也夫〔一〕！」对曰：「克也以君命命三军之士，三军之士用命，克也何力之有焉？」范文子见，公曰：「子之力也夫！」对曰：「燮也受命于中军，以命上军之士，上军之士用命，燮也何力之有焉？」栾武子见〔二〕，公曰：「子之力也夫！」对曰：「书也受命于上军，以命下军之士，下军之士用命，书也何力之有焉？」<br/><br/>　　〔一〕　力，功也。<br/><br/>　　〔二〕　武子，晋卿，栾枝之孙、栾盾之子书也，时将下军。<br/><br/>　　１２靡笄之役也，郄献子伐齐。齐侯来〔一〕，献之以得殒命之礼〔二〕，曰：「寡君使克也，不腆弊邑之礼，为君之辱，敢归诸下执政，以整〔三〕御人〔四〕。」苗芬皇曰：「郄子勇而不知礼〔五〕，矜其伐而耻国君〔六〕，其与几何〔七〕！」<br/><br/>　　〔一〕　齐侯以靡笄之役，故服而朝晋，在鲁成三年。<br/><br/>　　〔二〕　献，致飨也。献笾豆之数，如征伐所获国君之献礼。以得，言不得也。伐国获君，若秦获晋惠，是为殒命。今齐虽败，顷公不见得，非殒命也。故苗贲皇以郄克不知礼。司马法曰：「其有殒命，行礼如会所，争义不争利。」　案：「苗贲皇」，公序本作「苗芬皇」。<br/><br/>　　〔三〕　案：「整」，公序本作「憖」。<br/><br/>　　〔四〕　归，馈也。执政，执事也。整，顿也。御人，妇人。愿以此报君御人之笑己者。　案：「整，顿也」，公序本作「憖，愿也」。<br/><br/>　　〔五〕　芬皇，晋大夫，楚斗椒之子。<br/><br/>　　〔六〕　矜，大也。伐，功也。<br/><br/>　　〔七〕　言将不终命。<br/><br/>　　１３梁山崩〔一〕，以传召伯宗〔二〕，遇大车当道而覆，立而辟之，曰：「避传〔三〕。」对曰：「传为速也，若俟吾避，则加迟矣〔四〕，不如捷而行〔五〕。」伯宗喜，问其居，曰：「绦人也〔六〕。」伯宗曰：「何闻？」曰：「梁山崩而以传召伯宗。」伯宗问曰：「乃将若何？」对曰：「山有朽壤而崩，将若何〔七〕？夫国主山川〔八〕，故川涸山崩，君为之降服、出次〔九〕，乘缦、不举，策于上帝〔一０〕，国三日哭，以礼焉〔一一〕。虽伯宗亦如是而已，其若之何？」问其名，不告；请以见，不许〔一二〕。伯宗及绦，以告，而从之〔一三〕。<br/><br/>　　〔一〕　梁山，晋望也。崩在鲁成五年。<br/><br/>　　〔二〕　传，驿也。伯宗，晋大夫孙伯纠之子。<br/><br/>　　〔三〕　大车，牛车也。辟，使下道避车也。<br/><br/>　　〔四〕　加，益也。<br/><br/>　　〔五〕　旁出为捷。<br/><br/>　　〔六〕　绦，晋国都。<br/><br/>　　〔七〕　朽，腐也。不言政失所为而称朽壤，言逊也。<br/><br/>　　〔八〕　为山川主。孔子曰：「夫颛臾为东蒙主。」<br/><br/>　　〔九〕　涸，竭也。川竭山崩，君降服缟素，出次于郊。<br/><br/>　　〔一０〕缦，车无文。不举，不举乐。策于上帝，以简策之文告天也。周礼：「四镇五岳崩，命去乐。」<br/><br/>　　〔一一〕以礼于神也。周礼：「国有大灾，三日哭。」<br/><br/>　　〔一二〕以见于君。<br/><br/>　　〔一三〕以车者之言告君，君从之。<br/><br/>　　１４伯宗朝，以喜归〔一〕。其妻曰：「子貌有喜，何也？」曰：「吾言于朝，诸大夫皆谓我智似阳子〔二〕。」对曰：「阳子华而不实，主言而无谋〔三〕，是以难及其身。子何喜焉？」伯宗曰：「吾饮诸大夫酒，而与之语，尔试听之。」曰：「诺。」既饮，其妻曰：「诸大夫莫子若也。然而民不能戴其上久矣〔四〕，难必及子乎！盍亟索士整庇州犁焉〔五〕。」得毕阳〔六〕。<br/><br/>　　〔一〕　朝罢而归，有喜色。<br/><br/>　　〔二〕　智辩如阳子处父。<br/><br/>　　〔三〕　主，尚也。<br/><br/>　　〔四〕　戴，奉也。上，贤也，才在人上也。<br/><br/>　　〔五〕　亟，疾也。整，整顿也。庇，覆也。州犁，伯宗子伯州犁。　案：「整，整顿也」，公序本作「索，求也。憖，愿也」。<br/><br/>　　〔六〕　毕阳，晋士。<br/><br/>　　及栾弗忌之难，诸大夫害伯宗，将谋而杀之〔一〕。毕阳实送州犁于荆〔二〕。<br/><br/>　　〔一〕　栾弗忌，晋大夫，伯宗之党。三郄害弗忌，故谮伯宗并杀之。在鲁成十五年。<br/><br/>　　〔二〕　荆，楚也。犁奔楚为太宰。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-353-5285.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-353-5287.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-353.html" action-type="chapterComment" class="comment"><i></i>国语注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

