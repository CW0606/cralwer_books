<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第五十一　　　　设官部三_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第五十一　　　　设官部三全文,虞世南作品" />
<meta name="description" content="北堂书钞原文阅读,●北堂书钞卷第五十一　　　　设官部三全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9657.html";
var nextpage="novel-read-999-9659.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第五十一　　　　设官部三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9657.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第五十一　　　　设官部三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:40:47<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註太宰四　　　　　　　　太尉五大司马六　　　　　大将军七<br/><br/>　　○太宰四<br/><br/>　　太宰古官金章紫綬「晋百官表注云太宰古官金章紫綬五时朝服进贤三梁冠佩山玄玉官品第一也○王石华校标目童改章今案俞同陈本注删古官二句」<br/><br/>　　冢宰之官以成道太尉之官以成望「家语古之御天下者以六官总治焉冢宰之官以成道太尉之官以成圣注曰太宰治官所以成道者也○今案家语执轡篇及陈本太尉作司马本钞五十二司空篇引亦作司马是也俞本仍作太尉」<br/><br/>　　统理百官均平四海「尚书冢宰统百官均平四海孔传天官统理万物总御眾官合天下职乙○今案俞本同陈本无注考书周官篇孔传有标目均平一句本钞小注孔传以下三句则非今本孔传原文或是虞永兴引申语耳」<br/><br/>　　百官总己「书伊训百官总己以听冢宰孔传伊尹制百官以三公摄冢宰也○今案俞本同陈本无注」赞王听治「周礼天官太宰职云王眂治朝则太宰赞王听治郑注治朝在路门外群臣治事之朝王眂则助王平断焉○王石华校乎改平今案近本周礼及陈俞本赞治句无太宰字及王字」正百官「礼表记邇臣守和宰正百官郑注邇近也和调和君事者冢宰主治百官○今案表记注同陈本无注俞本邇作尔调下删和字」正百工「尚书蔡仲之命惟周公位冢宰正百工孔传谓武王崩时也○今案俞本同陈本无注」掌邦治「周礼天官职惟王建国体国经野设官分职乃立天官冢宰使率其属而掌邦治郑司农注云邦治谓总六官之职○今案天官冢宰注同陈俞本脱司农字及总字」主国政「周书官冢宰掌邦治孔传天官卿称太宰主国政治也○今案陈本无注俞本注内国字」布治於邦国「周礼天官职云太宰掌以正月之吉始和布政於邦国都鄙乃悬治象之法於象魏使万民观治象峡日而敛之○今案周礼太宰及陈俞本布政作布治峡作挟此条治改政者唐钞避高宗讳也」<br/><br/>　　乃施典於邦国「周礼天官职太宰乃施典於邦国而建其牧立其监设其参傅其伍陈其殷置其辅郑注乃者更申勑之也侯伯加命作州长谓之牧监一国参谓卿三人五大夫五人也郑司农云殷治律辅為民之平也○今案天官太宰同陈俞本删司农以下」<br/><br/>　　乃施法於官府「周礼天官职云太宰乃施法於官府而建其王立其贰设其考陈其殷置其辅郑注正谓冢宰司徒宗伯司马司寇司空贰谓小宰小司徒小宗伯小司马小司寇小司空考成也○王石华校补贰上其字补空贰二字今案俞本同陈本及周礼太宰职考作故」<br/><br/>　　乃施则於都鄙「周礼天官太宰职乃施则於都鄙而建其长立其雨设其伍陈其殷置其辅○今案本钞此条脱小注与下条州合照陈俞本已改正」以六典治邦国「周天官职太宰之职掌建邦六典以佐王治邦国一曰治典以经邦国二曰教典以安邦国三曰礼典以和邦国四曰政典以平邦国五曰刑典以詰邦国六曰弗典以富邦国○王石校以原钞本误作典政典刑典事巳照周礼更正今案周礼太宰同本钞脱样目与上条混合陈俞不误今特据陈俞本标目以订之」<br/><br/>　　以八柄詔王「周礼天官职太宰以八柄詔王驭群臣一曰爵以取其贵二曰禄以取其富三曰予以驭其幸四曰置以驭其行五曰生以驭其福六曰夺以驭其贫七曰废以其罪八曰誄以驭其过○今案周礼太宰及陈俞本同」<br/><br/>　　以六职辨邦治「天官职小宰以官府之六职辨邦治一曰治藏以平邦国二曰教职以安邦国三曰礼职以和邦国四曰政职以服邦国五曰刑职以詰邦国六曰事职以富邦国○今案本钞脱以官至刑职九句据陈俞本补正」<br/><br/>　　以六属举邦治「又云小宰以官府之六属举邦治一曰天官二曰地官三曰春官四曰夏官五曰秋官六曰冬官○王石华及太宰改小宰今案周礼小宰及陈俞本同」<br/><br/>　　以六联合邦治「又曰小宰以官府之六联合邦治一曰祭祀之联事二曰宾客之联事三曰丧荒之联事四曰军旅之联事五曰田役之联事六曰敛施之联事○王石华校太宰改小宰今案周礼小宰及陈俞本施作弛考施弛古字通用」<br/><br/>　　以八成经邦治「又云小宰以官府之八成经邦治一曰听政役以比居二曰听师田以简稽三曰听关里以版图四曰听称责以傅别五曰听禄位以礼命六曰听取兴以书契七曰听卖买以质剂八曰听出入以要会○王石华校后改役闻下补里字今案周礼小宰及陈俞本取与作取予餘同」<br/><br/>　　以八法治官府「又云太宰以八法治官府一曰官属以举邦治二曰官职以辨邦治三曰官联以会官治四曰官常以听官治五曰官成以经邦治六曰官法以正邦治七曰官刑以纠邦治八曰官计以弊邦治○今案周礼太宰及俞本同陈本官属误属官」<br/><br/>　　以八则治都鄙「又云太宰以八则治都鄙一曰祭祀以驭其神二曰法则以驭其官三曰废置以驭其吏四曰禄位以驭其土五曰贡赋以驭其用六曰礼俗以驭其民七曰刑赏以驭其威八曰田役以驭其眾○今案周礼太宰及陈俞本贡赋作赋贡餘同」<br/><br/>　　以六计弊群吏「又云小宰以官府之大计弊群吏一曰廉善二曰廉能三曰廉敬四曰廉正五曰廉法六曰漾辨○王石华校补注内弊字今案周礼小宰及陈俞本同」<br/><br/>　　以六叙正群吏「又云小宰以六叙正群吏一曰以叙正其位二曰以叙进其治三曰以叙作其金曰以叙制其贪五曰以叙受其会六曰以叙听其情○王石华校交改受补听其情三字今案周礼小宰及俞本同陈本云误去」<br/><br/>　　以九两繫邦国之民「又云太宰以九两繫邦国之民一曰牧以地得民二曰长以得民三曰师以贤得民四曰儒以道得民五曰宗以族得民六曰主以利得民七曰吏以治得民八曰友以任得民九曰藪以富得民○今案周礼太宰及陈俞本同」<br/><br/>　　以九贡致邦国之用「又云太宰以九贡致邦国之用一曰祀贡二曰嬪贡三曰器贡四曰币贡五曰材贡六曰货贡七曰服贡八曰斿贡九曰物贡○王石华校游改斿今案周礼太宰及陈俞本同」<br/><br/>　　以八统驭万民「又云太宰以八统詔王驭万民一曰亲亲二曰敬故三曰进贤四曰使能五曰保庸六曰尊贵七曰达吏八曰礼宾○今案周礼太宰及陈俞本同」以九职任万民「又云太宰以九职任万民一曰三农生九穀二曰园团毓草木三曰虞衡作山泽之材四曰藪牧养蕃鸟兽五曰百工飭化八材六曰商贾阜通货贿七曰嬪妇化治丝枲八曰臣妾聚敛疏村九曰閒民无常职转移执事○今案周礼太宰及陈本同俞本化作庀」<br/><br/>　　以九赋敛财贿「又曰太宰以九赋敛财贿一曰邦中之赋二曰四郊之赋三曰邦甸之赋四曰家削之赋五曰邦县之县六曰邦都之赋七曰关市之赋八曰山泽之赋九曰币餘之赋○王石华校据陈俞本邦甸改郊甸误甚今案周礼太宰与原钞同」<br/><br/>　　以九式均财用「又云太宰以九式均财用一曰祭祀之式二曰宾客之式三曰丧荒之式四曰羞服之式五曰工事之式六曰币帛之式七曰芻秣之式八曰匪颁之式九曰好用之式○今案陈俞本同近本周礼太宰均下有节字」<br/><br/>　　计群吏「又曰太宰三岁则大计群吏之治而诛赏之郑注云大无功不徒废则必罪之有大功不徒置必赏之○王石华校当改赏今案周礼太宰同陈俞本脱郑注以下」制国用「王制云冢宰制国用必於岁之杪五穀皆入然后制国用○今案礼记王制陈本注俞本岁下脱之字」收举五穀「礼月令季秋之月乃命冢宰农事备收举五穀之要藏帝籍之收於神仓祗敬必饰○今案礼记月令同陈俞本删小注」播时百穀「尚书帝典曰弃黎民徂飢汝后稷播是百谷谨案王珪之齐职仪云虞夏尊稷為天官○王石华校以小注作播是百谷与标目歧异竟旁著四圈何也今案陈俞本此条皆无注近本尚书徂作阻餘同御览二百六引齐职仪亦同」<br/><br/>　　西阳王以宗室加礼「晋起居注云成帝成康元年以太宰西阳王漾宗室之王长军特加礼敬依安平王故事设床帐於殿也○今案陈俞本删成帝二字室下删之王二字殿作后餘同」何太傅以耆艾进位「王隐晋书何曾字熲考以太傅领司徒不可以久劳耆艾其进位太宰朝会乘舆剑履上殿如汉萧何田千秋□钟兼故事○今案类聚四十五引王隐晋书何曾至司徒十一字作何曾屡上书逊位詔以司徒所掌烦务十五字又脱田千秋三字餘同陈本依类聚改惟收匀又作萧相国何千秋魏太傅钟繇则更不辞矣」<br/><br/>　　○太尉五<br/><br/>　　太尉古官金章紫綬「晋百官表注云太尉古官也金章紫綬五时朝服武冠□山玄玉官品第一河图录运法云尧坐舟中与太尉舜听河观凤凰御图以授尧春秋运斗幅云舜以太尉即位不得已而為天子者也○王石华校仙改山御改卸今案俞本删陈本但留晋百官表注五字考类聚四十六御览二百七引晋百官表注有古官句通典藏官类引有金章句佩山句又尧坐舟中一条亦见类聚四十六引春秋合诚图又御览八十一引运斗福有太尉句本钞卷四应运篇亦引太尉句」<br/><br/>　　掌武事「汉书百官表云太尉秦官也又云古官也掌武事应劭注云自上安下曰太尉武臣悉以為称灌婴周亚夫尝為之○今案俞本□陈本但注汉百官表云五字考汉书百官公卿表无古官也三字无太字无灌婴以下八字餘同类聚四十六引汉书百官表有灌婴八字称作号餘同」<br/><br/>　　郊祀之事则亚献拜太子授璽綬「续汉百官志云太尉凡郊祀之事主亚献大丧告謚南郊志云掌邦政拜皇太子以上授其璽綬也○今案陈本标目脱下句小注脱志云掌邦以下今本续汉志与陈本同俞本於太子授璽綬刖注汉百官表拜又作册灰考汉书百官公卿表仍无此文」<br/><br/>　　定大疑通事「又云太尉掌统四方兵事者大造大疑则与司徒司空通论之国政有过则通諫争之○今案续汉百官志无统字政有过作有过事陈本据旧本改」赞杰俊遂贤良「吕氏春秋云十二纪孟夏之月命太尉赞杰俊遂贤良举长大○今案经训堂本吕氏春秋卷四孟夏纪俊作儁餘同陈本无注」兴仁隆化「古今通语云兴仁隆化幽赞神明奉度顺道使灾不生者谓太尉之心也○今案陈本语误典脱谓太句俞本语亦误典仁误神脱之心二字餘同御览二百六引通语神明以上实作语作仁与旧钞合又本钞司徒篇司空篇宗庙篇皆引作通语」<br/><br/>　　■〈糸罡〉维皇室「魏志明帝寝疾刘放孙资深陈宜召太尉司马宣王以■〈糸罡〉维皇室○今案魏志十四刘放传同陈俞本脱深陈宜三字」九州用绥群公咸理「崔駰太尉箴云制军詰禁王旅惟式九州用绥群公咸理○今案张溥百三家本及陈俞本理作治餘同本钞改理者详本卷上又陈本增入上下文非原钞之旧」上清三元下寍九域「挚虞陇西王為太尉策云惟君為世家亲则宗臣君其上清三元下寍九域永钦洪节以康济宇宙敬哉○今案陈俞本脱挚虞二字王下有泰字策作册餘同张溥百三家□虞集脱此文御览二百七引册陇西王太尉文正作挚虞但有规则宗臣句餘与本钞异此古近本之迴别也」<br/><br/>　　牟融六年典职「□□汉官章帝詔曰牟融典职六年勤劳不怠其以融為太尉○今案类聚四十六引及陈本官下有仪字是也」赵峻三世掌机「应劭汉官云□帝丁酉策书太尉赵峻王世掌机衡有苦匪石不可转其心也○王石华校以原钞传误□遂照陈本改贰今案类聚四十六引汉官仪有若以下作有匪石不贰之心餘同御览引机衡又作枢衡陈本据类聚改」<br/><br/>　　无陈諫挣「东观汉记□虞為太尉□陈□□中常侍樊丰等谓之收印綬归本郡震到洛阳都亭显谓子及门生曰吾蒙恩居上司姦臣狡猾而不能□□人倾乱而不能禁帑藏空□常赐不节而不能塞何面以见日月遂仰鴆面死○今案聚珍本卷二十杨震传嬖女作宠嬖藏下无空字仰鴆作饮酖餘同陈本亦作仰作宠嬖又脱□□□餘亦言增改姚辑脱顾子及三子脱帑藏三句餘与聚珍同」<br/><br/>　　临朝蹇諤「谢丞集云永平之初太尉郑弘临朝蹇諤日旱忘食○今案俞本同陈本弘作洪」周勃重厚少女「汉书高帝纪云上曰周勃厚重少文然安刘氏者必勃也可令勃為太尉○今案陈本脱纪字帝作祖餘同」华歆清素寡欲「曹植辅臣论曰清素寡欲聪敏特达志存太虚安心玄妙处平则以和养德遭变郥以义断事华太尉□之谓也○今案张溥百三家本曹集及陈本聪作明以义断事□以断蹈义餘同□辑陈思王文亦作以断蹈义无之谓二字餘同」<br/><br/>　　王龚在位恭慎「续┌王龚為太尉在位恭慎自持非公事不通州郡书记其所辟命皆海内之长者也○今案御览二百七引续汉书及陈本皆脱持字姚辑续汉脱王龚传汪辑据御览引」邓彪在位清白「东观记邓彪字智伯為太尉在位清白以廉谨率下○今案类聚四十六引东观记及陈本以廉下作公廉二字御览二百七引以廉句作廉让以率下又邓误刘聚珍本东观十八邓彪传谨作让餘悉同本钞改谨者宋人传钞改避濮安懿王讳也姚辑脱字智伯三字餘亦同」<br/><br/>　　郑弘曲躬自卑「谢承汉书郑弘字巨君為太尉□举第五伦為司空班次在下每正朔□见弘必曲躬自卑上知之后置云母屏风分隔之由此以為故事○今案御览二百七引谢承书班次在作位在后作遂餘同类聚四十六及陈本亦作遂无字巨君及将字餘同姚辑谢书郑弘传无字巨君三字将作时无必字上知之作上问知其故后亦作遂隔之作隔其间餘同汪辑有字君巨三字餘与姚同」<br/><br/>　　郄鉴冲心愈约「晋中兴书郄鉴字道徵进位為太尉虽在三公位而冲心愈约劳自处诵玩愤典咸康中寝疾上疏逊位○今案御览二百七引晋中兴书脱字道徵三字自处作日仄典作索公上脱三字陈俞本改注今晋书非是」<br/><br/>　　杨秉不惑酒色「张璠汉记杨秉字叔节為太尉尝曰我有三不惑酒色财也故天下称為名公○今案本钞三十八巖洁篇引张墦汉记同御览二百七引节作□汪辑本亦然姚辑本陈俞本皆同惟脱字又节三字」<br/><br/>　　刘寔不治產业「王晋书刘寔字子真拜為太尉时不治產叶居无第宅食衣取禄曰皆外□□旧其家无餘财○今案陈俞本删字子真三字食衣以三□及□下时字餘同今晋书四十一刘寔传无產业句食衣□□作□得俸禄瞻□亲故餘同」<br/><br/>　　脱粟布被「□后汉书卡□為大□□□□□□□卧市被离□□之□□□□□皆不敢当○今案艺文类聚四十六御览二百七引□□书及姚辑汪辑本朱宠传与陈本皆脱知之二字餘同」<br/><br/>　　菲食恶之「菲食恶衣弊车嬴马立朝有不可干之色也○今案已闕书名陈本但注夫姓氏三字俞本菲上增入為太尉三字而其上又留二方格有不可七字作正色不可干也六字餘同」<br/><br/>　　仲举叹黄宪「后汉书陈蕃字仲举拜太尉临朝叹曰黄宪若在不敢先此印綬也○今案范书黄宪传及陈俞本先比作先佩餘同又俞本后汉上增入谢承二字」道徽举謨「晋中兴书高平郄鉴进位為太尉孙盛晋阳秋云郄鉴宗举蔡謨自代○今案太尉以上见御览二百七引晋中兴书孙盛以下亦见今晋书卷六十七陈俞本皆改注今晋书陈本并删太尉句」<br/><br/>　　固让不就「后汉书郑洪為太尉固让不就西曹掾曰天子已白陵庙宜当拜○今案此见姚辑谢承后汉书洪作弘餘同范书脱固让句陈本删西曹以下」称疾乞退「魏志华歆拜太尉称疾乞退遂让位於管寍帝不之许临当大会乃遣谬袭奉詔输旨日君其力疾就会以惠子一人将立席机筵命惣己以须君到朕后御坐又詔袭须歆必起乃还歆不得已乃起○今案魏志十三华歆传及陈本疾作病惣上有百官二字餘同」<br/><br/>　　年老固辞「王晋书刘寔字子真拜太尉自陈年老固辞不许寔不满七尺精学不倦虽居官职至於皓首不释卷也○今案今晋书四十一刘寔传无七尺句精作篤官职作职务释卷作卷弗离手餘同陈本亦改注今晋书无七尺句以下」<br/><br/>　　篤疾请代「晋阳秋云咸寍五年太尉御览□疾病请太常蔡謨目代○今案详上文道微举謨一条下」病免赐俸终身「东观汉记邓彪字智智刘宠参王龚及李修皆以□□赐彪此二千石俸终厥身○今案聚珍本及陈俞本皆无刘宠至病免十二字餘同姚辑祇有末八字又此作以二作三」<br/><br/>　　告老以侯就第「于宝晋纪刘寔為太尉告老詔以侯就第居三司之上赐几杖不朝宅一区国之六政将諮於宅室也○今案今晋书刘寔传将諮句非将就諮焉餘同俞本作詔陈本併注於年老固辞条下且亦改今晋书矣多删节」<br/><br/>　　寇贼策免「华书安帝即位太尉徐□以灾异寇贼策免戚□三公以灾免自徐防始也○今案类聚四十六引华嶠后汉书同姚辑汪辑华书末句作始自防也」灾异策免「东观云宠三為太尉灾异策之中免○今案姚辑本及俞本脱陈本无注考聚珍本东观记二十庞参传灾上有以字无之中二字餘同是本钞庞误庞三应作参也」以日蚀免「又云太尉张酺朝洪徐防赵书随延宠桓并以日蚀免○今案陈俞□作弘喜作熹无□延四字聚珍本东观汉记卷十九张□传十八郑弘传十九徐□传十三赵□传皆云以日蚀免」<br/><br/>　　以流星免「张璠汉记太尉皇甫嵩以流星免○今案姚辑汪辑本脱此条陈俞改注范书」<br/><br/>　　○大司马六<br/><br/>　　古之御天下以六官司马之官以成圣「家语云古之御天下者以六官□治焉冢宰之官以成道司徒之官以成德司马之官以成圣司寇之官以成义司空之官以成礼○王石华校卿改御今□家语执轡篇及本钞司空篇引同」<br/><br/>　　金印紫綬「应劭汉官云成帝绥和元年赐大司马金印紫綬置官属跌中二千石位次丞相○今案平津馆辑本脱陈本改注汉书百官表俞本删」絳服玄玉「晋官品令司马官品第一武冠絳朝服佩山玄玉○今案通典□官篇引晋令同」以冠将军之号「应劭汉官云武帝元狩四年置大司马以冠将军之号而无印綬○今案平津馆辑本据书引同」位在司徒上「汉书百官公卿表云哀帝元寿二年置大司马位在司徒上晋公卿礼秩云大司马古兵官也魏氏大司马大将军各自為官在三司上者也○今案哀帝一见汉书卷十九上礼秩一条见通典职官篇引礼秩陈本删晋公卿礼秩以下」<br/><br/>　　禄比丞相「又云成帝绥和元年赐大司马金印紫綬置官属禄比丞相○今案汉书百官公卿表同」平尚书事「汉官解故云司马中外以亲宠殊平事尚书宰尹枢机勉用八政播时百穀○今案平津馆辑本汉官解□据书钞引同陈本无注俞本删殊字又事字在尚书下餘同」司马主天「诗外传三公司马主天司空主土司徒主人○今案见韩诗外传卷八亦见本钞五十揔载三公篇」司马主兵「白虎通云司马主兵不言兵而言者马阳物乾之所為行兵用焉不以伤害為文故言马□○今案白虎通封公侯篇脱不言兵而四字文作度餘同陈本阳下脱物字阳上删马字用焉作用马餘同」<br/><br/>　　施邦国之政「周礼大司马职云以九机之籍施邦国之政职方千里曰国畿其外方五百里曰侯畿又其外方五百里曰男畿又其外方五百里曰卫畿又其外方五百里曰夷畿又其外方五百里曰镇畿又其外方五百里曰蕃畿○今案周礼夏官侯畿下有甸畿句男畿下有采畿句卫畿下有蛮畿句陈俞本已增入」<br/><br/>　　平邦国之乱「尚书周官云司马掌邦政统六师平邦国孔传云夏官卿主戎马之事掌以征伐统正六军平治王邦及四方国之□者○今案尚书孔传同俞本删陈本无注」<br/><br/>　　掌九法平邦国「周礼大司马□云掌建邦国之九法以佐王平邦国制畿封国以正邦国设仪辨位以等邦国进贤兴功以作邦国建牧立监以维邦国制军詰禁以纠邦国施贡分职以任邦国简稽乡民以用邦国均字平则以安邦国比小事大以利邦国郑玄注犹举也作起也起其劝善乐业之心使不隳废也简谓比数之也藉犹计也○王石华校通改建邪改邦补则字大字今案周礼大司马□□□□餘同」<br/><br/>　　以九伐正邦国「又云以九伐之法正□□□□□□则箐之贼贤害民则伐之□□□□□□之野荒民歌则削之负固不照则使之煞其□□□王之放煞其君则残之犯令陵政则□□□□□□□之○王石华校异改暴檀改坛今案周礼大司马煞其亲戚作杀其亲□同」<br/><br/>　　主戎马之家「尚书周官云司马统六师平邦国孔传司燛□主戎马之事○□□伐统正六军平治王邦及四方国之乱者○今案□□□上平邦国之乱一条」教治兵之法「环济要略云夏官司马□□□□军旅治兵之法○今案俞本同陈本删改四时以下玉函山房辑本要略合书钞本篇违命二句供作一条惟法下衍职字非是」仲春教振旅「周礼大司马职云仲春教振旅司马以旗致民平列阵如战之阵郑注以旗期民於其下也兵者守国之制凡师出曰治兵入曰振旅皆习战也四时各教民以其一焉春振旅兵入收眾皆专事於农平犹正也○王石华校牧改致又牧改收今案近本周礼及陈俞本仲作中制作备专农句无皆字专字餘同考中仲古通字」<br/><br/>　　仲冬教大阅「又云仲冬教大阅郑注春辨鼓鐸夏辨名号秋办旗物至冬大阅大简军寔○今案周礼及陈俞本仲作中餘同」大揔武事「辨释名云大司马马者武也大武事驯马為武者取其健行也○王石华校□改释今案玉函山房辑本辨释名及陈本健作远餘同类聚四十七引无训马以下」以整武事「□□□云高祖定天下立大司马以整武事○今案陈本同平津馆辑本物理论据类聚广韵引整作统」统六师建九法「尚书周官云司马掌邦政统六师建邦国九伐之法以佐王平邦国○今案俞本删陈本无注考尝周官无九伐二句淮见孔正义引周礼文耳然则建邦上当增孔正义云四字」<br/><br/>　　平诸侯正天下「晋百官表注云司马武官也周礼事邦攻者所以平诸侯以正天下也○今案俞本同陈本删司马正官也五字餘同今晋书职官志有北五字」<br/><br/>　　凉风至白露下合组甲厉士眾「管子云凉风至白露下天子命左右司马合组甲厉土眾以眾為伍所以待天地之不亲者木○今案类聚四十七及陈本引至士眾句止合作全餘同近本管子五行篇合组作衍组厉士眾作厉兵以眾作合什不亲作杀敝餘同」<br/><br/>　　违命则征害民则伐「环济要略云夏官司马职若有违命则征之暴贤害民则伐之也○今案陈俞本同玉函山房辑本要略以职字下属為句并合上文治兵二句為一句读不明矣」予王爪牙「毛诗祈父云祈父子王之爪牙毛长云祈父司马职掌封疆之兵甲郑注所父时人以其职号呼之故曰祈父书云若畴祈父谓司马也我乃王爪牙也士当為王闻守之卫也○今案俞本删陈本无注考司马职句时人四句皆见诗孔正义非毛传郑笺文疑传写本之窜乱也」<br/><br/>　　宰尹枢机「汉官解故云司马中外以亲宠殊平事尚书宰尹枢机勉用八政播时百穀○今案详本篇上平尚书事一条下」寇贼奸轨责之司马「尚书大传蛮夷猾夏寇奸轨则责之司马○今案陈本同考御览二百九引及陈恭甫辑本大传轨皆作宄二字通用」大司马容光玄沪观凤「河图禄运法云黄帝坐玄沪与大司马容光观凤凰卸书○王石华校风改凤今案陈本禄作录脱运法二字观凤匀作临观凤凰餘同御览二百九引河图禄运法沪作扈□下有闷上二字餘周」<br/><br/>　　周公為司马白鱼入王舟「侯□歌诗云周公為司马白鱼入王舟○今案陈俞本同」名应图讖「东观云识曰孙咸征狄今以平狄将军孙咸行大司马专咸以武名官应图讖云○今案聚珍本及俞本同类聚四十七引收二句作以名应讖姚辑作以应图讖餘同陈本名误為应误治」<br/><br/>　　入毗皇家「曹植辅至论云文武并亮权智持发晋不过制俭不损礼入毗皇家帝之股肱出作侯伯实抚东夏者曹大司马也谨案大司马曹仁也○今案严辑全三国文据书钞引同张溥百三家本持作时出作改出则陈本亦作时又增案语百餘言非原钞之旧」<br/><br/>　　景舍辞不受赏「春秋外传大司马景舍帅军伐蔡蔡侯奉社稷而归之楚发其赏舍辞也○王石华校师改帅伐改发今案通典职官类引外传同陈本脱外字」安世惧不敢当「汉书张安世传云霍光薨□□上封事言张安世上欲用之安世瞿不敢当上曰君□□尚谁可耶数日拜大司马车骑将军安世尊為公侯身衣弋綈夫人自绩纺○今案汉书卷五十九同陈本公侯作诸侯」<br/><br/>　　吴汉在朝唯公「续汉书吴汉传上即位汉為大司马海内无事乃得安其性忠厚於事上华□汉书云吴汉在朝廷唯公○今案姚辑汪辑本续汉书及俞本安下有然字同陈本删海内十五字又姚辑汪辑本华嶠书同姚附注云唯公此句见白帖甚不成语」<br/><br/>　　张奋名為清白「华□汉书张奋字雅通拜大司马在泣名為清白○今案陈俞本同姚辑汪辑本华书脱字雅通三字拜作為餘同」穰且文能附眾「史记司马穰且者田完之裔燕晋侵齐齐师改绩晏婴乃荐田穰且虽田氏庶孽然其人文能附眾武能却敌愿君试之景公詔与语兵事以為军师燕师闻之而解攘且引兵还乃以稿且為大司马○今案史记司马穰且列传却作威军师作将军餘同陈俞本却敌误敬国又脱十一二句」<br/><br/>　　子孟可属社稷「汉书霍光字子孟上年老宠姬鉤弋赵婕妤有男上心欲以為□命大臣辅之察群臣唯光任重可属社稷乃使黄门画周公□成王朝诸侯图以赐光以光為大司马大将军以辅少主○王石华校嫗改姬今案汉书六十八霍光传及陈俞本门下有画者二字侯下无图字餘同」<br/><br/>　　位极人臣「王晋书陈騫以本太尉加黄鉞為大司马位极人臣○王石华校越改今案今晋书二十五陈騫传亦同陈俞本删王字餘同」石苞加羽葆鼓吹「王晋书石苞太始之初拜大司马加侍中羽葆鼓吹之乐○今案类聚四十七引王晋书无加侍以下考今晋书石苞传无之乐二字餘同陈俞本改注今晋书加上增一句惟不删之乐二字则亦与今晋书歧异」<br/><br/>　　威震海内「汉书為大司马大将军政事一出於光威震海□□十三年百姓充实四夷宾服○今案汉书六十八霍光传及陈俞本同」陈騫赐袞冕之服「王晋书陈騫字休旅為大司马剑仕在朝廷赐騫袞晚之服詔听留京城以前太尉府為大司马府增置祭酒帐下官骑大鼓吹○王石华校补南府字臣改官今案晋书三十五补騫传无字休旅三字在朝廷作入朝餘同陈俞本删王字字休旅字在朝廷字及詔听以下」<br/><br/>　　○大将军七<br/><br/>　　将军汉官金章紫綬「晋书百官表注云大将军汉官也金章紫綬○今案俞本同陈本无注」晋以為卿号「续汉书百官志大将军始自秦晋以為卿号武帝以卫青為大将军置大司马官号以冠之其后霍光王凤皆然○今案续汉书百官志一同陈本删武帝九字俞本删武帝以下」<br/><br/>　　赵始受大名「汉官将军周官也赵王乃以李牧為将军破秦始受大名王剪灌婴為之○今案陈俞本汉官下补仪字平津馆辑本同」如三公「续汉书百官志頫帝以皇后父梁商為大将军如三公府置长吏司马中郎掾属二十九人○今案俞本无属字餘同近本续汉志父梁商作父兄弟相继无府置二字马下有皆一人三字郎下有二人二字同陈本删府置以下餘从近本」<br/><br/>　　次丞相「应劭汉官云将军周官也汉与置大将军位丞相上晋公卿礼秩云景帝為魏侍中叔父孚為太尉不欲居上也○今案平津馆辑本汉官仪同晋礼秩以下略见通典大将军篇及今晋书职宫志陈俞本通改注蔡质汉仪非是」<br/><br/>　　位在三公上奏在丞相下「辨释名曰大将军位在三公之上昭帝时霍尤為大将军犹在丞相下晋公卿礼秩云陈騫為大将军位次三司下瑯琊王伯為大将军复在三司上○王石华校伸改伸今案陈本亦然并脱瑯琊二字餘同玉函山房辑本章昭辨释名同礼秩以下见通典职宫类引亦作伷」<br/><br/>　　安帝适舅為之「续汉书百官志安帝以适舅耿宝為大将军常在京师○今案志及陈本通作属餘同考适嫡古今字」汉时贵戚為之「韦昭辨释名大将军汉时资戚為之或录尚书事故录在三公七非常者也○今案陈俞本删故录以下」镇抚四夷「武纪□诗云大将军镇抚四夷者也○今案陈本删大将军以下俞本军下有曰字者也作未易哉古诗汉□卷一与俞本同惟未易作不易」威震州郡「续汉书云吴汉為大将军持节拨□更治幽州牧苗曾不肯应谓汉斩曾威震州郡将其兵诣上○王石华校袞改突今案姚辑汪辑本及陈俞本同」汉祖具礼拜韩信「汉书韩信传云高祖拜韩信為大将军萧何曰王素慢无礼今拜大将如呼小儿设坛场具礼乃可○今案□□卷三十四同陈俞本有增改又本条之末有為太尉班在公下不宥受公乃固辞大将军不受十九字已脱□□未□所属故附记于此」<br/><br/>　　军内拜卫青「汉书卫青為车骑将军□□以摧右贤王引兵至塞天子使□□持大将军印於军内拜青○今案汉书卫青传摧作□□作中餘同本钞改内者永兴兼避文帝父讳也」<br/><br/>　　卧内拜曹爽「魏志爽字昭伯為武卫将军明帝寝疾引人政内拜大将军受政假黄鉞○王石华校志改字补昭字今案魏志卷九曹爽传黄作节餘同陈本亦作节」<br/><br/>　　卫青九卿皆拜「汉书卫青至塞天子使使持大将军印拜青位次上公九卿以下皆拜○今案近本汉书卫青传无位次以下餘同陈本无注俞本上公作在公上」韩信一军皆惊「韩信传云高祖拜韩信诸将皆惊拜礼毕上坐王曰丞相数言将军何以教寡人信曰王入武关秦民无不欲大王王秦者大王当王关中汉王大喜自以為得信晚遂听计○今案陈本併注上文具体条下俞本删拜礼毕以下本钞晚误脱据今史记汉书本传改」<br/><br/>　　梁商赐官骑「续汉书百官志注顺帝以皇后父梁商為大将军官骑及□次○王石华校适改商今案见续汉志注引梁冀别传」吴汉不离公门「汉书吴汉為大将军為人质厚少文无造次之能不能以言自达诸将多荐举者召见其后勤不离公门上亲信之先进故将皆怨曰吴将军昼夜不离左右殊不可為也○今案陈本据范汉书改然多有不同俞本达下有邓禹及三字多下有知之数相四字勤下有谨字餘同疑此条当出八家后书而今已佚者」<br/><br/>　　曹直恭以奉上「曹植辅臣论曰智虑深奥渊然难测执节平敌中表条畅恭以奉上爱以接下曹大将军也谨按大将军曹真也○王石华校照陈本爱改议今案俞本与本同张溥百三家本及严辑全三国文亦皆作爱惟严辑文条畅作维藩是与诸本异处」<br/><br/>　　北堂书钞卷第五十一 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9657.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9659.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

