<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《周礼注疏》正文_卷四十二_郑玄作品 - 维普阅读网</title>
<meta name="keywords" content="周礼注疏,周礼注疏原文,周礼注疏阅读,卷四十二全文,郑玄作品" />
<meta name="description" content="周礼注疏原文阅读,卷四十二全文在线阅读,郑玄作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-265-4504.html";
var nextpage="novel-read-265-4506.html";
var indexpage = "novel-chapter-265.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-265.html">周礼注疏</a></strong>
<strong><a href="novel-chapter-265.html">周礼注疏目录</a></strong>
<span>卷四十二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-265-4504.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷四十二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=郑玄&amp;searchsubmit=yes"  target="_blank">郑玄</a><span class="divide">|</span>发布时间：2014-08-28 22:31:51<span class="divide">|</span></p>
<div class="page-body">
<div class="page-content">
<p>匠人为沟洫，（主通利田间之水道。○洫，况域反。）<br/>　　【疏】注“主通”至“水道”○释曰：古者人耕，皆畎上种�，畎遂沟洫之间通水，故知“通利田间水道”。此文与下为目，下别为之耳。<br/>　　耜广五寸，二耜为耦。一耦之伐，广尺，深尺，谓之Ｆ４。田首倍之，广二尺，深二尺，谓之遂。（古者耜一金，两人并发之。其垄中曰Ｆ４，Ｆ４上曰伐。伐之言发也。Ｆ４，畎也。今之耜，岐头两金，象古之耦也。田，一夫之所佃百亩，方百步地。遂者，夫间小沟，遂上亦有径。○Ｆ４，古犬反。隧，音遂，本又作遂。并，步顶反。畎，古犬反，与Ｆ４同，古今字也，刘古善反。佃，音田，又音电。）<br/>　　【疏】“耜广”至“之遂”○释曰：云“耜”，为耒头金，金广五寸。耒面谓之&lt;广此&gt;，&lt;广此&gt;亦当广五寸。云“二耜为耦”者，二人各执一耜，若长沮、桀溺耦而耕。此两人耕为耦，共一尺，一尺深者，谓之畎。畎上高土谓之伐，伐，发也，以发土於上，故名伐也。此二人虽共发一尺之地，未必并发。知者，孔子使子路问津於长沮，长沮不对，又问桀溺，若并头共发，不应别问桀溺，明前後不并可知。虽有前後，其畎自得一尺，不假要并也。○注“古者”至“有径”○释曰：郑云“古者耜一金”者，对後伐耜岐头二金者。云“两人并发之”者，谓共为一畎，谓二人并头也。云“今之耜岐头者”，至後汉，用牛耕种，故有岐头两脚，今之犹然也。但以牛种用二耜，则畎下布种与古异也。云“田，一夫之所佃百亩，方百步地”者，《遂人》云：“夫一廛，田百亩。”彼虽为沟洫法，一夫则与此同也。云“遂者，夫间小沟，遂上亦有径”者，按《遂人》云：“夫间有遂，遂上有径。”彼沟洫法，此井田法，虽不同，遂在夫间，遂上有径则同。故云亦有径也。按彼郑云：“以南亩图之，遂纵沟横，洫纵浍横，九浍而川周其外。”以彼遂在夫间，故以南亩，遂则纵矣。此井田，云田首倍之为遂，以南亩图之，遂即横也。<br/>　　九夫为井，井间广四尺，深四尺，谓之沟。方十里为成，成间广八尺，深八尺，谓之洫。方百里为同，同间广二寻，深二仞，谓之浍。（此畿内采地之制。九夫为井，井者，方一里，九夫所治之田也。采地制井田，异於乡遂及公邑。三夫为屋，屋，具也。一井之中，三屋九夫，三三相具，以出赋税。共治沟也。方十里为成，成中容一甸，甸方八里出田税，缘边一里治洫。方八里为同，同中容四都、六十四成，方八十里出田税，缘边十里治浍。采地者，在三百里、四百里、五百里之中。《载师职》曰：“园廛二十而一，近郊什一，远郊二十而三，甸稍县都皆无过十二。”谓田税也，皆就夫税之轻近重远耳。滕文公问为国於孟子，孟子曰：“夏后氏五十而贡，殷人七十而{艹助}，周人百亩而彻，其实皆什一。彻者，彻也。{艹助}者，藉也。龙子曰：‘治地莫善於{艹助}，莫不善於贡。’贡者，校数岁之中以为常。”文又问井田，孟子曰：“请野九一而{艹助}，国中什一使自赋。卿以下必有圭田，圭田五十亩。馀夫二十五亩。死徙无出乡，乡田同井，出入相友，守望相{艹助}，疾病相扶持，则百姓亲睦。方里而井，井九百亩，其中为公田。八家皆私百亩，同养公田。公事毕，然後治私事，所以别野人也。”又曰：“《诗》云：‘雨我公田，遂及我私。’惟{艹助}为有公田。由此观之，虽周亦{艹助}也。”鲁哀公问於有若曰：“年饥，用不足，如之何？”有若对曰：“盍彻与？”曰：“二吾犹不足，如之何其彻也。”《春秋》宣十五年秋，初税亩。传曰：“非礼也。�出不过藉，以丰财也。”此数者，世人谓之错而疑焉。以《载师职》及《司马法》论之，周制，畿内用夏之贡法，税夫无公田。以《诗》、《春秋》、《论语》、《孟子》论之，周制，邦国用殷之{艹助}法，制公田，不税夫。贡者，自治其所受田，贡其税�。{艹助}者，借民之力以治公田，又使收敛焉。畿内用贡法者，乡遂及公邑之吏，旦夕从民事，为其促之以公，使不得恤其私。邦国用{艹助}法者，诸侯专一国之政，为其贪暴，税民无艺。周之畿内，税有轻重。诸侯谓之彻者，通其率以什一为正。孟子云：“野九夫而税一，国中什一。”是邦国亦异外内之法耳。圭之言��也。周谓之士田。郑司农说以《春秋传》曰“有田一成”，又曰“列国一同”。○仞，音刃。浍，古外反。廛，直连反。{艹助}，音助。校，音教。数，色主反，下“此数者”，同。别，彼列反。雨，于付反。彻与，音馀。为其，于伪反，下“为其”、“为此”同。&lt;艹执&gt;，音艺。率，音律，又音类，下同。）<br/>　　【疏】“九夫”至“之浍”○释曰：井田之法，畎纵遂横，沟纵洫横，浍纵自然川横。其夫间纵者，分夫间之界耳。无遂，其遂注沟，沟注入洫，洫注入浍，浍注自然入川，此图略举一成於一角，以三隅反之，一同可见矣。《遂人》云“夫间有遂”，以南亩图之，则遂纵而沟横。此不云夫间有遂，云田首倍之谓之遂，遂则横而沟纵也。自馀洫、浍、川，依此遂沟纵横参之可知。但彼云“九浍而川周其外”，川则人造之，此百里有浍，浍水注入川，相去远，故宜为自然川也。自畎遂沟洫，皆广深等，其浍广二寻，深二刃，若以孔安国八尺曰刃，则浍亦广深等。但度广以寻，度深以刃，故别言之。若王肃依《尔雅》四尺曰刃，深二刃，八尺，与广二寻不类。郑以刃七尺浅於广二寻二尺者，以涂为大，故宜浅校二尺，与沟洫不得相类也。○注“此畿”至“一同”○释曰：云“此畿内采地之制”者，对畿外诸侯亦制井田，与此同。云“九夫为井，井者，方一里，九夫所治之田也”者，《小司徒》注：“似井字也。”云“采地制井田，异於乡遂及公邑”者，按《遂人》云“夫间有遂，十夫有沟，百夫有洫，千夫有浍，万大有川”，方三十三里少半里，九而方一同，以南亩图之，遂纵沟横，洫纵浍横，九浍而川周其外。若以九而方一同，则百里之内，九九八十一浍。此井田，则一同惟一浍，既沟、浍稀稠不同，又彼沟洫法以为贡子，就夫税之，十一而贡。此则九夫为井，井税一夫，美恶取於此，不税民之所自治，是沟洫、井田异也。《小司徒》注不云异於公邑者，据《遂人》成文。此兼云公邑者，据事实而说。云“三夫为屋，屋，具也。一井之中，三屋九夫，三三相具，以出赋税。共治沟也”者，一井有九夫，据南亩言之，则三夫并一屋，而三夫相具以出赋税。并相具共治沟，以言三屋共一井，井间有沟，故共治沟也。云“方十里为成，成中容一甸，甸方八里出田税，缘边一里治洫”者，《司马法》有二法：有甸方八里，出长毂一乘。又有成方十里，出长毂一乘。言甸者，据实出税者而言。云成者，据通治沟洫而说。为有二种，故郑细分计之。八里为甸，出田税。缘边一里，并之则二里，治洫，以成间有洫，故使共治洫也。云“方百里为同，同中容四都、六十四成”者，此据《小司徒》而言。彼经“四县为都”，注云：“方四十里，四都方八十里，旁加十里，乃得方百里，为一同。”今言六十四成者，据出田税者言之，故云“方八十里出田税，缘边十里治浍”也。云“采地者，在三百里、四百里、五百里之中”者，据《载师职》而言。按彼云：“家邑任稍地，小都任县地，大都任�地”，是三百里外至畿五百里内。言此者，欲见三者采地之中，有此井田助法。又引《载师职》“园廛”之下者，欲见乡遂及公邑之等为沟洫贡子法，与采地井田异。云“轻近重远耳”者，彼注云：“近者多役。”故轻税也。滕文公问孟子“为国”已下至“以为常”，皆孟子对文公之辞。自“文公又问井田”已下至“虽周亦助”，按彼是文公使毕战问，今以为文公问者，毕战，文公臣，君统臣功，亦得为文公问也。云“夏后氏五十而贡，殷人七十而助，周人百亩而彻，其实皆什一。彻者，彻也。助者，藉也”者，并孟子对文公之辞。按彼赵岐注：“夏禹之世号后氏，后，君也，禹受禅於君，故夏称后。殷、周顺人心而征伐，故言人也。民耕五十亩，贡上五亩。耕七十亩，以七亩助公家。耕百亩者，彻取十亩以为赋。虽异名而多少同，故曰皆什一也。彻犹人彻取物。藉者，借也，犹人相借助之者。”或有解者云：“三代受地多少应同，今云夏后氏五十而贡，殷人七十，周人百亩者，据地有不易、一易、再易。并六遂上地不易，加五十亩。有四等，据授地之法。夏言五十而贡者，据一易之地，家得二百亩，常佃百亩，荒百亩，其佃百亩常税之，据二百亩为税百亩，为五十而贡。殷人七十而助者，据六遂上地百亩，有莱五十亩而言，百五十亩税一百亩，犹五亩税七十五亩，举全数言之，故云七十亩而助也。周人百亩而彻者，据上地不易者而言，百亩全税之，故云百亩而彻也。夏据一易之地，亦有上地不易，上地加五十亩者。殷据上地如莱，则亦有一易及上地无莱者也。周言百亩而彻，则亦有上地有莱及一易者也。三代皆不言再易三百亩者，明皆有可知。以其云贡，贡子无助法。殷人云助，税并无贡法。周人云彻，贡助兼有也。云“龙子曰：‘治地莫善于助，莫不善于贡。’贡者，校数岁之中以为常”者，按彼赵岐注：“龙子，古贤人也。言治地之赋，无善於助者也。贡者，校数岁以为常，类而上之，民供奉之，有易有不易，故谓贡为莫不善之也。”《孟子》本为“莫不善於贡”，今注有无“不”字者，盖转写脱耳。文公又问，按彼文公使毕战问孟子，孟子对此辞。上文公总问为国之法，故对助、贡兼有。此问并田之法，孟子云“请野九一而助，国中什一使自赋”者，彼注云：“九一者，井田以九顷为数，而供什一，郊野之赋也。助者，殷家税名，周亦用之，龙子所谓善於助者也。时诸侯不行助法，国中什一者，《周礼》‘园廛二十而税一’，时行重赋，责之什一也。而，如也。自，从也。孟子欲请使野人如助法，什一而税之，国中从其本赋，二十而税一，以宽之。”又云：“卿以下必有圭田，圭田五十亩，馀夫二十五亩。”注云：“古者卿以下至於士，皆受圭田五十亩，所以供祭祀。圭，�也。土田故谓之圭田，所谓惟士无田，则亦不祭。言绌士无�田也。井田之民，养公田者受百亩，圭田半之，故五十亩。馀夫者，一家一夫受田。其馀老小有馀力者受二十五亩，半於圭田，谓之馀夫也。受田者，田业多少，有上中下。《周礼》曰‘馀夫亦如之’，亦如上中下之制也。《王制》曰‘夫圭田无征’，谓馀夫圭田，皆不出征赋。时无圭田馀夫，孟子欲令复古，所以重祭祀利民之道也。”云“死徙无出乡”，注云：“死，谓葬也。徙，谓变土易居，平肥硗也。不出其乡，易为功。”云“乡田同井，出入相友，守望相助，疾病相扶持，则百姓亲睦”，注云：“同乡之田，共井之家，各相劳也。出入相友，相友偶也。《周礼·大宰》：‘八曰友，以任得民。’守望相助，助察奸也。疾病相扶持，扶持其羸弱也。救其困急，皆所以教民相亲睦之道。睦，和也。”但乡遂为沟洫法，而云“乡田同井”者，此谓殷之助法，虽乡亦为井田，故云乡田同井，以其孟子杂说三代故也。云“方里而井，九百亩，其中为公田。八家皆私百亩，同养公田。公事毕，然後治私事，所以别野人也”，注云：“方一里者，九百亩之地也，为一井。八家各私得百亩，同共养其公田之苗。公田八十亩，其馀二十亩以为庐宅园囿，家二亩半也。先公後私，遂及我私之义也。则是野人之事，所以别於上伍者也。郑所引《孟子》，证井田之法，则卿已下必有圭田及馀夫。其文既间在井田之中，则二宅亦为井田之法，故引之也。云“又曰《诗》曰”至“亦助也”，按彼是上文孟子对滕文公为国之法，今退在此者，《诗》是周井田之法，故引之在下也。云“虽周亦助”者，是周兼夏、殷{艹助}贡也。云鲁哀公，《论语》文。按彼注，“二”，谓十二而税，但哀公已行十二而税，有若亦知哀公十二，故抑之使从十一之正。而云“盍彻”，盍，何不也。彻，通也。谓十一之通税。哀公忧国，有若忧民故也。《春秋》讥宣公欲厚敛，弃中央一夫之公田，就八家之私田以取之，故讥厚敛也。云“�出不过藉”者，藉即借也，借民力所治公田是也。云“此数者，世人谓之错”者，《论语》、《孟子》、《春秋》与《诗》，文义不同，故世人谓之错而疑焉。云“以《载师职》及《司马法》论之，周制，畿内用夏之贡法，税夫无公田”者，以世人疑之为错，故郑以诸文辨之。按《载师职》云，从“国中园廛二十而一”及“甸、稍、县、都无过十二”，皆据乡遂及四等公邑，皆用夏之贡法。云《司马法》者，辨左氏，杜，服所引《司马法》云：“甸方八里，出长毂一乘。”郑注《论语》引《司马法》云：“成方十里，出长毂一乘。”郑注《小司徒》引《司马法》“成方十里，士十人，徒二十人”。并据郊遂之外及采地法，未见郑所引证周之畿内之事，而云以《司马法》论，必论周之畿内用夏之贡法者，但彼《司马法》必论周之畿内用夏之贡法，非郑虚言，但馀侪所不见耳。云“以《诗》、《春秋》、《论语》、《孟子》论之，周制，邦国用殷之助法，制公田，不税夫”者，《诗》云“雨我公田”，公田是助法。《春秋》“初税亩”，亦是助法。《论语》云“盍彻乎”，彻是天下之通法，亦助法也。孟子答毕战井田，引《诗》为证，亦周之助法。故总云助法不税夫也。云“贡者，自治其所受田，贡其税�。助者，借民之力以治公田”者，郑重释夏贡殷助之事，皆取《孟子》为义也。云“畿内用贡法”者至“恤其私”者，乡遂公邑之内，皆邻里比闾等治民之官，旦夕从民事，因此促之，使先治公田，故不得恤其私。故为贡法，不得有公田也。云“邦国用助法，诸侯专一国之政，为其贪暴，税民无艺”者，艺，谓准法。宣公初税亩，就井田上取民之所自治况为贡法，有何准法，故为井田不为贡也。“周之畿内，税有轻重”者，郑云近者多役，故轻其税。云“诸侯谓之彻者，通其率以什一为正”者，谓郊外用助，郊内用贡，故引《孟子》云“野九夫而税一，国中什一”。此云野九夫而税一，即彼云请野九一而助。此云国中什一，即彼云国中什一使自赋。云九一而助者，一井九夫之地，四面八家各自治一夫，中央一夫，八家各治十亩，八家治八十亩入公，馀二十亩，八家各得二亩半，以为庐宅、井灶、葱韭，是十外税一也。国内，据民住在城中，其地即在郊内。郊外乡遂之民为沟洫，为贡法，言十一，亦十外税一者也。《汉书·食货志》既有井田饶民二亩半之事，是以宋均注《乐纬》、何休注《公羊》、赵岐注《孟子》，皆同饶民之说。《诗》云“倬彼甫田，岁取十千”，郑云：“井税一夫，其田百亩。通税十夫，其田千亩。成税百夫，其田万亩。”不言饶民者，以经云“岁取十千”，校一成之内，举全数而言，郑亦顺经从整数而说，其实与诸家不殊也。云“邦国亦异外内”者，上云畿内畿外，据天子总天下大判而言。此既引《孟子》野与国中不同，是细而分之，邦国亦仿天子异外内也。云“圭之言��也”者，谓有��之德也。云“周谓之士田”者，即《载师》“士田”是也。先郑引《春秋》者，田一成，事在哀元年，彼夏后相为浇所灭，其子少康奔虞思为庖正，有田一成，有众一旅。据一成之地有九百夫，宫室涂巷，三分去一，馀六百夫。上地家百亩，中地家二百亩，下地家三百亩，通率三家受六夫之地，则一成六百夫，定受地有三百家。而云“有众一旅，五百家”者，据上地多，家亦多也。又曰“列国一同”者，事在襄二十五年。彼郑子产&#59297;晋献捷，晋人责之“何故侵小”，子产对曰：昔天子之地一圻，列国一同，自是以衰，今大国多数圻矣。若无侵小，何以至焉”是也。引之者，证经成与同之事也。贡税之法，古来皆什一，故《孟子》说三代，而云其实皆什一，是以《公羊传》云：“古者什一而藉，多乎什一，大桀小桀”，注云：“奢泰多取於民，比於桀也。”“寡乎什一，大貉小貉”，注云：“蛮貉无社稷、宗庙、百官、制度之费，税薄。什一者，天下之中正也。”“什一而行，颂声作矣。”注云：“圣人制井田之法，而口分之，一夫一妇，受田百亩，以养父母妻子。五口为一家，公田十亩，即所谓什一而税也。庐舍二亩半。凡为田顷十亩半，八家而九顷，共为一井，故曰井田。”《孟子》又云：“白圭曰：‘吾欲二十而取一，何如？’孟子曰：‘子之道，貉道也。欲轻之於尧舜之道者，大貉小貉也。欲重之於尧舜之道者，大桀小桀也’。”章指言先王按典礼，万世可遵，什一供贡，下富上尊。若然，自古以来，贡与助皆不得过什一者也。<br/>　　专达於川，各载其名。（达犹至也。谓浍直至於川，复无所注入。载其名者，识水所从出。）<br/>　　【疏】注“达犹”至“从出”○释曰：上浍水所入，更无注入，故云“专至於川”。云“识水所从出”者，据浍水出注入川处。诸浍既多，当各记水所出之处，著其名，使人言有所称谓者也。<br/>　　凡天下之地势，两山之间必有川焉，大川之上必有涂焉。（通其壅塞。○壅，於勇反。）<br/>　　【疏】注“通其壅塞”○释曰：此言同间有浍，浍水入川，其川是自然而有，又非平地而出，必因山间有之。又大川不可辄越，巡川必当有涂，地势然也。言“通其壅塞”者，川与涂皆是通其壅塞也。<br/>　　凡沟逆地�力，谓之不行。水属不理孙，谓之不行。（沟谓造沟。�力谓脉理。属读为注。孙，顺也。不行谓决溢也。禹凿龙门，播九河，为此逆�力与不理孙也。○�力，音勒。属，读为注，之树反。理孙，音逊，注同。）<br/>　　【疏】注“沟谓”至“孙也”○释曰：经言“凡沟”，注云“谓造沟”，则此沟非谓广深四尺其田间者。下云“梢沟三十里而广倍”，当是人所造沟渎引水者。故此郑引凿龙门播九河为证，既不得逆地�力，不理逊，水不行，当依地�力理顺行，水乃可为之川也。禹凿龙门播九河，事见《尚书·禹贡》。<br/>　　梢沟三十里而广倍。（谓不垦地之沟也。郑司农云：“梢读为桑螵蛸之蛸。”蛸谓水漱啮之沟。故三十里而广倍。”○梢，刘音萧，注蛸，一音色交反。螵，婢遥反。）<br/>　　【疏】注“谓不”至“广倍”○释曰：此沟虽是不垦地之沟，与上异，亦是非田间者也。必使三十里得广倍者，亦谓地势而为之，使水梢沟，故得三十里而广倍也。先郑云“梢读为桑螵蛸之蛸，蛸谓水漱啮之沟”，上云“梢其薮”，亦读从螵蛸之蛸，同是梢啮之义，故同读从之也。<br/>　　凡行奠水，磬折以参伍。（《坎》为弓轮，水行欲纡曲也。郑司农云：“奠读为亭，谓行停水，沟形当如磬，直行三，折行五，以引水者疾焉。”○奠，音亭。折，之设反，後放此。）<br/>　　【疏】注“坎为”至“疾焉”○释曰：言凡行停水者，水去迟，似停住止，由川直故也。是以曲为，因其曲势，则水去疾，是以为磬折以参伍也。云“坎为弓轮”者，《说卦》文，谓《坎》所以行水，如弓轮，轮则水疾，故云“行水欲纡曲”也。<br/>　　欲为渊，则句於矩。（大曲则流转，流转则其下成渊。）<br/>　　【疏】注“大曲”至“成渊”○释曰：凡川沟，欲得使教渊之深，当句曲於矩，使水势到向上句曲尺，则为回氵委，自然深为渊，验今皆然也。<br/>　　凡沟必因水势，防必因地势。善沟者水漱之，善防者水淫之。（漱，犹啮也。郑司农云：“淫读为�，谓水淤泥土，留著助之为厚。”玄谓淫读为淫液之淫。○漱，色救反，前注同。�，许金反。淤，於据反。著，直略反。液，音亦。）<br/>　　【疏】注“漱谓”至“之淫”○释曰：先郑读“淫”为“�”者，《周礼》之内云�者，先郑皆为淫，淫为陈，故此读淫为�。先郑馀处淫、�既为陈，於此不得为淤泥解之，故後郑不从也。是以後郑以淫液之淫为义，谓以淤泥淫液使厚也。<br/>　　凡为防，广与崇方，其&lt;杀闪&gt;参分去一。（崇，高也。方犹等也。&lt;杀闪&gt;者，薄其上。○&lt;杀闪&gt;，色界反，刘又色例反，注下同。去，起吕反。）<br/>　　【疏】注“崇高”至“其上”○释曰：凡为堤防言广与高等者，假令堤高丈二尺，下基亦广丈二尺。云“其&lt;杀闪&gt;参分去一”者，三四十二，上宜广八尺者也。<br/>　　大防外&lt;杀闪&gt;。（又薄其上，厚其下。）<br/>　　【疏】注“又薄”至“其下”○释曰：此文承上参分去一而云外&lt;杀闪&gt;，故云“又薄其上，厚其下”。虽不知尺数，但知三分去一之外更去也。<br/>　　凡沟防，必一日先深之以为式。（程人功也。沟防，为沟为防也。）<br/>　　【疏】注“程人”至“防也”○释曰：“程人功”者，将欲造沟防，先以人数一日之中所作尺数，是程人功法式，後则以此功程，赋其丈尺步数。言“深”者，谓深浅尺数，故下云“已为式，然後可以傅众力”。傅，谓付之。<br/>　　里为式，然後可以傅众力。（“里”读为“已”，声之误也。○里，音以。傅，音附。）<br/>　　【疏】注“里读”至“误也”○释曰：必破“里”为“已”者，里则於义无取，为已则於义合，故从已也。<br/>　　凡任，索约大汲其版，谓之无任。（故书“汲”作“没”，杜子春云：“当为汲。”玄谓约，缩也。汲，引也。筑防若墙者，以绳缩其版。大引之，言版桡也。版桡，筑之则鼓，土不坚矣。《诗》云：“其绳则直，缩版以载。”又曰：“约之格格，�之橐橐。”○格，音各。�，丁角反。橐，音托。）<br/>　　【疏】注“故书”至“橐橐”○释曰：引《诗》云“其绳则直，缩版以载”者，此《大雅·绵》之篇文也。又曰“约之格格，�之橐橐”者，谓《斯干》美宣王之诗。言筑室百堵之时，有此约�之事。彼注云：“格格，犹历历也。橐橐，用力也。”引之者，证索约，约亦绳缩之事也。<br/>　　葺屋参分，瓦屋四分。（各分其�，以其一为峻。○葺，七入反，刘音集，又子入反。）<br/>　　【疏】注“各分”至“为峻”○释曰：葺屋，谓草屋，草屋宜峻於瓦屋，云“各分其�，以其一为峻”者，按上当�二七言之，则此注�亦谓东西为屋。则三分南北之间尺数，取一以为峻。假令南北丈二尺，草屋三分取四尺为峻，瓦屋四分取三尺为峻也。<br/>　　�、�、仓、城，逆墙六分。（逆犹�也。筑此四者，六分其高，�一分以为&lt;杀闪&gt;。�，圜仓。穿地曰�。○�，丘贫反。�，刘古孝反，依字当为窖，作�假借也。）<br/>　　【疏】注“逆犹”至“曰�”○释曰：地上为之，方曰仓，圜曰�，穿地曰�。�墙六分者，六分其高，去一以为&lt;杀闪&gt;。假令高丈二尺，下厚四尺，则於上去二尺为&lt;杀闪&gt;，上惟二尺。其�仓城，地上为之，须为此杀。其�入地亦为此&lt;杀闪&gt;者，虽入地，口宜宽，则牢固也。<br/>　　堂涂十有二分。（谓阶前，若今令甓衤戒也。分其督旁之�，以一分为峻也。《尔雅》曰：“当涂谓之陈。”○令，音零。甓，薄历反，《尔雅》云：“瓴&lt;�瓦&gt;谓之甓”，郭璞云：“今&lt;鹿瓦&gt;&lt;专瓦&gt;。”礻戒，音阶。）<br/>　　【疏】注“谓阶”至“今陈”○释曰：郑云“若今令甓礻戒也”者，汉时名堂涂为令甓礻戒。令辟则今之砖也。礻戒则砖道者也。云“分其督旁之�”者，名中央为督。督者，所以督率两旁。�谓两旁上下之尺数。假令两旁上下尺二寸，则取一寸於中央为峻。峻者，取水两向流去故也。引《尔雅》者，《释宫》文。即《诗》云“彼何人斯，胡逝我陈”，言涉堂涂。引之，证陈与此堂涂为一也。<br/>　　窦其崇三尺。（宫中水道。○窦，音豆。）<br/>　　【疏】注“宫中水道”○释曰：言为窦通水，高不得过此。按《礼记·儒行》云“荜门圭窦”，则此窦一也。<br/>　　墙厚三尺，崇三之。（高厚以是为率，足以相胜。○胜，音升。）<br/>　　【疏】注“高厚”至“相胜”○释曰：云“高厚以是为率”者，高恒两倍於厚，不要厚三尺高九尺。假令厚六尺，高丈八尺，皆依此法，故云以是为率，足以相胜也。<br/>　　车人之事，半矩谓之宣，（荆�法也。所法者，人也。人长八尺而大节三：头也，腹也，胫也。以三通率之，则矩二尺六寸三分寸之二。头发皓落曰宣。半矩，尺三寸三分寸之一，人头之长也。柯�属之木头取名焉。《易·巽》为宣发。○之宣，如字，本或作寡，亦作宣。胫，户定反。皓，胡老反，本或作颢，音同，刘作皓，音灰。柯，古阿反。）<br/>　　【疏】注“矩法”至“宣发”○释曰：言“车人之事”，谓车人为造车之事，此与下为总目也。云“半矩谓之宣”者，以下文取此宣为尺度，故先定宣之长短，如上“十分寸之一谓之枚”之类也。知“所法者，人也”者，以《易》云“《巽》为宣发”，则人头名宣。又见下云“一柯有半谓之磬折”，与人带已下四尺半为磬折同，故知法人也。“人长八尺”已下，郑欲推出宣之长短之数，以人长八尺，三分之，六尺各得二尺。其二尺又取尺八三分之，各得六寸。又以二寸，寸为三分，为六分，三分之，各三分寸之二，故云头也，腹也，胫也。以三通率之，则二尺六寸三分寸之二也。云“头发皓落曰宣”者，以得谓宣去之义，人发皓白则落堕，故云此者，解头名宣意也。云“半矩，尺三寸三分寸之一，人头之长也”者，矩既二尺六寸三分寸之二，故藏半为人头之长，有此数也。云“柯�属之木头取名焉”者，下云“一宣有半谓之�属，一�属有半谓之柯”，柯�属皆从宣上取数，故云头取名焉。犹言取名於头也。云“《易》曰《巽》为宣发”者，按《说卦》云：“其於人为宣发。”注：“宣发，取四月靡草死，发在人体，犹靡草在地。”今《易》文不作“宣”作“寡”者，盖宣、寡义得两通，故郑为宣不作寡也。引之者，证宣为头意也。<br/>　　一宣有半谓之�属，（�属，斫斤，柄长二尺。《尔雅》曰：“句�属谓之定。”○�属，张玉反，郭云斫也。句，音劬，又音俱。定，丁宁反，或如字。）<br/>　　【疏】注“�属斫”至“之定”○释曰：一宣有半得长二尺者，以一宣尺三寸三分寸之一，取半添之，一尺得五寸，三寸每寸三分得九分，并前一分为十分，取半得五分，三分为一寸馀二分，总为六寸二分寸之二，添前尺三寸三分寸之一为二尺也。“斫斤”即《尔雅》“句”，一也。彼云“句�属谓之定”，故知此�属，斫斤柄也。<br/>　　一�属有半之柯，（伐木之柯，柄长三尺。《诗》云：“伐柯伐柯，其则不远。”郑司农云：“《苍颉篇》有柯�属。”）<br/>　　【疏】注“伐木”至“柯�属”○释曰：知“长三尺”者，以其�属长二尺，云“一�属有半”，故知三尺。引《诗》者，《伐柯》诗之文也。先郑引《苍颉》者，苍颉造文字，有篇名《苍颉》。云“柯�属”，并是柄也。<br/>　　一柯有半谓之磬折。（人带以下四尺五寸。磬折立，则上亻免。《玉藻》曰：“三分带下，绅居二焉。”绅长三尺。○亻免，音免。）<br/>　　【疏】注“人带”至“三尺”○释曰：此据人之所立磬折之仪。以上有宣及�属柯之长短，故因解人立磬折浅深也。又下文造耒，亦以磬折之，故云之也。云“一柯有半谓之磬折”，据绅带以下而言也。引《玉藻》者，按彼子游曰：“参分带下，绅居二焉。”郑注云：“三分带下而三尺，则带高於中也。”以其人长八尺，中则四尺，今云三分带下，绅居二分，明带上有一分，上三尺半，是带下有四尺半可知也。<br/>　　车人为耒，&lt;广此&gt;长尺有一寸，中直者三尺有三寸，上句者二尺有二寸。（郑司农云：“耒谓耕耒。&lt;广此&gt;读为其颡有疵之疵，谓耒下岐。”玄谓&lt;广此&gt;读为棘刺之刺。刺，耒下前曲接耜。○耒，力对反，刘音诔，或良水反。&lt;广此&gt;，音刺，七赐反，李又似斯反。颡疵，似斯反。）<br/>　　【疏】“车人”至“二寸”○释曰：此车人既为车，因使为耒之田器也。&lt;广此&gt;者，耒之面。但耒状若今之曲�欠柄也。面长尺有一寸。云“中直”者，谓手执处为句，故谓&lt;广此&gt;上句下为中直者三尺有三寸也。“句”者，谓人手执之处，二尺有二寸也。○注“郑司”至“接耜”○释曰：先郑云“&lt;广此&gt;读为其颡有疵之疵”者，俗人谓颡额之上有疵病，故从之也。云“谓耒下岐”者，古法，耒下惟一金，不岐头。先郑云“耒下岐”，据汉法而言。其实古者耜不岐头，是以後郑上注亦云“今之耜岐头”，明古者耜无岐头也。“玄谓疵读为棘刺之刺”者，以其入地，故读从刺也。云“刺，耒下前曲接耜”者，耜，谓耒头金，故云下前曲接耜者也。<br/>　　自其&lt;广此&gt;，缘其外，以至於首，以弦其内，六尺有六寸与步相中也。（缘外六尺有六寸，内弦六尺，应一步之尺数。耕者以田器为度宜。耜异材，不在数中。○缘，如字，沈悦战反。中，如字，又丁仲反。应，应对之应。）<br/>　　【疏】“自其”至“中也”○释曰：云“自其&lt;广此&gt;，缘其外，以至於首”者，据&lt;广此&gt;下至手执句者，逐曲量之。云“以弦其内”者，据&lt;广此&gt;面至句，下望直量之，故云“以弦其内”，内，谓上下两曲之内。云“六尺有六寸与步相中也”者，言逐曲之外，有六尺六寸，今弦其内，与步相中。中，应也，谓正与步相应。应一步之尺数。云“耕者以田器为度宜”者，在野度以步，以人步或大或小，恐其不平，故以六尺之耒以代步，以量地也。云“耜异材不在数中”者，未知耜金广狭，要耒自长六尺，不通耜，若量地时，脱去耜而用之也。<br/>　　坚地欲直&lt;广此&gt;，柔地欲句&lt;广此&gt;。直&lt;广此&gt;则利推，句&lt;广此&gt;则利发。倨句磬折，谓之中地。（中地之耒，其&lt;广此&gt;与直者如磬折，则调矣。调则弦六尺。○推，如字，李汤雷反。）<br/>　　【疏】“坚地”至“中地”○释曰：此“直&lt;广此&gt;”及“句&lt;广此&gt;”皆不六尺之度，惟中地之耒合磬折者，乃六尺之度。故郑云“中地之耒，其&lt;广此&gt;与直者如磬折，则调矣”。调者，谓弦六尺，则馀句直者不合六尺可知也。<br/>　　车人为车，柯长三尺，博三寸，厚一寸有半，五分其长，以其一为之首。（首六寸，谓今刚关头斧，柯其柄也。郑司农云：“柯长三尺，谓斧柯，因以为度。”）<br/>　　【疏】“车人”至“之首”○释曰：此车人谓造车之事。凡造作皆用斧，因以量物，故先论斧柄长短及刃之大小也。○注“首六”至“为度”○释曰：云“谓今刚关头斧”者，汉时斧近刃，皆以刚铁为之，又以柄关孔，即今亦然，故举汉法为说也。<br/>　　毂长半柯，其围一柯有半。（大车毂径尺五寸。）<br/>　　【疏】注“大车”至“五寸”○释曰：郑知此是大车者，此论载辐牙，下柏车别论毂辐牙，又柏车毂长以行山，此车毂短以行泽，故知此是大车，平地载任者也。郑知径尺五寸者，以其围一柯有半，四尺半围三径一，故知径一尺五寸也。<br/>　　辐长一柯有半，其博三寸，厚三之一。（辐厚一寸也。故书“博”或为“抟”，杜子春云：“当为博。”○抟，徒九反。）渠三柯者三。（渠二丈七尺，谓罔也，其径九尺。郑司农云：“渠谓车�柔，所谓牙。”○牙，五嫁反，李五家反，下同，本或作迓。）<br/>　　【疏】注“渠二”至“谓牙”○释曰：云“渠二丈七尺”者，按上辐长一柯有半，两两相对，则九尺尚有毂空壶中，於二丈七尺不合者，云辐长一柯有半，两相九尺者，通计毂而言，其实辐无一柯有半也。云“所谓牙”者，谓下文云“牙围”也。<br/>　　行泽者欲短毂，行山者欲长毂，短毂则利，长毂则安。（泽泥苦其大安，山险苦其大动。○大，音泰，又菟饿反，下同。）<br/>　　【疏】“行泽”至“则安”○释曰：此总言大车、柏车所利之事。以大车在平地并行泽，柏车山行，各有所宜也。○注“释泥”至“大动”○释曰：此释长毂安，短毂危之事。<br/>　　行泽者反�柔，行山者仄�柔，反�柔则易，仄�柔则完。（故书“仄”为“侧”。郑司农云：“反�柔，谓轮�柔反其木里，需者在外。释地多泥，柔也。侧当为仄。山地刚，多沙石。”玄谓反�柔，为泥之粘，欲得心在外滑。仄�柔，为沙石破碎之，欲得表里相依坚刃。○�柔，人力反，刘音柔。仄，音侧。易，以豉反。需者，人兖反。为泥，于伪反，下同。）<br/>　　【疏】“行泽”至“则完”○释曰：此经言车牙所宜外内坚濡之事。○注“故书”至“坚刃”○释曰：此注後郑增成先郑之义。言“仄柔”者，坚者在外，柔者在内，以其取坚刃相成故也。<br/>　　六分其轮崇，以其一为之牙围。（轮高，轮毂也。牙围尺五寸。）<br/>　　【疏】注“轮高”至“五寸”○释曰：轮崇九尺，六尺得一尺，三尺得五寸，故尺五寸也。<br/>　　柏车毂长一柯，其围二柯，其辐一柯，其渠二柯者三，五分其轮崇，以其一为之牙围。（柏车，山车。轮高六尺，牙围尺二寸。）<br/>　　【疏】“柏车”至“牙围”○释曰：此柏车山行，故毂长轮崇又下，皆欲取安故也。“其辐一柯，其渠二柯者三”者，两辐相对六尺。渠围二柯者三，围丈八尺，亦谓通毂空壶中并数而言也。○注“柏车”至“二寸”○释曰：柏车、山车，对大车为平地之车也。牙围尺二寸者，以其轮崇六尺，五分取一，五尺取一尺，一尺取二寸，故尺二寸也。<br/>　　大车崇三柯，绠寸，牝服二柯有参分柯之二，（大车，平地载任之车，毂长半柯者也。绠，轮�。牝服长八尺，谓较也。郑司农云：“牝服，谓连箱。服读为负。”○绠，方颖反。牝，步忍反，又扶死反，李扶细反。服，音负。《诗》音如字。�，薄历反。较，音角。）<br/>　　【疏】注“大车”至“为负”○释曰：云“大车，平地载任之车，毂长半柯者也”者，以其上文云毂长半柯，不言车名，故云毂长半柯者也。云“绠，轮�”者，谓轮之四面外一寸则安。言“牝服”者，谓车毂，即今人谓之平鬲，皆有孔，内�令子於其中，而又向下服，故谓之牝服也。是以先郑云牝服谓车箱。服读为负。以众�令所依负然也。<br/>　　羊车二柯有参分柯之一，（郑司农云：“羊车，谓车羊门也。”玄谓羊，善也。善车，若今定张车。较长七尺。）<br/>　　【疏】注“郑司”至“七尺”○释曰：先郑云“羊车，谓车羊门也”者，其言无所当，故後郑易之也。後郑云“羊，善也。善车，若今定张车”，虽举当时汉法以晓人，汉世去今久远，亦未知定张车将何所用，但知在宫内所用，故差小为之，谓之羊车也。按此羊车较长七尺，下柏车较长六尺，则羊车大矣，而《论语》谓大车为柏车、小车为羊车者，以柏车皆说毂辐牙，惟羊车不言，惟言较而已，是知柏车较虽短，毂辐牙则长，羊车较虽长，毂辐牙则小，故得小车之名也。<br/>　　柏车二柯。（较六尺也。柏车轮崇六尺，其绠大半寸。）<br/>　　【疏】注“较六”至“半寸”○释曰：郑云“柏车轮崇六尺，其绠大半寸”。知者，以大车轮崇九尺，绠一寸。此柏车轮崇六尺，三分减一。明柏车输崇六尺。三分减一，其绠亦宜三分减一，三分寸之二，即大半寸也。<br/>　　凡为辕，三其轮崇，参分其长，二在前，一在後，以凿其钩，彻广六尺，鬲长六尺。（郑司农云：“钩，钩心。鬲，谓辕端，厌牛领者。”○鬲，沈於革反，刘音隔。厌，於甲反。）<br/>　　【疏】“凡为”至“六尺”○释曰：云“凡为辕”者，言“凡”，语广，则柏车、大车、羊车皆在其中。轮崇虽不同，其辕当各自三其轮崇。假令柏车轮崇六尺，三之，为辕丈八尺。大车轮崇九尺，三之，为辕二丈七尺。但羊车虽不言轮崇，亦三之以为辕也。“彻广六尺”者，不与四马车八尺者同彻。“鬲长六尺”者，以其两辕，一牛在辕内，故狭。四马车鬲六尺六寸者，以其一辕，两服马在辕外，故鬲长也。<br/>　　弓人为弓，取六材必以其时。（取�以冬，取角以秋，丝漆以夏。筋胶未闻。）<br/>　　【疏】注“取�”至“未闻”○释曰：郑知“取�以冬”者，见《山虞》云：“仲冬斩阳木，仲夏斩阴木。”二时俱得斩，但冬时尢善，故《月令·仲冬》云“日短至伐木，取竹箭”注云：“坚成之极时。”是知冬善於夏，故指冬而言也。云“取角以秋”者，下云“秋杀者厚”，故知用秋也。丝漆以夏者，夏时丝孰，夏漆尢良，故知也。筋胶未闻。必知六材据此六者，皆依下文而说也。<br/>　　六材既聚，巧者和之。（聚犹具也。○聚，似主反。）<br/>　　【疏】“六材”至“和之”○释曰：为弓须此六材，故云“聚”。“巧”者，即此弓人之工者也。“和之”，谓春液角夏治筋之类也。<br/>　　�也者，以为远也。角也者，以为疾也。筋也者，以为深也。胶也者，以为和也。丝也者，以为固也。漆也者，以为受霜露也。（六材之力，相得而足。）<br/>　　【疏】注“六材”至“而足”○释曰：此一经主论六材在弓，各有所用，六材相得，乃可为足也。<br/>　　凡取�之道七，柘为上，�意次之，&#59293;桑次之，橘次之，木瓜次之，荆次之，竹为下。（郑司农云：“�意读为亿万之亿。《尔雅》曰：‘�丑，�意’。又曰：‘&#59293;桑，山桑。’国语曰：‘&#59293;弧箕ゅ。’”○�意，於力反，一音意，刘又乌克反。&#59293;，乌簟反。扭，女丑反。ゅ，音服。）<br/>　　【疏】“凡取”至“为下”○释曰：此经说弓�善恶者也。○注“郑司”至“箕ゅ”○释曰：引《国语》者，彼为幽王宠褒姒以至亡国，故彼云“&#59293;弧箕ゅ，实亡周国”也。<br/>　　凡相�，欲赤黑而阳声。赤黑则乡心，阳声则远根。（阳犹清也。木之类，近根者奴。○相，息亮反，下同。乡，许亮反。远，于万反，下“远於”同。近，附近之近。）<br/>　　【疏】注“阳犹”至“者奴”○释曰：此经说相�善恶之法。<br/>　　凡析�，射远者用势，射深者用直。（郑司农云：“势谓形势。假令本性自曲，则当反其曲以为弓，故曰审曲面势。”玄谓曲�则宜薄，薄则力少。直则可厚，厚则力多。○射，食亦反，下同。）<br/>　　【疏】注“郑司”至“力多”○释曰：此说弓力多少之事。“凡析�，射远者用势”者，弓弱则宜射远，谓若夹庾之类。云“射深者用直”者，弓直则宜射深，谓若王弧之类也。此注後郑增成先郑之义，先郑惟见随木形势而用之，後郑则论厚薄力多少之法也。二郑相兼乃具。<br/>　　居�之道，�栗不�，则弓不发。（郑司农云：“�读为‘不�而�’之�。栗读为‘榛栗’之栗。谓以锯副析�。�读为‘倚移从风’之移。谓邪行绝理者，弓发之所从起。”玄谓栗读为“裂�”之裂。○�，侧冀反，又侧其反，沈子冀反，刘音侧。栗，音烈，李又如字。�，羊氏反。不�，侧其反。�，音馀。锯，音据。副，普逼反。析，星历反。倚，於绮反。移，羊氏反。下同。邪，似嗟反。�，音需。）<br/>　　【疏】注“郑司”至“之裂”○释曰：“居”，谓居处，解析弓�之法。但�栗皆谓以锯剖析弓�之时，不邪�失理，则弓後不发伤也。先郑云“�读为不�而�之�”，《礼记·坊记》云“不��”，此�即耕，故《尔雅》云：“田一岁曰�，二岁曰新田，三岁曰�。”�取彼义也。云“栗读为榛栗之栗”者，《诗》云“树之榛栗”，栗者，亦取破之义。“�”读为“倚移从风”之移，读从司马相如《上林浮烦云“倚移从风”。玄谓“栗”读为“裂�”之裂者，读从隐元年《左氏传》“纪裂�来逆女”。彼裂�字子帛，则为裂破衣义。义亦与先郑大同，皆取破义。但从裂�之裂，胜从栗，以其栗是栗栗坚硬之意，於破义为疏，故从裂也。<br/>　　凡相角，秋&lt;杀闪&gt;者厚，春&lt;杀闪&gt;者薄。稚牛之角直而泽，老牛之角纟&#59314;而昔。（郑司农云：“纟&#59314;读为‘扌&#59314;缚’之扌&#59314;，昔读为‘交错’之错，谓牛角�角理错也。”玄谓昔读“履错然”之错。○&lt;杀闪&gt;，色界反，刘色例反，下同。纟&#59314;，刘徒展反，许慎尚展反，又徒展反，与注“扌&#59314;缚之扌&#59314;”同。角，绞缚之意。昔，七各反，下同。扌&#59314;缚，并与纟&#59314;同，纟专，又徒转反。�角，才苦反，又七奴反。错，七各反，李云郑且若反。）<br/>　　【疏】注“郑司”至“之错”○释曰：上文已言�讫，至此更宜“相角”。但以秋对春，以稚对老而言之。“秋&lt;杀闪&gt;者厚”，谓角厚肉少。“春&lt;杀闪&gt;者薄”，谓角薄肉多。“稚生之角直而泽”，谓角直而润泽。“老牛之角纟&#59314;而错”者，纟&#59314;，谓理粗，错然不润泽也。先郑云“纟&#59314;读为扌&#59314;缚之扌&#59314;”者，未知读从何文，盖从俗读。云“昔读为交错之错”者，读从《诗》“献酬交错”。“玄谓昔读履错然之错”者，读从《复卦》爻辞。<br/>　　�疾险中，（牛有久病则角里伤。）<br/>　　【疏】注“牛有”至“里伤”○释曰：以“�疾”为久病，故云“牛有久病”。险，伤也。中即里。谓角里伤也。<br/>　　瘠牛之角无泽。（少润气。○瘠，在亦反。）<br/>　　【疏】“瘠牛之角无泽”○释曰：上云�疾谓久病，即此云“瘠”者，惟瘦瘠，非病，角则无润泽也。<br/>　　角欲青白而丰末。（丰，大也。）<br/>　　【疏】注“丰大也”○释曰：凡牛角善者，按下注云“本白，中青，末丰”。<br/>　　夫角之末，蹙於A103而休於气，是故柔。柔故欲其�也。白也者，�之徵也。（蹙，近也。休读为煦。郑司农云：“欲其形之自曲，反以为弓。”玄谓色白则�。○夫，音扶，下皆同。戚於，子六反，注同，李又音促，又且六反，A103，乃老反，李又作脑。休，音煦，下同。煦，况付反，刘音休，下同。）<br/>　　【疏】注“蹙近”至“则势”○释曰：此说角之势也。言角之本近於A103，得和煦之气於A103，是故柔。柔故欲其形之自曲，反是为势也。然可以为弓，夫角色白者，则势之徵验也。<br/>　　夫角之中，恒当弓之畏。畏也者必桡，桡故欲其坚也。青也者，坚之徵也。（故书“畏”作“威”，杜子春云：“当为威。威谓弓渊。角之中央与渊相当。”玄谓畏读如“秦师入隈”之隈。○畏，乌回反，下同。）<br/>　　【疏】注“故书”至“之隈”○释曰：此说角之坚也。子春从故书“威”，後郑不从，而为“隈”者，威谓威仪，不得为曲中，故从隈为曲隈之义。按僖二十五年秋，秦晋伐若阝，秦人过析隈，郑以为入隈。<br/>　　夫角之末，远於A103而不休於气，是故�色。�色故欲其柔也。丰末也者，柔之徵也。（末之大者，A103气及煦之。○�色，七岁反。）<br/>　　【疏】注“末之”至“煦之”○释曰：此说角欲丰末之意。云“角之末，远於A103於不休於气，是故�色。�色故欲其柔也。丰末也者，柔之徵也”，则末不丰者�色，末丰则柔，柔则不�色可知，故郑云“末之大者，A103气及煦之”。<br/>　　角长二尺有五寸，三色不失理，谓之牛戴牛。（三色：本白，中青，末丰。郑司农云：“牛戴牛，角直一牛。”）凡相胶，欲朱色而昔。昔也者，深瑕而泽，纟&#59314;而抟廉。（抟，圜也。廉，瑕严利也。○抟，徒丸反。）<br/>　　【疏】“角长”至“抟廉”○释曰：上已相�角，次及相胶。此云“欲朱色”，按下“鹿胶青白”已下，惟牛胶火赤，自馀非纯赤，则牛胶为善矣。“纟&#59314;而抟廉”者，谓有纟&#59314;理而抟圜，又廉瑕严利。○注“抟圜”至“利也”○释曰：胶之性�，�皆抟圜也。廉瑕二者，俱是严利之状。<br/>　　鹿胶青白，马胶赤白，牛胶火赤，鼠胶黑，鱼胶饵，犀胶黄。（皆谓煮用其皮，或用角。饵，色如饵。）<br/>　　【疏】注“皆谓”至“如饵”○释曰：云“煮用其皮，或用角”者，经惟鹿用皮亦用角，今人鹿犹用角，自馀皆用皮。云“饵，色如饵”者，时有饵之色，故从之也。<br/>　　凡昵之类不能方。（郑司农云：“谓胶善戾。”故书“昵”或作“枳”。杜子春云：“枳读为不义不昵之昵，或为&lt;黍刀&gt;。&lt;黍刀&gt;，黏也。”玄谓枳脂膏�直败之�直，�直亦黏也。○昵，女乙反，又音职。枳，音职。&lt;黍刀&gt;，女乙反，《尔雅》云：“胶也”，刘沈并音刃。�直，音职，吕、沈云：“膏，败也。”）<br/>　　【疏】注“郑司”至“黏也”○释曰：子春云“不义不昵”者，按隐元年，郑大叔段为不义，庄公曰：“不义不昵，厚将崩。”彼不昵为不亲兄，则昵为亲近不相舍离。後郑以为还从古书“枳”音，故转为脂膏败�直之�直。若今人头发有脂膏者则谓之�直，�直亦黏也。<br/>　　凡相筋，欲小简而长，大结而泽。小简而长，大结而泽，则其为兽必剽，以为弓，则岂异於其兽。（剽，疾也。郑司农云：“简读为‘扌间然登陴’之扌间”。玄谓读如“简札”之简，谓筋条也。○剽，芳妙反。戚，芳昭反，或扶召反，後同。扌间，下板反，或胡简反。陴，婢支反，刘蒲佳反，又房卑反。）<br/>　　【疏】“凡相”至“其兽”○释曰：上已相角胶，次及相筋。言此筋之兽剽疾，为弓亦剽疾，故云“岂异於其兽”也。○注“剽疾”至“条也”○释曰：先郑云“简读为扌间然登陴之扌间”者，读从《左氏传》也。义无所取。“玄谓读如简札之简，谓筋条也”，竹简一片为一札，此筋条亦有简别，故读从之也。<br/>　　筋欲敝之敝，（郑司农云：“嚼之当孰。”○敝，婢世反，徐扶哲反。嚼，才略反。）<br/>　　【疏】注“郑司”至“当孰”○释曰：筋之椎打嚼啮，欲得劳敝，故云“嚼之当孰”也。<br/>　　漆欲测，（郑司农云：“测读为恻隐之恻。”玄谓恻读如测度之测，测犹清也。○隐，本或作忄隐，同。度，徒洛反。）<br/>　　【疏】“漆欲测”○释曰：先郑云“测读为恻隐之恻”，此恻隐为痛切义，非漆之善状，故後郑以为测度之测。测，清也，从水义，取漆为良也。<br/>　　丝欲沈。（如在水中时色。）<br/>　　【疏】注“如在水中时色”○释曰：言“丝欲沈”，则据乾燥时色，还如在水氵柬之色，故云“如在水中时色”。<br/>　　得此六材之全，然後可以为良。（全，无瑕病。良，善也。）<br/>　　【疏】注“全无”至“善也”○释曰：“全，无瑕病”者，�、角、胶、筋、漆、丝六材，皆令善而无瑕病，然後为善也。<br/>　　凡为弓，冬析�而春液角，夏治筋，秋合三材。（三材，胶、丝、漆。郑司农云：“液读为��。”○液，音亦，下同。��，音亦，刘、沈音释，下同。）<br/>　　【疏】注“三材”至“为��”○释曰：凡治弓材，各於其时。言秋合三材胶、漆、丝，则�、角、筋须三材乃合，则秋是作弓之时，故至冬寒而定体也。郑知三材是胶、漆、丝者，以经既言�、角及筋，六材之中惟少胶、漆、丝，故知三材谓此也。先郑“液”读为“��”者，��是��酒之��，亦是渍液之义，故读从之也。<br/>　　寒奠体，（奠读为定。至冬胶坚，内之檠中，定往来体。○奠，读为定，下同。檠，音景。）<br/>　　【疏】注“奠读”至“来体”○释曰：檠，谓弓�匣。至寒胶坚而牢，故“内之檠中，定往来体”，则六弓往体来体多少者是也。<br/>　　冰析氵爵。（大寒中，下於檠中，复内之。○氵爵，子召反。复，扶又反。）<br/>　　【疏】注“大寒”至“内之”○释曰：十二月小寒节，大寒中，是冰盛之时，故以大寒解冰也。云“下於檠中，复内之”者，谓复加上寒奠体内之於檠中相似。但上内为定体而内，此为析氵爵而内之，所为有异，故别言也。<br/>　　冬析�则易，（理滑致。○易，以豉反。致，直致反，下“言致”同。）<br/>　　【疏】“冬析�则易”○释曰：自此已下，重释上文各以其时之意。<br/>　　春液角则合，（合读为洽。）夏治筋则不烦，（烦，乱。）秋合三材则合，（合，坚密也。）寒奠体则张不流，（流犹移也。）<br/>　　【疏】注“流犹移也”○释曰：体既定，则後用时虽张不流移，谓不失往来之体也。<br/>　　冰析氵爵则审环，（审犹定也。）<br/>　　【疏】注“审犹定也”○释曰：纳之檠中，析其漆氵爵，其漆之氵爵环则定，後不鼓动，故冰析之也。<br/>　　春被弦则一年之事。（期岁乃可用。○被，皮寄反。）<br/>　　【疏】注“期岁乃可用”○释曰：通春被弦，则二年之事，而云一年者，据冰析氵爵已前为一年，春被弦是用时，不数也。<br/>　　析�必伦，（顺其理也。）析角无邪，（亦正之。○邪，似嗟反。）斫目必荼。（郑司农云：“荼读为舒，舒，徐也。目，�节目。”○荼，音舒，下同。）<br/>　　【疏】注“郑司”至“节目”○释曰：按《礼记·学记》云：“善问者如攻坚木，先其易者，後其节目。”是斫目必徐之义也。<br/>　　斫目不荼，则及其大�也，筋代之受病。（�犹久也。）<br/>　　【疏】“总目”至“受病”○释曰：“筋代之受病”者，以筋在弓，皆以�为力，必须筋�相得。今弓�有节目，用力不得其所，则�不用力，故筋代�受病，以其偏用力故也。<br/>　　夫目也者必强，强者在内而摩其筋，夫筋之所由と，恒由此作。（摩犹隐也。故书“筋”或作“蓟”。郑司农云：“当为筋。と读为‘车と’之と。”玄谓と，绝起也。○と，昌廉反，注同。）<br/>　　【疏】注“摩犹”至“起也”○释曰：此还重释筋�不得所之意。先郑读“と为车と之と”者，《卫诗》云“渐车惟裳”，《昏礼》亦云“妇事亦如之有衤炎”，故读从之。後郑云“と，绝起也”者，由绝起则廉と然也。<br/>　　故角三液而�再液。（重��治之，使相称。○重，直龙反。称，尺证反，下“各称”同。）<br/>　　【疏】注“重��治之相称”○释曰：或三液、再液不等者，角须三液，�须再液，乃得相称。<br/>　　厚其{如巾}则木坚，薄其{如巾}则需，（需谓不充满。郑司农云：“{如巾}读为‘襦有衣絮’之絮。{如巾}谓弓中裨。”○{如巾}，女居反。需，人兖反，下注“罢需”同。襦，刘音须，沈音襦，本亦作衤专。絮，本亦作{如巾}，《周易》作衤如，皆女居反。裨，符支反，又音卑。）<br/>　　【疏】注“需谓”至“中裨”○释曰：“需谓不充满”者，需襦不进，故为不充满。谓“弓中裨”者，造弓之法，弓�虽用整木，仍於�上裨之，乃得调&#59297;也。<br/>　　是故厚其液而节其{如巾}。（厚犹多也。节犹&#59297;也。）<br/>　　【疏】注“厚犹”至“&#59297;也”○释曰：多其液者，谓角�其裨须节&#59297;厚薄得所也。<br/>　　约之不皆约，疏数必侔。（不皆约，缠之缴不相次也。皆约则弓{如巾}。侔犹均也。○数，音朔。侔，莫侯反，或亡又反。缴，不音灼。）<br/>　　【疏】注“不皆”至“均也”○释曰：“约”，谓以丝胶横缠之，今之弓犹然。云不皆约，谓不次比为之。疏数必侔，约之多少，须稀疏必均也。<br/>　　斫挚必中，胶之必均。（挚之言致也。中犹均也。）<br/>　　【疏】“斫挚”至“必均”○释曰：斫�厚薄，必调均为之。施胶亦均，不得偏厚也。自此以下，说弓之隈里施胶之事。云摩其角，谓�不均而有高下，则摩其角。<br/>　　斫挚不中，胶之不均，则及其大�也，角代之受病。夫怀胶於内而摩其角，夫角之所由挫，恒由此作。（�不均则角蹴折也。○挫，子卧反。蹴，子六反。）<br/>　　【疏】注“�不”至“折也”○释曰：此总释经“角代之受病”及“角之所由挫”二事者也。<br/>　　凡居角，长者以次需。（当弓之隈也，长短各称其�，短者居箫。○隈，乌回反。）<br/>　　【疏】注“当弓”至“居箫”○释曰：云“长短各称其�”，复云“短者居箫”，箫谓两头，则长者自然在隈内可知。<br/>　　恒角而短，是谓逆桡，引之则纵，释之则不校。（郑司农云：“恒，读为�ㄌ之ㄌ。”玄谓恒读为扌恒，扌恒，竟也。竟其角，而短于渊�，引之，角纵不用力，若欲反桡然。校，疾也。既不用力，放之又不疾。○恒，古邓反，又如字，下同。校，古卯反，注及下同。�，音督。ㄌ，古邓反，或古登反，沈又居肯反。扌恒，古邓反。）<br/>　　【疏】注“郑司”至“不疾”○释曰：竟角而短，谓施角竟满两畔，而上下短於隈者也。云“是谓逆桡”者，被弦引之时，以角宽而短引之角纵，不用力，若欲反桡然，故云“引之则纵”也。“释之则不校”者，角所以放矢，今角不用力，故释放之不校疾也。<br/>　　恒角而达，譬如终绁，非弓之利也。（达谓长於渊�，若达於箫头。绁，弓&lt;韦必&gt;。角过渊接，则送矢太疾，若见绁於&lt;韦必&gt;矣。弓有&lt;韦必&gt;者，为发弦时备频伤。《诗》云“竹&lt;韦必&gt;绲&#59266;”。○辟如，音譬，下注“变辟”同，或房赤反。绁，息列反，弓&lt;韦必&gt;也。&lt;韦必&gt;，音秘，又补结反。为，于伪反。绲，古本反，刘古魂反。滕，本又作&#59266;，徒登反。）<br/>　　【疏】注“达谓”至“绲&#59266;”○释曰：先郑上读为�ㄌ之ㄌ者，从俗也。此弓非直两畔角满，读之为扌恒角，而角又上下长於渊�，如达於箫头。若然，则“譬如终绁”，绁，谓弓&lt;韦必&gt;，谓弓在&lt;韦必&gt;中然，非弓之利。引《诗》云“竹&lt;韦必&gt;绲&#59266;”者，绲，绳。&#59266;，系约之也。以竹为&lt;韦必&gt;，发弦时，裨於弓之背上，又绳横系之，使相著。&lt;韦必&gt;与弓为力，备顿伤也。<br/>　　今夫茭解中有变焉，故扌交。（郑司农云：“茭读为‘激发’之激。茭，谓弓檠也。校读为‘绞而婉’之绞。”玄谓茭读如“齐人名手足�为�”之�。茭解，谓接中也。变，谓箫臂用力异。校，疾也。○茭，司农古历反，郑户卯反。解，户卖反，注同。茭读，音交，下“茭”亦同。激，古历反。�，乌唤反。�，户卯反。臂，如字，下文同，本或作辟，一音房赤反。）<br/>　　【疏】“今夫”至“故校”○释曰：记人别起义端，故言“今夫”。言“茭解中”，谓弓隈与弓箫角接之处。云“有变”者，即异也，谓弓箫与臂用力异。异者，引之则臂中用力，放矢则箫用力。既用力异，故绞，绞，谓矢去疾也。○注“郑司”至“疾也”○释曰：先郑读“茭”为“激发”之“激”者，当时有激发之语，故从俗读之。云“茭谓弓檠也”者，此据用时，辄言弓檠，於义不合，後郑不从之。云“绞”读为“绞而婉”之“绞”者，按昭元年《左氏传》，虢之会，楚公子围设服离卫，叔孙穆子曰：“楚公子美矣，君哉。”退会，子羽谓子皮曰：“叔孙绞而婉。”故读从之。此後郑增成其义。玄谓“茭”读如“齐人名手足�为�”之“�”者，时齐人有名手足节�间为茭，取弓隈与箫角相接，名茭也。<br/>　　於挺臂中有�付焉，故剽。（挺，直也。�付，侧骨。剽亦疾也。郑司农云：“剽读为‘湖漂絮’之漂。”○挺，敕顶反，注同，或徒冷反。�付，方辅反，下同。湖，音胡。漂，匹妙反。絮，相预反。）<br/>　　【疏】注“挺直”至“之漂”○释曰：直臂中，正谓弓把处。“有�付焉”者，谓角弓於把处两畔有侧骨。骨坚强，所以与弓为力，故剽疾也。先郑云“剽”读为“湖漂絮”之“漂”者，时有此语，从俗读之。<br/>　　恒角而达，引如终绁，非弓之利。（重明达角之不利。变譬言引，字之误。○引，音譬。重，直用反。）挢�欲孰於火而无赢，挢角欲孰於火而无�覃，引筋欲尽而无伤其力，鬻胶欲孰而水火相得，然则居旱亦不动，居湿亦不动。（赢，过孰也。�覃，炙烂也。不动者，谓弓也。故书“�覃”或作“朕”，郑司农云：“字从�覃。”○挢，居兆反，刘枯老反，沈古了反。�覃，音潜，又音寻，或大含反。鬻，章吕反。）<br/>　　【疏】“挢�”至“不动”○释曰：此一经，明料理�、角、筋、胶四者，得所不得所之事。不言漆丝者，用力少，故不言也。<br/>　　苟有贱工，必因角�之湿以为之柔。善者在外，动者在内，虽善於外，必动於内，虽善，亦弗可以为良矣。（苟，愉也。湿犹生也。○愉，吐侯反，或吐豆反。）<br/>　　【疏】“苟有”至“良矣”○释曰：此经说弓�须外内皆善，不得外善内恶者也。<br/>　　凡为弓，方其峻而高其�付，长其畏而薄其敝，宛之无已，应。（宛，谓引之也。引之不休止，常应弦，言不罢需也。峻，谓箫也。郑司农云：“敝读为‘蔽塞’之蔽，谓弓人所握持者。”○畏，乌回反。敝，读为蔽，必世反，刘又博婿反。宛，於阮反。应，应对之应，注下皆同。罢，音皮。）<br/>　　【疏】“凡为”至“已应”○释曰：“方其峻”，峻，谓箫，箫宜方为之。“而高其�付”，�付，把中，高对方，则此高者谓为�付骨，宜高为之。“长其隈”，谓�付之上下，宜长为之。“而薄其敝”，敝，谓人所握持，手蔽之处，宜薄为之。有此四善，故引之无休止而应弦，故云“宛之无已”，应谓常用而不就弦也。<br/>　　下�付之弓，末应将兴。（末，犹箫也。兴，犹动也，发也。弓�付卑，箫应弦则�付将动。○卑，刘音婢。）<br/>　　【疏】注“末犹”至“将动”○释曰：言“下�付”者，犹把骨大下，为之，由弓隈下短，故箫应弦，则将动发也。<br/>　　为�付而发，必动於&lt;杀闪&gt;。（&lt;杀闪&gt;接中。○&lt;杀闪&gt;，色界反，刘色例反，注下同。）<br/>　　【疏】注“&lt;杀闪&gt;接中”○释曰：此重释上文“末应将兴”。若如上为�付而发动，则接中亦动也。<br/>　　弓而羽&lt;杀闪&gt;，末应将发。（羽读为扈，扈，缓也。接中动则缓，缓箫应弦，则角�将发。○羽，音户。）<br/>　　【疏】注“羽读”至“将发”○释曰：破“羽”为“扈”者，羽於弓义无所取，故破从扈也。必知此有缓义者，以其上文云“必动於&lt;杀闪&gt;”，故知此云羽&lt;杀闪&gt;者，当从缓&lt;杀闪&gt;。<br/>　　弓有六材焉，维�强之，张如流水。（无难易也。○易，以豉反，下同。）<br/>　　【疏】注“无难易也”○释曰：弓有六材，惟以�为强者，以其�外五材，当依�而有，以�为本，故指�为强。“张如流水”者，以�得所，以制五材，故张如流水无难易，无难易，则强弱得所也。<br/>　　维体防之，引之中参。（体，谓内之於檠中，定其体。防，深浅所止。谓体定张之，弦居一尺，引之又二尺。）<br/>　　【疏】注“体谓”至“二尺”○释曰：云“体谓内之於檠中，定其体”者，此亦谓内之檠中则往来体定，体定然後防之。防之者，郑云“深浅所止”，若王弧之弓，往体寡，来体多，弛之乃有五寸，张之一尺五寸。夹、庾之弓，往体多，来体寡者，弛之一尺五寸，张之得五寸。唐弓、大弓，往来体若一者，弛之一尺，张之亦一尺。是防之深浅所止。云“谓体定张之，弦居一尺，引之又二尺”者，此据唐、大中者而言，馀四者，弛之张之虽多少不同，及其引之皆三尺，以其矢长三尺，须满故也。<br/>　　维角Ｅ５之，欲宛而无负弦。引之如环，释之无失体，如环。（负弦，辟戾也。负弦则不如环。如环亦谓无难易。郑司农云：“Ｅ５读如Ｅ１距之Ｅ１，车�之Ｅ１。”○Ｅ５，直庚反，或之亮反，又诗尚反，注同，沈云或音堂，非。辟，刘必亦反，众家皆四亦反。）<br/>　　【疏】注“负弦”至“之Ｅ１”○释曰：云“维角Ｅ５之”，Ｅ５，正也，谓置角於隈中既正。云“欲宛而无负弦”者，引之弓体不辟戾故也。云“引之如环”者，亦由无负弦故也。云“释之无失体，如环”者，谓放矢後无失体，得如环然。先郑云“Ｅ５”读如“Ｅ１距”之“Ｅ１”，Ｅ１距，取其正也。“车Ｅ１之Ｅ１”，谓车�奇之木，亦取正也。<br/>　　材美，工巧，为之时，谓之参均。角不胜�，�不胜筋，谓之参均。量其力有三均。均者三，谓之九和。（有三读为“又参”。量其力又参均者，谓若�胜一石，加角而胜二石，被筋而胜三石，引之中三尺。假令弓力胜三石，引之中三尺，弛其弦，以绳缓擐之，每加物一石，则张一尺。故书“胜”或作“称”，郑司农云：“当言‘称’，‘谓之不参均’。”玄谓不胜，无负也。○胜，音升，下注同。被，皮寄反。擐，户串反，刘郭大反。）<br/>　　【疏】注“有三”至“负也”○释曰：云“有三读为又参”者，以经上文已云参均，此云三均，故宜被三为参也。上已二文参均，此文加一参均，当云又参均，故破“有”为“又”也。云“量其力，又参均者，谓若�胜一石，加角而胜二石，被筋而胜三石，引之中三尺”者，此言谓弓未成时，�未有角，称之胜一石。後又按角，胜二石，後更被筋，称之即胜三石。引之中三尺者，此据�、角、筋三者具，总称物三石，得三尺。若据初空�时，称物一石，亦三尺。更加角，称物二石，亦三尺。又被筋，称物三石，亦三尺。郑又云“假令弓力胜三石，引之中三尺”者，此即三石力弓也。必知弓力三石者，当“弛其弦，以绳缓擐之”者，谓不张之，别以一条绳系两箫，乃加物一石，张一尺，二石，张二石，三石，张三尺，则与前三�角筋力各一石也。先郑从古书为“称”者，欲以不称为不参均。後郑不从者，此胜即彼负，此不胜即彼不负，故为不胜解之。<br/>　　九和之弓，角与�权，筋三侔，胶三锊，丝三邸，漆三&lt;臾斗&gt;。上工以有馀，下工以不足。（权，平也。侔，犹等也。角�既平，筋三而又与角�等也。锊，钅爰也。邸&lt;臾斗&gt;轻重未闻。○侔，本又作牟，亦作�牟，同，莫侯反，侔等也。锊，色劣反，又音劣。邸，丁礼反，或丁计反。&lt;臾斗&gt;，羊主反。钅爰，音环，又于卷反。）<br/>　　【疏】注“权平”至“未闻”○释曰：此说上九和之弓，轻重相参，不可妄为加减之事。云“锊，钅爰也”者，《尚书》云“其罚百钅爰”之等，言钅爰，此与《冶氏》言锊，锊与钅爰为一物，皆是六两大半两也。“邸&lt;臾斗&gt;之轻重未闻”，经既无文，故云未闻也。<br/>　　为天子之弓，合九而成规。为诸侯之弓，合七而成规。大夫之弓，合五而成规。士之弓，合三而成规。（材长则句少也。○合，如字，一音ト，下同。）<br/>　　【疏】注“材长则句少也”○释曰：此据角弓形不张而言。按下文及《司弓矢》，六弓为三等，王弓弧弓，往体寡来体多，当此天子弓合九成规。唐弓大弓，往来体若一，当此诸侯弓合七成规。夹弓庾弓，往体多来体寡，当此大夫之弓合五成规。於彼六弓已尽，此别云士合三成规，则六弓之外弊恶之弓。按《大射》与《乡射》，大夫士同射五十步侯，又同用夹庾，无士用合三成规之弓。於此言之者，六弓通弊弓有四等，故弊弓暂记士而言，其实士不用合三成规之弓也。材良则句少，据王、弧及唐、大已上而言也。<br/>　　弓长六尺有六寸，谓之上制，上士服之。弓长六尺有三寸，谓之中制，中士服之。弓长六尺，谓之下制，下士服之。（人各以其形貌大小服此弓。）<br/>　　【疏】“弓长”至“服之”○释曰：此以弓有长短三等，人亦有长短三等，而言取其弓与人相称之事。此上士、中士、下士，以长者为上士，次者为中士，短者为下士，皆非命士者，故郑云“人各以其形貌大小服此弓”也。<br/>　　凡为弓，各因其君之躬志虑血气。（又随其人之情性。）<br/>　　【疏】注“又随”至“情性”○释曰：上文据人形为弓，此据人性，故郑云“又随其人之情性”也。此亦与下文为目，下别以弓与志相配而言也。躬即身也，志虑据在心，血气据言与举动也。<br/>　　丰肉而短，宽缓以荼，若是者为之危弓，危弓为之安矢。骨直以立，忿�以奔，若是者为之安弓，安弓为之危矢。（言损嬴济不足。危、奔，犹疾也。骨直谓强毅。荼，古文舒假借字。郑司农云“荼读为舒”。○肉，如字，刘而树反。�，音势。）<br/>　　【疏】注“言损”至“为舒”○释曰：此经以下，说君之躬与志虑弓之所宜者也。“危弓”，则夹、庾，弱者为言。“安弓”，谓王、孤之类，强者而言。若然，危矢据桓矢，安矢据杀矢者也。言“损赢济不足”者，言丰肉宽缓是不足，则危弓济之。危弓为赢，则以安矢损之。骨直忿�是赢，则安弓损之。安弓是不足，则以危矢济之。<br/>　　其人安，其弓安，其矢安，则莫能以速中，且不深。（故书“速”或作“数”，郑司农云：“字从速。速，疾也。三舒不能疾而中，言矢行短也，中又不能深。”○中，丁仲反，注及下同。数，音朔，同。）<br/>　　【疏】注“故书”至“能深”○释曰：上文以安危损益，即於射事为可。此三安而无损益，故不可。<br/>　　其人危，其弓危，其矢危，则莫能以愿中。（愿，悫也。三疾不能悫而中，言矢行长也。长谓过去。○愿，音原，一音元。悫，苦角反。）<br/>　　【疏】注“愿悫”至“过去”○释曰：此三危亦无损济，故亦不可也。云“三疾不能悫而中，言矢行长也。长谓去”者，危弓危矢，谓夹、庾、恒矢之等，皆射远，兼人且危躁，故矢行长过去也。<br/>　　往体多，来体寡，谓之夹、臾之属，利射侯与弋。（射远者用势。夹、庾之弓，合五而成规。侯非必远，顾执弓者材必薄，薄则弱，弱则矢不深中侯，不落。大夫士射侯，矢落不获。弋，缴射也。故书“与”作“其”，杜子春云：“当为与。”○夹，古洽反，刘古协反。臾，音庾。射，食亦反，注下除“缴射”、“大射”、“小射”、“用射”外皆同。获，相檗反。缴射，诸若反。）<br/>　　【疏】注“射远”至“为与”○释曰：六弓两两相将，下文王弓不言弧弓，唐弓不言大弓，故言“之属”。今此夹、庾并言，亦云“之属”者，夹、庾虽并言，以夹、庾其类非一，故亦云之属也。云“射远者用�”者，谓审曲曲势，夹庾反张多，随曲�向外，弱则射远，不能深，则近亦不深，故射近侯用之。故郑云“侯非必远，故执弓者材必薄，薄则弱，弱则矢不深中侯，不落”者，谓弓射远，以其材弱，纵射近，亦不深，故近侯矢但不落也。云“大夫士射侯，矢落不获”者，按《大射》云：“中离维纲，扬触捆复，君则释获，众则否。”大夫上矢落侯不获，故不得用，是唐、大之等也。云“弋，缴射也”者，按《司弓矢职》云：“夹弓、庾弓，以授射&lt;豸干&gt;侯、鸟兽者。”&lt;豸干&gt;侯、鸟兽，则射侯与弋也。按彼注：“近射用弱弓，则射大侯者用王、弧，射参侯者用唐、大矣。”如是，君用王、弧射大侯，大夫用唐、大射参侯，士用夹、庾射豹侯。若然，此大夫与士同用夹、庾射近侯者，据天子之臣多，则三公、王子为诸侯者射熊侯，卿大夫士同射豹侯也。若然，射七十步侯用唐、大，其远中侯亦不落也。<br/>　　往体寡，来体多，谓之王弓之属，利射革与质。（射深者用直，此又直焉，於射坚宜也。王弓合九而成规，弧弓亦然。革谓干盾。质，木椹。天子射侯亦用此弓。《大射》曰：“中离，维纲，扬触，�困复，君则释获，其馀则否。”○椹，张林反。�困，苦本反。）<br/>　　【疏】注“射深”至“则否”○释曰：言“王弓之属”，则之属中，弧弓及王弧之辈类也。云“利射革与质”，此即《司弓矢职》云：“王弓、弧弓以授射甲革椹质者”，亦一也。云“天子射侯亦用此弓”，不言者，举射革与质，有上文“弱弓射近”可参，故不言可知也。“《大射》曰：中离，维纲，扬触，�困复”，中谓中侯，离犹过也，丽也。维谓侯射与左右舌一幅，两相反角，亦以纲维持之，而系於柱。纲谓左右舌上畔下畔，以一大纲绳，各系於其柱上，以持侯。其纲皆出布幅一寻，谓之为纲。“扬触，�困复”者，矢高扬而过侯。彼注云“扬触”者，谓中他物，扬而触侯也。�困复，谓矢至侯，不著而还复。复，反也。如此五者，君则释获，其馀则否。则臣不得获，惟中乃可又获。<br/>　　往体来体若一，谓之唐弓之属，利射深。（射深用直。唐弓合七而成规，大弓亦然。《春秋传》曰：“盗窃宝玉大弓。”）<br/>　　【疏】注“射深”至“大弓”○释曰：唐弓之外仍有大弓，故云“之属”也。按《司弓矢职》云：“唐弓、大弓，以授学射者、使者、劳者。”此不言者，亦各举一边而言，兼有彼事可知。言“射深用直。唐弓合七而成规”者，则王、弧之弓亦射深用直。唐、大合七成规，则王、弧之弓射深可知。引《春秋》者，定八年《公羊传》文。彼以阳虎为盗窃宝玉大弓。彼《公羊》云：“宝者何？璋判，白弓绣质。”引之者，证大弓同也。<br/>　　大和无氵爵，其次筋角皆有氵爵而深，其次有氵爵而疏，其次角无氵爵。（大和，尤良者也。深，谓氵爵在中央，两边无也。角无氵爵，谓隈里。）<br/>　　【疏】“大和”至“无氵爵”○释曰：大和，谓九和之弓，以其六材俱善尤良，故无漆氵爵也。“其次筋角皆有氵爵而深”者，筋在背，角在隈，皆有氵爵。但深在其中央，两边无也。“其次有氵爵而疏”者，以上参之，此谓两边亦有，但疏之，不皆有也。“其次角无氵爵”，谓隈里无氵爵，萧与及背有之。<br/>　　合氵爵若背手文。（弓表里氵爵合处，若人合手背，文相应。郑司农云：“如人手背文理。”○背，补内反，注同。）<br/>　　【疏】注“弓表”至“文理”○释曰：言“合氵爵”者，谓弓表里氵爵漆相合之处，若人合手背上文理相应。<br/>　　角环氵爵，牛筋ナ氵爵，麋筋斥蠖氵爵。（ナ，&#59300;实也。斥蠖，屈虫也。○环，如字，又户串反。ナ，扶文反，注同。斥，音尺，蠖，枉缚反，又於郭反。&#59300;，丝子反。）<br/>　　【疏】注“ナ&#59300;”至“虫也”○释曰：此说弓表及弓里氵爵故也。“角环氵爵”，谓隈里氵爵文如环然。“牛筋ナ氵爵”者，此说弓背用牛筋之漆，如麻子文。若用麋，其氵爵文如斥蠖文。云“ナ，&#59300;实”者，&#59300;乃牡麻无实，而云ナ，&#59300;实，举其类尔，若箪笥然也。“斥蠖，屈虫”者，《易》云“斥蠖之屈，以求信”是也。<br/>　　和弓�摩。（和犹调也。�，拂也。将用弓，必先调之，拂之，摩之。《大射礼》曰：“小射正授弓，大射正以袂顺左右隈，上再下一。”○上，时掌反。）<br/>　　【疏】注“和犹”至“下一”○释曰：引《大射》云“大射正以袂顺左右隈”者，以左手横执之时，上隈向右，下隈向左，而上再下一，拂去尘，乃授与君。《大射》虽不言调，亦调可知也。<br/>　　覆之而角至，谓之句弓。（句於三体，材敝恶，不用之弓也。覆，犹察也，谓用射而察之。至，犹善也。但角善，则矢虽疾而不能远。○覆，孚服反，下皆同。句，刘力具反，沈音钩。善，本或作Ｄ４，音善，下同。）<br/>　　【疏】注“句於”至“能远”○释曰：此以下论弓有六材，角、�、筋用力多，特言之。若三者全善，则为尤良，若一善者为敝，二善者为次。今此先察一善者至，谓若馀�、筋不善，直角善，可以为句弓。云“句於三体，材敝恶，不用之弓也”者，谓不入上三文所用之内。言“矢虽疾不能远”者，上云射远用�，�是弱弓而射远。但此句弓为弱於彼，虽疾不能射远也。<br/>　　覆之而�至，谓之侯弓。（射侯之弓也。�又善，则矢疾而远。）<br/>　　【疏】注“射侯”至“而远”○释曰：此察次弓，此非直角至，兼�善，谓之射侯之弓。则上夹、庾利近射与弋，言矢疾而远，对上句弓疾而不远，不及侯者也。<br/>　　覆之而筋至，谓之深弓。（射深之弓也。筋又善，则矢既疾而远，又深。）<br/>　　【疏】注“射深”至“又深”○释曰：此弓三善者也。按上文唐、大射深，则王、弧三善亦射深可知，举中以见上者也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-265-4504.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-265-4506.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-265.html" action-type="chapterComment" class="comment"><i></i>周礼注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

