<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第九十二　　　　礼仪部十三_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第九十二　　　　礼仪部十三全文,虞世南作品" />
<meta name="description" content="北堂书钞原文阅读,●北堂书钞卷第九十二　　　　礼仪部十三全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9698.html";
var nextpage="novel-read-999-9700.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第九十二　　　　礼仪部十三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9698.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第九十二　　　　礼仪部十三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:58:24<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註死三十（复魂附　　敛附　　殯附　　附　　祖载附）<br/><br/>　　棺槨三十一　　　　　　葬三十二挽歌三十三<br/><br/>　　○死三十（复魂附　　敛附　　殯附　　襚附　　祖载附）<br/><br/>　　人之将死其言也善「论语云曾子有疾孟敬子问之曾子言曰鸟之将死其鸣也哀人之将死其言也善马注孟敬子鲁大夫仲孙捷也苞咸曰欲戒敬子言我且死言善可用○今案泰伯篇集解苞作包且作将」<br/><br/>　　逢天之慼大命殞绝「左氏陈侯使公孙真子弔吴而吴人辞之上介芋尹盖对曰寡君闻楚為不道荐伐吴国使盖备使弔君之下吏无禄使人逢天之慼大命殞绝○今案左氏哀十五年传真作贞殞绝作陨队餘同本钞改真者系宋人传钞因仁宗讳禎兼避也」<br/><br/>　　人有一死「司马迁答任少卿书云人固有一死有重于泰山有轻于鸿毛用之所趋异也○今案史记文选有重有轻两有字皆作或」人有三死「说苑云鲁哀公问於孔子曰有智者寿乎对曰然人有三死而非命也者人自取之也夫寝处不时饮食不节劳逸度者共杀者也○今案陈本共杀句作疾共杀之考说苑十七杂言篇与陈同」<br/><br/>　　所必不免「史记范睢传云睢说秦昭王曰夫以乌获晋鄙之力而死荆軻孟賁庆忌夏育之勇焉而死死者人之所必不免也○今案史记晋鄙作任鄙荆軻作成荆考晋鄙不得称力荆軻刺始皇时乃死当昭王时不得言死则旧钞有譌字也」<br/><br/>　　明于分理「文中子老子曰圣人同死生愚人亦同死生圣人明于分理愚人不知利害所在也○今案中字衍考见守山阁文子符言篇又铁华馆影宋文子无圣人明于八字知作和」<br/><br/>　　精亡形存「论衡云人之死也犹火灭也人病且死精亡而形存○今案见论衡卷二十论死篇本钞且死下有同死生数句系沿上条误入今删正」犹火之灭「又云人之死犹火之灭也人病且死与火之且灭何以异○今案见论衡论死篇」忽然长逝「傅玄四言杂诗忽然长逝火灭烟消○今案百三家本傅集脱陈本删四言杂三字初学记十四引同」隐然长寝「曹植髑髏诗云牢洛冥漠与道相駈隐然长寝乐无是踰○今案百三家本陈思集及陈本洛作落漠作寞末句作其乐无踰初学记十四引亦然」為一槨土「淮南子云吾生有七尺之形死有一槨之土○今案淮南子精神训槨作棺初学记十四引亦然陈本已照改」託万鬼邻「陆机王侯挽歌辞云昔居四民宅今託万鬼邻○今案初记十四引挽歌辞民作人」死则同穴「毛诗蟋蟀云生则异室死则同穴谓予不信有如皦日○严氏校以小注则字误置穴下今移正今案此见王风大车篇蟠蟀二字盖误」于其居「毛诗葛生篇百岁之后归于其居郑笺居谓坟墓○今案唐风笺同」大夫曰卒士曰不禄「曲礼曰天子死曰崩诸侯曰薨大夫曰卒士曰不禄庶人曰死○今案见曲下」<br/><br/>　　君子曰终小人曰死「檀弓曰君子曰终小人曰死郑注事卒為终也死之言澌也尽也○今案檀弓注同」寿考曰卒「礼记曰寿考曰卒短折曰不禄○今案见曲礼下篇」<br/><br/>　　死寇曰兵「又云死寇曰兵郑注异於凡人当饗禄于后○今案曲礼下注于后作其后」陈尸牖下「家语史鱼将卒命其子曰吾在市不能进璩伯玉退弥子瑕是吾為臣不能正君也生而不能正君死不以成礼我死汝其陈尸牖下灵公弔焉命殯于宾位进璩伯玉退弥子瑕孔子曰史鱼死而尸諫可不谓直者耶○今案见家语困誓篇宾位作客位亦见本钞一百諫挣篇引作客位」<br/><br/>　　形体独陈「白虎通云尸柩者何谓也尸之為言陈也失气亡神形体独陈○今案白虎通崩薨篇陈也上有失也二字」复者尽爱之道「擅弓云复尽爱之道也有祷祀之心焉郑注复谓招魂且分祷五祀庶几其精气之反○今案擅弓注同」复于太祖「同礼夏采职云夏采掌大丧以冕服复于太祖郑司农注云夏采天子之官也故以冕服复于太祖以乘车建绥复于西郊天子之礼也太祖者始祖之庙也○今案天官夏采注同」<br/><br/>　　复于小庙「檀弓云君复于小寝大寝小祖大祖库门西郊○今案檀弓篇西作四」男子称名妇人称字「礼丧大记云凡复男子称名女子称字○今案陈本删凡复以下」<br/><br/>　　虞人设阶狄人设阶「又云复有林麓则虞人设阶无林麓则狄人设阶郑注阶所乘以升屋者虞人主林麓之官也狄人乐吏○今案丧大记注吏下有之贱者三字陈本脱乘以二字吏误使」升屋东荣「礼记杂记云诸侯行而死于道则升其乘车之左轂以其绥复郑注绥為旌旗之旄也升车左轂象升屋东荣也○今案陈本脱郑注以下」升车左轂「又云诸侯行而死于道悉如上言郑注升车左轂象升屋东荣也绥為旌旗之旄也去其旒而用之异于生也○严氏校之旄改之旌恐非今案杂记注同」复者朝服「大记云小臣复复者朝服朝服而复所以事君之服也复用死者之祭服以其求于神也○王石华校标目朝者改者朝今案朝服而复句下皆丧大记郑注」复以褎衣「杂记云诸侯以褎衣郑注复招魂复魄也褎衣亦始命為诸侯及朝覲见加赐之衣也褎犹进也○今案陈本同」国君以卷夫人屈狄「丧大记云复者朝服国君以卷谓上公也夫人以屈狄互言之耳上公以袞则夫人用禕衣也○今案国君以下见丧大记郑注」大夫玄赭世妇襢衣「又云复者朝服大夫以玄赬世妇以襢衣郑注云赬赤也赤衣赤裳所谓卿大夫自玄冕而下之服也其世妇亦以襢衣也○严氏校以本钞标目世误服改正王石华覆校改襢从示旁沿陈本之误今案丧大记注与原钞同」<br/><br/>　　士以爵弁士妻税衣「又云复者朝服士以爵弁士妻以税衣○今案陈本同」三日后敛「又云或问曰三日而后敛者何也曰孝子亲死悲哀志懣故葡匐而哭之故曰三日而后敛者候其生也三日不生亦不生矣○严氏校小注或问曰下句者改日今案礼记问丧篇候作俟」<br/><br/>　　大敛绞紟「又云大敛布绞紟缩者三横者五○今案南昌本丧服大记脱紟字餘同」揳齿用角■〈扌四〉「仪礼士丧礼云揳齿用角■〈扌四〉郑注云為将含恐其口急也谨案■〈扌四〉是方基子揳其口内也○今案士丧礼篇揳■〈扌四〉皆从木旁陈本改注丧大记」缀足用燕瓦「仪礼士丧礼云缀足用燕瓦郑注缀犹拘木為将履恐其辟戾也○今案陈本改丧大记考士丧礼瓦作几履作屨」挋用浴衣「又云挋用浴衣郑注用巾拭之也○王石华校裕改浴今案此引仪礼陈本改注丧大记」挋用巾「又云挋用巾郑注挋晞也清也谨案用巾拭髮也○今案此引仪礼陈本改注丧大记」璵璠敛「孔子家语云季平子卒将以奉君之璵璠歛谓賵以珠玉孔子闻之曰送而以宝玉是曝尸於中原也○今案见家语子贡问篇賵作赠」具唅玉「左传云公会吴伐齐陈子行命其徒具唅玉杜预註曰唅玉以示必死也○严氏校会公改公今案左氏哀十一年传注以示作亦示陈本脱公字」唅以米贝「释名云唅以米贝含其口中也○今案毕本释丧制篇米作珠陈本亦改珠」唅以疏米「家语云孔子之丧公西赤掌殯葬焉唅以疏米二贝○今案见家语终记解二作三」<br/><br/>　　殯於客位「丧大记云丧礼每加以远小敛於户内大敛於阼阶殯於客位郑注曰之所以崇敬也阼或為堂○严氏校阶阼改阼阶今案此见礼记坊记无阶字餘同本钞及陈本作丧大记误耳」<br/><br/>　　殯於两楹「檀弓云殷人殯於两楹之间则与宾主共之也○今案檀弓夹作共」殯於西阶「又云周人殯於西阶之上则犹宾之也○今案见檀弓」殯於东阶「又云后殯於东阶之上则犹作阼也○今案见檀弓」掘肂见衽「仪礼士丧礼云掘肂见衽郑注云肂埋棺槨之坎掘之於西阶上衽小要也○今案士丧礼注无槨字」欑置西序「丧大记云大夫欑置于西序士殯见衽涂上郑注欑木周輴车而槨而涂○今案礼记丧大记同惟郑注文舛误如散字与原注无一合者」賵襚者所以助生送死「白虎通云礼有賵襚者所以助生送死追恩终副至意也○今案白虎通崩薨篇賵作赠恩下有重字」知生则賻「春秋说题辞云知生则賻賻之為言助也賵之為言覆也知死者则賵遗也○今案御五百五十引说题辞知死句在知生句下无遗也字者字」知死者賵「春秋说题辞云賵之為言覆也知死者则賵遗也○王石华校标目賻改賵今案详上条」乘马曰賵「穀梁传賵者何也乘马曰賵衣衾曰襚贝玉曰唅钱财曰賻谨案賵覆也车马服载人也襚衣也唅含之也賻助也所以助营凶事○今案见穀梁隐元年谨案以下永兴自注陈本服误覆载」<br/><br/>　　衣服曰襚「公羊衣服曰襚穀梁衣衾曰襚○今案见公羊隐元年传服作被」说驂而賻「檀弓云孔子之卫遇旧馆人之丧入而哭之哀出使子贡说驂而賻之郑注云賻助丧用也騑马曰驂○今案陈本騑误駢」服祭曰襚「又云卫有太史曰柳庄寝疾公曰若疾亟虽当祭必告公请於尸曰有臣柳庄也者社稷之臣也闻之死请往不释服而往遂以襚之郑注急弔贤者脱君祭服以襚臣亲贤也○今案檀弓亟作革释文云革本又作亟陈本已改革又删急弔四字脱君上衍不字」<br/><br/>　　有司请祖期「仪礼士丧云既夕哭请啟期告于君夙兴设盥于祖庙门外有司请祖期○今案士丧礼同陈本误改既夕」将祖纳轜车「贺循丧服要纪云日夜将祖纳轜车于阶下举招而载备采饰焉既载遂回车南首也○今案陈本脱日夜以下通典八十六引有北首纳轜车於陛下句玉函山房但用陈本」始载於庭「白虎通云祖于庭何尽孝子之恩也祖始也始载於庭辞祖禰故名祖载也○今案见白虎通崩薨篇陈本尽?祚名误為」葬祖於庭「周礼丧祝云及祖饰棺郑注曰祖谓将葬祖於庭也○今案见春官陈本多窜改」<br/><br/>　　○棺槨三十一<br/><br/>　　古者不封不树后世圣人易之以棺槨「周易云古之葬者厚衣以薪葬之中野不封不树丧期无数后世圣人易之以棺槨○今案繫辞下以薪上有之字」有虞氏瓦棺「檀弓曰有虞氏瓦棺郑注曰始不用薪也有虞氏上陶○今案檀弓注同」夏后氏堲周「又云夏后氏堲周郑注火熟曰即烧土冶以周于槨也或谓之土周犹是也○今案檀弓注槨作棺犹作由」棺厚三寸「帝王世纪禹葬衣衾三领桐棺三寸○今案类聚十一引同」<br/><br/>　　桐棺四寸「家语云孔子之丧公西赤掌殯葬焉桐棺四寸柏槨五寸○今案见家终记解栢槨误柏棺」四寸之棺五寸之槨「檀弓云有子曰夫子制于中都四寸之棺五寸之槨以斯知不欲速朽也○今案近本檀弓作槨」鲤也死有棺而无槨「论语先进云顏渊死顏路请子之车子曰才不才亦各言其子也鲤也死有棺而无槨吾不可徒行以為之槨○今案陈本删去小注」张汤死有棺无槨「汉书汤有罪自杀昆弟欲厚葬汤母曰汤為大臣被恶言而死何厚葬為哉载以牛车有棺无槨上曰非此母不生此子也○今案见汉书五十九张汤传」宋文公葬棺有翰■〈方会〉「左氏云宋文公葬棺有翰■〈方会〉杜预注旁饰棺槨■〈方会〉上饰皆僭王者礼也○今案成二年传■〈方会〉作檜旁饰下无棺槨二字」董贤自杀棺有珠璧「汉书董贤传有司奏董贤自杀伏事父恭不悔过乃复以朱砂画棺左苍龙右白虎上著金银日月玉衣珠璧○今案汉书九十三以朱砂作以沙餘同师古注训為以朱砂涂之」温明秘器「晋公卿礼秩云安平王孚薨者赐东园秘器○今案见御览卷同上」朱器「东观云梁商薨给赐东园轜车寿朱器鏤黄金玉柜○今案御览五百五十一引无给字轜车字黄金字寿朱作朱寿柜作匣陈本脱金字有轜车二字餘同御览姚辑本聚珍本东观记有轜车字末四字作黄玉匣案餘亦同御览」<br/><br/>　　朱棺「又云耿秉薨赐朱棺玉衣○今案御览五百五十一引及姚辑本聚珍本同」瓦棺「帝王世纪云有苗氏叛舜一南征崩於鸣条殯用瓦棺○今案类聚十一引世纪南上无一字用作以」尽棺「谢后汉书和帝追封謚皇太后父梁松為褎亲愍侯改殯园画棺玉匣衣衾○今案初学记十四引同姚辑汪辑本谢书松皆作竦餘悉同汪辑亦作竦无改字画字餘亦同」玉棺「风俗通云叶令王乔天下一玉棺於厅事前令臣史试入终不动摇乔曰天帝独欲召我沐浴服饰寝其中盖便立覆宿夜葬于城东县中牛皆流行○今案风俗通正失篇流行作流汗」<br/><br/>　　石棺「荆州记云临湘水中有二石床床上有二石棺色绝如洞镜莫能详者也○今案陈本石床上无二字详下无者字」卖马买棺「谢承后汉书徐栩為长沙郡将亡遗言不受赠賻有一匹私马卖以买棺○严氏校魏改谢今案御览五百五十一引栩误翊亡作死马卖误倒入卖马汪辑本谢书将亡作后死餘与原钞同姚辑本脱」<br/><br/>　　杂木為棺「续汉书杨震数切諫為樊丰等所譖遣归本郡震行至城西阳亭谓诸子门人曰身死之日以杂木為棺布单被裁足以盖形○今案御览五百五十一引及姚辑汪辑本续汉书西下有夕字足下无以字单上无布字」<br/><br/>　　暴雨漂棺「魏志李催等葬董卓于郿并董氏所焚之火合鍜一棺而葬之是日大暴雨震卓墓流水入藏漂其棺木○今案魏志六董卓传无并董十六字流水作水流木作槨」<br/><br/>　　发塚剖棺「魏志宣王讨王凌先赦凌罪凌知罪重试索棺钉以观太傅意太傅给之遂自杀乃穷治其事发凌塚剖暴尸於道○今案凌知二十字见魏志二十八注引魏略见凌传於道作於市」<br/><br/>　　○葬三十二<br/><br/>　　昔葬也欲人之弗得见也「礼记国子高曰昔葬也者藏也藏也者欲人之不得见也衣足以饰身棺周於衣槨周於棺土周於槨○今案檀弓无昔字衣足上有是故二字」<br/><br/>　　葬於墓所以即远也「檀弓云子游曰饭于牖下小敛於户内犬歛于阼阶殯于客位祖於庭葬於墓所以即远也故丧事有进而无退○今案檀弓无阶字」下殤葬於「曾子问云下殤土周葬于园遂舆机而往注云舆机举尸之床也以绳緪作絙餘同」小儿葬于道「风俗通云葬小儿必于道边者伤其人道未成故置于道侧使视成人之道也○今案陈本同」相地可葬「仪礼既夕礼云冢人物土郑注物犹相也相其地可葬者乃营之也○今案此见仪礼注同」卜其宅兆「孝经云卜其宅兆而安昔之郑注宅葬地兆吉兆也葬大事故卜之慎之至也○今案明皇注有葬事大故卜之六字疏以為依郑注餘脱」<br/><br/>　　诸侯五月同盟至大夫三月同位至士踰月外姻至「左氏云天子七月而葬同轨毕至诸侯五月同盟至大夫三月同位至士踰月外姻至○今案见隐元年传」不為雨止「王制云葬不為雨止郑注虽雨犹葬以其礼仪少也○今案王制注同」不避涂潦「曲送葬不避涂潦」反葬於周「檀弓云太公封於营丘比及五世皆反葬於周郑注齐太公受封留為太师葬於周子孙生焉不忍离也五世之后乃葬於齐○今案檀弓注同」合葬於防「又云孔子少孤不知其墓问于邹曼父之母然后得合葬於防○今案檀弓邹作聊」葬在西阶「又云季武子成寝杜氏之葬在西阶之下合葬非古也自周公以来未之有改也吾许其大而不许其细何居命之哭○今案见檀弓篇」兆在路寝「晏子春秋云公成路寝之臺逢于何遭晏子再拜马前曰于何之母死兆在路寝之臺■〈片庸〉下愿请合骨晏子白公公曰子尝闻请合葬人主之宫乎晏子曰婴闻之生者不安命之曰畜忧也死者不葬命之曰畜哀也畜忧者怨畜哀者危不如许之公曰诺逢于何遂葬路臺牖下○今案此见晏子内篇諫下之臺■〈片庸〉下四字误作当如之何陈本尚不误俞本■〈片庸〉作褊」<br/><br/>　　前有方相「蔡质汉官仪云阴太后崩前有方相及凤凰车○今案见平津馆辑本卷下」黄金四目「周礼方相氏云掌蒙熊皮黄金四目玄衣朱裳执戈扬楯帅百隶以敺疫○今案见夏官」故作旗头「风俗通云俗说人死魂气浮扬故作旗头以存之言盛大也○今案陈本脱言头以下俞本全脱」以威厉鬼「又云俗说曰凡祭祀先祖所以求福方者兴旭相者所以威厉鬼敺同像方相欲以惊逐鬼魅○今案此文有误陈俞本皆脱」死不可别以旗识之「檀弓云铭明旌也以死者為不可别也故以其旗识之卢植注曰形掩藏不可别故以其旗别也○今案陈本植误相故以句作故旌以别之玉函山房辑礼记卢注一卷脱此条」<br/><br/>　　始死葬铭各以其官「杜预丧服要纪云始死葬铭卿大夫士皆建物皆书朱各以其官妇人则书姓行也○今案陈本玉函山房辑本卿上有凡字无皆建六字又玉函本书姓作以姓」<br/><br/>　　夏后氏绸练「礼记明堂位云夏后氏之绸练邱注夏后氏以绸為杠以练為旒也谨案丧葬用○严氏校氏后改后氏今案陈本脱谨案以下」周人墙置翣「檀弓云周人墙置翣郑注墙柳衣也谨案翣形如扇画以炎文○今案陈本脱谨案以下」君顓翣「礼记云君顓翣郑注翣者车饰也○今案陈本同」设披周也设崇殷也「檀弓云设披周也崇殷也郑注云披柩行夹引棺者崇是崇牙旌旗饰也谨案披引棺索也○今案陈本脱谨案以下」槀车载簑笠「仪礼既夕记云槀车载簑笠郑玄注槀犹散也散车簑笠备雨之具也○今案既夕记簑作蓑之具作服字槀从禾阮氏校勘记云通解要义杨敖均从木毛本作簑」蚁结四隅「檀弓云褚幕丹质蚁结于四隅郑注以丹布幕為楮葬覆棺画褚之四角其文如蚁行往来交错也蚁蚍蜉也殷之蚁结似今蛇文画○王石华校不知下条道车二字原窜入此标目蚁结上又不知下条小注司常数句误窜入此条蚁行之上竟於道车下增入丹质二字不察甚矣今案照礼记周礼文移正」<br/><br/>　　道车「司常云道车载旞郑又云道车朝夕燕出入之车朝服视朝○今案周礼司常注无朝服以下餘详上条」男子西向妇人东向「又云国昭子之母死问于子张曰葬及墓男子妇人安位子张曰司徒敬子之葬夫子相男子西向妇人东向郑注云夹羡道為位○今案檀弓之葬作之丧向作乡此条应在下条之下」<br/><br/>　　止柩就道止哭听变「礼记云曾子问云葬引止于堩日有蚀之且不乎孔子曰昔者吾从老■〈日冉〉助葬於巷党及堩日有蚀之老■〈日冉〉曰丘止柩就道又止哭而听变既明反而后行曰礼也郑注堩道也变谓异礼○今案曾子问篇蚀作食」<br/><br/>　　黄帝葬於桥山「史记五帝本纪云黄帝崩葬於桥山○今案陈本无崩字」帝嚳葬於狄山「山海经云帝嚳葬於狄山之阴○王石华校标目誉改嚳今案见海外南经」<br/><br/>　　炎帝葬长沙「帝王世纪云炎帝在位百二十年而崩葬长沙○今案御览七十八引世纪同」帝嚳葬顿丘「又云帝嚳高辛氏姬姓也有圣德年十五而佐顓頊三十登位都亳在位七十年年百五岁而崩葬顿丘宜阳○今案类聚十一引帝王世纪三十作四十宜阳作广阳里御览七十九引三十作二十」<br/><br/>　　顓頊葬於附隅「山海经云濮水出鮒之山帝顓頊葬于阳九嬪葬於阴○王石华校云濮水甚好今本误作汉水严氏覆校又於濮水二字旁著圈今案陈本濮作汉附隅作鱼考山海经海内东经有汉水出鮒鱼之山句无帝顓以下大荒北经作附禺濮作河惟海外北经作务隅郭注云今在濮阳并有葬阳葬阴二句石华铁桥之赏濮字惜未举其出典」<br/><br/>　　帝尧葬髮丘「又云海水东曰髮丘百菓所生在帝尧南也○今案海外南经但言帝尧葬狄山无髮丘之文」尧葬谷林「吕氏春秋□尧葬谷林○今案吕氏春秋孟冬纪谷作穀」舜葬九疑「白览家云帝舜葬九□山阳丹朱葬其阴○今案家下当补□记二字考史记五帝本纪集解秦本纪正义引皇览皆云舜冢在九疑山无山阳之说亦无丹朱葬阴句问经堂辑本并未引及书钞因孙冯翼所据即陈本而陈本此条适改注山海经故也足见旧钞之可贵」<br/><br/>　　舜葬纪市「吕氏春秋云舜葬纪市不变其肆○今案经训堂本安死篇同」禹葬会稽「刘向上疏諫营昌陵云禹葬会稽不改其列○今案见汉书三十六刘向传」<br/><br/>　　周公葬於毕「又云秦始皇葬於驪山之阳石槨為游舍馆○今案见汉书刘向传阳作阿无舍字秦始上有文武周公葬於毕句」葬临江丘「吴会野记云禹年九十三崩葬山阴临江之丘名曰富陵桐棺芦槨下千人之坛禹得水土故自海殯临大水也○今案陈俞本脱桐棺以下」葬於虎丘「吴越春秋云闔閭葬虎丘会士千万人积壤為高坟以水银為池黄金珠玉為鳧鴈扁诸之剑三千盘郢鱼肠在焉已葬金精上為白虎○今案汪校本吴越春秋脱此条考类聚卷八引千万作十万高坟作丘字无盘郢四字餘同陈俞本皆改注越绝书」<br/><br/>　　葬乐池南「穆天子传甲辰天子葬盛姬於乐池之南河济之间共事常穀黄城三邦之士為輦长○今案平津辑本卷六常作韦士為輦长作事輦丧餘同陈俞本脱河济以下」<br/><br/>　　葬鲁城北「家语云孔子之丧公西华掌殯葬焉兼用三王之礼所以尊师且备古也葬於鲁城北泗上藏地不及泉而封為偃斧之形树柏松為志弟子皆家于墓行心丧之也○今案家语终记解泗下有水字」<br/><br/>　　葬于赢博「檀弓云延陵季子适齐及其反也其长子死葬於赢博之间其高可隐也○今案陈俞本赢误嬴」葬于武库「刘向上疏諫营昌陵云樗里子葬於武库○今案见汉书三十六刘向传」葬于城东「风俗通叶令王乔天下一玉棺于厅事前乔曰天帝欲召我沐浴寝其中葬于城东○今案见风俗通正失篇」葬于业西「赵书云前石有佛澄号曰大和尚道法大行终于建武末葬业西紫陌先造生墓已数年矣○今案御览一百九十五引赵书无前石三字号曰十一字餘同」葬蓝田「史记临江閔王以孝景前四年為太子四岁废為临江王四年坐侵庙土？雷為宫上徵荣荣诣中尉府中尉郅都责讯王王恐自杀葬蓝田鷰数万卸泥冢上○今案见五宗世家」葬安陵「杨雄家云子云以甘露元年生天凤五年卒葬安陵阪上弟子侯芭负土作坟号曰玄冢○今案类聚四十御五百五十八引家下有牒字无甘露句类聚牒误谍侯误俟本钞冢墓篇引有甘露句」<br/><br/>　　死陵葬陵死泽葬泽「淮南子云禹之时天下大水禹身执絫垂死陵者葬陵死泽者葬泽节财薄葬○今案淮南子要略篇絫作虆陈本絫垂误改畚鍤」下不及泉上毋通臭「墨子云古者圣人制為葬埋之法曰棺三寸足以朽体衣衾三领足以覆恶昔尧北教北狄道死葬卭之山衣衾三领满坎无封舜西教犬戎道死葬南己之市禹东教于越葬于会稽之山下不及泉上毋通臭三王者岂财用不足哉以為葬埋之法也○今案毕校本节葬篇古者圣人作故古圣王北狄作八狄卭之山作蛩山之阴坎作埳犬戎作七戎南已句作纪市越作九夷不及作毋及毕校附注谓南已当作南巴王氏读书杂志以為当从旧钞作南已」<br/><br/>　　择不食之地「礼记云成子高寝疾庆遗入请至大病如之何子高曰吾闻之也生有益于人死不害于人吾纵生无益于人吾可以死害於人乎哉我死则择不食地而葬我焉○今案擅弓篇不食下有之字」<br/><br/>　　择不毛之地「皇甫謐篤终篇论云置尸著虚床择不毛之地穿坑深十尺濶六尺一丈五尺去床下尸平生之物皆无自随○今案严辑本此文据晋书本传无篇字虚床作床上长一句在六尺句上又阔作广本钞改阔者永兴避隋讳也」<br/><br/>　　藉以黄壤「范曄后汉书赵咨将终告其故吏朱祇萧建等薄敛素棺藉以黄壤欲令速朽早归黄土不听子孙改之○今案见范书六十九赵咨传」葬以土藏「楚国先贤传云韩塈临终遗言曰夫俗奢者示之以俭俭则节之以礼若曹敬听吾言歛以时服葬以土藏穿毕便葬送之以瓦器○今案说郛本楚国先贤传临作将听作闻敛误欲便误使初记十四引脱临字示误易餘与原钞同」<br/><br/>　　臝葬反真「汉书杨王孙传云王孙学黄老之术家业千金厚自奉养生亡所不致及病且终先令其子曰吾欲臝葬以反吾真必亡易吾意○今案见汉书六十七」天地為棺「庄子云庄子将死弟子欲厚葬之庄子曰吾以天地為棺槨日月為连璧星辰為珠物為齎送吾葬具不备乎○今案见古佚丛书本庄子列御寇」蘧滁裹尸「皇甫篇云以蘧滁裹尸蘧滁之外便以亲土千载不苦形骸与后土同体魂爽与元气合灵○王石华校标目畏改裹今案晋书本传载篤终论不苦作虑患」不用棺槨「卢植别传云病临困敕其子俭葬于山足不用棺槨附体单布而已○今案御览五百五十五引卢植别传无槨字布作帛」尧典一篇不忘圣道「后汉书周盘遗令写尧典一篇并刀笔各一置棺前示不忘圣道○今案范书六十九盘作磐」老子两卷乐好道德「虞翻别传云翻遗令俭葬唯以两卷老子乐好道德而已○今案御览五百五十五引此别传虞作郭乐好作示存陈本亦改示存」葬我虞山以望齐国「吴地记云海隅县西山上齐女坟吴王闔閭為太子聘齐女為妃忧思发病王筑吴大城北门层楼使女登其上名曰齐门女临终谓太子曰若吾死有知必葬我虞山之丘以望齐国而已○今案　　　钦定图书集成坤舆典卷一百三十八引吴地记有此文惟作齐女丧夫此作齐女临终谓太子则传闻异辞矣陈本改注吴越春秋」<br/><br/>　　城旁為冢久客思乡「搜神记云温序字公次太原郡人任护军校尉行部為愧嚣所得伏剑死而始祖怜之送葬到洛阳城旁為筑冢长子寿梦序告之曰久客思乡寿即弃官上书乞骸骨帝许之○今案学津讨原本搜神记郡作祁始祖作更始陈俞本已照改」<br/><br/>　　东望我子西望我夫「典略云秦襄王母夏太后卒别葬社东临死曰东望我子西望我夫○今案陈本作社俞本及御览五百五十五引典略俱作杜东史记吕不韦传亦作杜东」<br/><br/>　　东奉二陵西瞻宫闕「杜预遗令云葬吾北芒东奉二陵西瞻宫闕○今案百三家本杜预集无北芒句陈俞本北芒作首阳」冬日冬服夏日夏服「韩子云墨者之葬也冬日冬服夏日夏服桐棺三寸执丧三月世至以為俭而礼之儒者破家而葬赁子而葬执丧三年大毁扶杖世至以為孝而礼之○今案韩子显学篇执丧作服丧无赁子句上世至句脱至字下世至句至作主陈本俱作世主三月误二日」<br/><br/>　　绝哭泣之声止妇女之送「魏略云沐并字德信年六十豫作终制诫其子以俭葬病甚临困又敕豫掘埳诫气绝令二人举尸□焰绝哭泣之声止妇女之送弔祭之宾无设粟之奠○今案魏志二十三常林传注引魏略同陈本脱并字两字及禁弔二句」<br/><br/>　　葬要离冢侧「东观云梁鸿字伯鷥扶风人隐于会稽病困勑妻子勿持尸柩去死后其主人高伯通為求葬处有要离家旁高操眾人曰要离古烈士今伯鸞亦清高当令相近遂葬要离冢侧○股份有限公司校要改妻今案聚珍本高伯作皋伯餘同姚辑本脱」<br/><br/>　　葬西门豹边「魏略云田豫病亡戒其妻子曰葬我必予西门豹边妻子言豹古之神人奈何葬其边豫曰豹所履行正与等耳使死而有灵必与我善也○王石华校标目补西字今案魏志二十六裴注引魏略无正字等上有我字」<br/><br/>　　葬近蘧援愿託贤者「解道虎齐记濮阳王临终顾命葬近蘧援之墓吾常想其為人愿託贤者之灵○股份有限公司校旁勒解道虎三字疏矣今案御览五百五十六引命作令贤者作贤哲惟虎误虔餘同陈本已改魏志」<br/><br/>　　骸勿归乡「谢后汉书崔援為济北相光禄大夫杜乔為八使徇行郡国以赃罪奏援徵诣廷尉援上书自讼得出会病卒临终顾命子实曰夫人稟天地之气以生及其终也精於天还骨於地何不可藏形骸勿归乡里○今案御览五百五十四引出上有理字稟上脱人字奏上无罪字姚辑汪辑本谢书徇作狥出上亦有理字何下有地字餘同」<br/><br/>　　不恋本土「语林云王太保有二儿亡一儿欲还葬旧塋一儿欲留葬太保乃垂涕曰念故乡仁也不恋本土达也唯仁与达吾二子其有焉○今案御览五百五十六引语休亡作丧念作不忘陈本已照改」<br/><br/>　　善临从死「毛诗黄鸟云黄鸟哀三良也国人刺穆公以人从死而作是诗也毛长云三良三善臣奄息仲行鉞虎也从死自杀以从死也○今案是诗也以上见秦风黄鸟序陈本已改注史记」<br/><br/>　　后宫皆殉「皇览冢墓记云秦始皇冢在驪山治驪山七十餘万人穿八池固三泉观百官奇器珍怪毕藏之以水银為百川江河大海机关转相输终而复始上具画天文以人鱼膏為灯度久不灭后宫无子者皆殉○今案御览五百六十引冢墓记治驪四字作井天下亡徒五字固作洞无百官二字输作干旋亦见本钞六十四冢墓篇引」<br/><br/>　　皷鐘以葬「穆天子传云甲辰天子葬盛姬於乐池之南御棺日月之旗七星之文皷鐘以葬○今案平津辑本御上有大匠二字」舞鹤送死「吴越春秋吴王闔閭有女子玉葬于昌门外乃舞白鹤于吴市令万民随观还使男女与鹤俱入羡门因墓之杀生送死邦人悲之○今案汪校本闔閭内传第四子玉作滕玉昌作閶墓作掩悲作非餘同陈本子玉误怨玉墓作塞餘同汪本」<br/><br/>　　葬用蜃灰「左氏云宋文公卒始厚葬用蜃灰益车马始用殉重器备也○今案见成二年传」水银為川「皇览冢墓记云秦始皇冢在驪山餘见上文○今案见本篇后宫皆殉条下」施玉匣「吕氏春秋含和珠鳞施今葬皆用之注云含珠口宝也鳞施玉匣也死者之体如鱼鳞犬○今案吕氏春秋孟冬纪无和字及今葬五字宝作实玉匣以下作施玉於死者之体如鱼鳞也陈本有今葬句餘从近本惟施玉下仍增匣字」<br/><br/>　　埋珍宝「潜夫论云生不敬养死乃崇葬或至金鏤玉匣致埋珍宝藕人车马造起大冢濶树松柏○今案王謨本潜夫论及陈本敬作极金上有刻字匣致作黄壤致藏埋上有多字阔树作广种本本钞九十四冢墓篇引亦作极养作阔树永兴改阔详本卷上」<br/><br/>　　齐国好厚葬布泉尽衾「韩子云齐国好厚葬布泉尽於衣衾材木尽於棺槨○今案案内储说七泉作帛陈本已改帛」宋襄公葬其夫人醯醢百瓮「檀弓云宋襄公葬其夫人醯醢百瓮曾子曰既曰明器矣而又实之○今案陈本同」駟马不行「博物志汉滕公夏侯婴死公卿送葬至东都门外駟马不行棓地悲鸣即掘马蹄下得石槨其铭曰佳城鬱三千年见白日于嗟滕公居此室乃葬斯地谓為马冢○今案明吴琯校本博物志棓作跼脱槨字脾海本石槨作石室本钞九十四冢墓篇引今据以互订」<br/><br/>　　书生语也「录异传云表安葬其母逢二书生语其葬地遂至四世五公也○今案御览五百五十六引录异传表作袁安下脱葬字二作三餘同陈本二亦作三五公作三公」<br/><br/>　　泗水却流「论衡云孔子葬泗水泗水為之却流○今案见论衡书虚篇考家语终记解亦言孔子葬泗水上本钞冢墓篇引论衡葬下脱泗水二字」大鸟徐步「太尉中常侍樊丰骄咨震切諫由是共譖震策罢遣归本郡仰鴆薨先葬日有大鸟来止庭树上须臾下地安行徐步到柩前正立低头泪出更共抱持终不能骇○今案此脱书名大鸟来止以下见范书八十四注作引续汉书考华书脱先字抱持作抚抱能作騖餘与原钞悉同初学记十四引华书亦然东本改注范书失攷矣又谢书杨震传亦大同小异」<br/><br/>　　葬曰大雨「范汉书董卓将李傕等合园长安城溃王允见杀葬董卓于郿并收董氏所焚尸之灰练一棺而葬之葬日大风暴雨霆震卓墓流水入藏漂其棺木○今案范书一百二董卓传练作合敛」<br/><br/>　　葬日大雪「吕氏春秋魏惠王死葬日天大雪至于牛目○今案开春论大下有雨字」陪葬三百家「上党郡记云今狐徵君终诸生尊师法陪葬者三百餘家松三千树大皆数十围高四五十丈即壼关三老令狐茂○今案御览五百六十引上党郡记尊作遵壼作壶陈本亦作壶」<br/><br/>　　会葬千餘人「郑玄别传云玄卒会葬者千餘人○今案御览五百五十五引郑玄传同」赴会者千餘人「郑玄别传云玄卒遗令薄葬自郡守以下尝受业者千餘人衰赴会○今案御览五百五十五引玄别传自郡以下但作衰絰赴者千餘又卷五百四十七引作受业者衰絰千餘人皆不及影钞之完好」<br/><br/>　　赴者十餘人「晋阳秋云荀粲亡时年二十九性简贵不能与常人交接所交者皆一时俊杰至葬赴者纔十餘人皆同时知名士也哭之咸痛行路者也○严氏校杰佼改俊杰今案魏志十荀彧传注引晋阳秋纔作裁咸痛以下作感动路人御览五百五十四引贵作实餘同裴注陈本亦改作实」<br/><br/>　　六亲云赴姻族如林「陆机大墓赋云抚崇涂而难亲停危轨之将游虽万乘与洪赴此涂而俱税于是六亲云赴姻族如林争涂淹泪望门举音○今案陆机集及百三家本大墓作大暮脱抚崇四句云赴作云起本钞冢墓篇亦引陆机大墓赋陈本大墓作塚墓抚崇二句洪圣作圣哲税作休末二口作争涂惨戚涕泪沾襟」<br/><br/>　　民谓京兆阡民谓原氏阡「汉书原涉传云初武帝时京兆尹曹氏葬茂陵民谓其道為京兆阡涉慕之迺买地开道立表署曰南阳阡人不肯从谓之原氏阡○今案汉书九十二阡作仟陈本亦作仟」<br/><br/>　　埋玉著土情能何已「世统云庾文康亡何扬州临葬云埋玉树著土中使人情能何已○今案惜阴轩本世说伤逝篇何下叠两已字餘同原钞说误统」<br/><br/>　　○挽歌三十三<br/><br/>　　挽歌者执紼相和之声「搜神记云挽歌魁曇丧家之乐挽歌者执紼相偶和之声○今案学津讨原本搜神记曇作■〈木垒〉陈本脱魁曇字偶字及执上挽歌者三字又丧上增者字」為歌以寄哀「譙子法训云有丧而作乐者或曰彼為乐丧也有不然乎周闻之高帝召田横至尸乡自毙奉首从者挽至于官不敢哭而不胜其哀故為此歌以寄哀音○今案世说注引法训弊作刎尸乡作千户乡亭文选注二十八引高帝至自毙十字钞合陈本闻之以上但作挽歌者三字挽至作晚至初学记十四引高帝以下官作宫脱而不胜句餘同」<br/><br/>　　命徒歌虞殯「左氏云吴与齐战齐人公孙夏将战命其徒歌虞殯杜预注曰虞殯送葬歌也示必死○今案杜注歌下有曲字」武陵喜挽歌「续晋阳秋云武陵王晞為挽歌自摇大铃左右唱和新安人歌舞离别之声甚酸悲也○今案初学记十四引续晋阳秋新安以下陈本唱和作和之亦脱新安以下」桓尹能挽歌「又云袁山松善音乐作行路难辞句婉切酒酣从而歌之听者莫不流涕初吴曇善唱乐桓氏能挽歌及松以行路难配之号為三绝也○今案陈本注裴啟语林吴作羊配作继」<br/><br/>　　袁山松出令左右挽歌「语林云张堪好於斋前种松柏养鴝鵒袁山松出游好令左右挽歌作行路难辞时人谓张屋下陈尸袁道上行殯○今案世说任诞篇注引语林堪作湛无柏字挽上有作字无行路句御览五百五十二引仍脱行路句堪亦作湛」<br/><br/>　　梁商倡乐终以薤露之歌「续汉书大将军梁商三月上巳日会洛水倡乐毕极终以薤露之歌坐中流泪○今案初学记十四引终以作终於餘同姚辑汪辑本续汉书与原悉同」<br/><br/>　　欲悲泪已竭欲辞不能言「傅玄挽歌辞曰人生尠能百哀情数万端不幸婴篤病凶候形素顏衣衾為谁施束带就闔棺欲悲泪已竭欲辞不能言存亡自违近长夜何漫漫寿堂闲且长祖载归不还○严氏校补情字漫字今案陈本万作百存亡句作一去永不返寿堂二句俞本与陈同惟窜入初学记中检旧本初学记无此文」<br/><br/>　　朝发高堂上暮宿黄泉下「谬袭挽歌辞云令月简吉日啟殯将祖行祖行安所之登天近上皇朝发高堂上暮宿黄泉下白日入虞泉悬车息駟马○严氏校标目补上字今案初学记十四引谬氏此辞无令月四句虞泉作虞渊陈本已照改本钞改虞泉者唐人转写时避高祖讳也」<br/><br/>　　平生坐玉殿没归幽都宫「傅玄挽歌云灵坐飞尘起魂衣正委移茫茫丘暮间松柏鬱参差明器无用时桐车不可驰平生坐玉殿没归都幽宫地下无漏刻安知夏与冬○严氏校补尘字今案百三家本傅集脱陈俞本夏作秋傅节子辑本亦作秋又坐作座刻作期都字在宫下餘同又俞本亦挽入初学记内」<br/><br/>　　魂衣何盈盈旟旐何习习「陆机庶人挽歌辞云死生各异方昭非神色袭贵贱礼有差外相盛已集魂衣何盈盈旟旐何习习念彼平生时延宾陟此幃宾阶有隣迹我降无登辉陶大不知吠瓦鷄焉能飞安寝重丘下仰闻板筑声○今案本钞下文引陶犬四句飞作鸣本钞冢墓篇引陶犬二句亦作鸣与下声字韵也考百三家本陆集脱此条陈本只得标目二句餘改注陆机挽歌他语」<br/><br/>　　车轮结不转百駟齐悲鸣「傅玄挽歌辞云人生尠能百哀情数万婴路柳夹灵轜旟旐随风征车轮结不转百駟齐悲鸣○严氏校小注内补路字齐宇今案傅节子辑本同百三家本傅集脱陈俞本脱万婴以上二句」<br/><br/>　　悲风激行轨仰灵结流蔼「陆士衡王侯挽歌辞云素驂佇轿车白駟挈飞盖哀殯宫徘迟悲野外魂舆寂无响但见冠与带备物象平生长旌谁為旆悲风激行轨仰流蔼○今案百三家本敷文阁本二俊集及陈本无王侯二字白作玄挈作騖徘作□仰作倾云又百三家本敷文阁本激误徽陈本激作鼓」<br/><br/>　　安寝重丘下仰闻板筑声「陆机庶士挽歌辞云陶犬不知吠瓦鷄焉能鸣安寝重丘下仰闻板筑声○严氏校人改犬今案详本篇上文」杳杳三泉室冥冥玄夜堂「傅玄七哀诗云杳杳三泉室冥冥玄夜堂○今案百三家本脱陈本及傅节子辑本同」孤魂虽有识「陆机王侯挽歌辞孤魂虽有识良接难為符操心玄茫内注血治鬼区○今案百三家本傅集脱陈本良接作冥漠茫作芒治作貽」长夜永无期「谬袭挽歌辞云寿堂何冥冥长夜永无期欲呼声无声欲语口无辞○今案陈本作舌无声考采菽堂古诗选卷七及初学记十四引谬氏挽歌均脱此数句」<br/><br/>　　北堂书钞卷第九十二 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9698.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9700.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

