<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《新元史》正文_卷六十八·志第三十五_柯劭忞作品 - 维普阅读网</title>
<meta name="keywords" content="新元史,新元史原文,新元史阅读,卷六十八·志第三十五全文,柯劭忞作品" />
<meta name="description" content="新元史原文阅读,卷六十八·志第三十五全文在线阅读,柯劭忞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1440-28821.html";
var nextpage="novel-read-1440-28823.html";
var indexpage = "novel-chapter-1440.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1440.html">新元史</a></strong>
<strong><a href="novel-chapter-1440.html">新元史目录</a></strong>
<span>卷六十八·志第三十五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1440-28821.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷六十八·志第三十五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=柯劭忞&amp;searchsubmit=yes"  target="_blank">柯劭忞</a><span class="divide">|</span>发布时间：2017-06-20 21:57:17<span class="divide">|</span></p>
<div class="page-body">
<div class="page-content">
<p>○食货一 <br/><br/>　　△户口 科差 税法 <br/><br/>　　元中叶以后，课税所入，视世祖时增二十余倍，即包银之赋亦增至十余倍，其取于民者可谓悉矣。而国用日患其不足，盖縻于佛事与诸事戚之赐赉，无岁无之，而滥恩幸赏，溢出于岁例之外者为尤甚。至大二年，中书省臣言：“常赋岁钞四百万定，入京师者二百八十万定，常年所支止二百七十万定。今已支四百二十万定，又应支而未给者尚百余万定。臣等虑财用不继，敢以上闻。” <br/><br/>　　及仁宗即位，中书平章政事李孟言：“每岁应支六百万余定，又土木营缮之费数百万定，肉降旨赏赐复用三百万余定，北边军饷又六七百万定，内降旨赏赐复用三百万余定，北边军饷又六七百万定。今帑藏裁余十一万定，安能周给不急费。亟应停罢。” <br/><br/>　　夫承平无事之日，而出入之县绝如此。若饥馑荐臻，盗贼猝发，何以应之。是故元之亡，亡于饥馑资贼盖民穷财尽，公私困竭，未有不危且乱者也。今为《食货志》，其目二十有二：曰户口，曰科差，曰税法，曰田制，曰农政，曰洞冶课，曰盐课，曰茶课，曰酒醋课，曰市舶课，曰常课，曰额外课，曰斡脱官钱，曰和籴和买，曰钞法，曰海运，曰岁赐，曰禄秩，曰入粟补官，曰赈货，曰内外诸仓，曰惠民药局。凡措办之得失，出入之赢绌，略具于此矣。后世制国用者，尚其鉴之哉。 <br/><br/>　　元之取民，计户、订丁、计亩。丁税、亩税者，历代之所同也。至民户之充差发，则开除于分拨，收系于添额协济者，其事尤胶�葛烦碎，为历代所未有焉。今摭其大概，著于篇。 <br/><br/>　　世祖至元八年，命尚书省阅实天下书口，以条画谕天下。初，太宗四年，括中州户得七十三万有余。八年，复括中州户，续得一百一十万有余。宪宗二年，再籍汉地户口。至是，因争理户计者，往复取勘，不能裁决，乃谕尚书省依累降圣旨，分别定夺。凡合当差发户数，再行添额，并令协济额内当差之户。其条画所列，收系充当差发者：曰诸王、公主、驸马并诸官员户计。凡随营诸色人等，于壬子年籍后投来或各处容留人等，不曾附籍，并诸投下人员招收附籍、漏籍、放良、还俗等户。曰五投下。凡系好投拜人户，及在后投属，或本投下招收，别无身役者。曰各投下军站户。凡壬子年籍后投来，别无身役者，又诸色人等有田宅妻子者。曰军户。查照军籍内无姓名者，又原籍贴户不曾应当差役者。曰站赤户。查照原籍贴户，及附籍内不见户数者。曰诸色人匠。诸投下壬子年原籍不当差役人户，附籍军人诸色人等无改拨充匠明文者，诸漏籍户改正为民者。曰驱良。依甲竿年合罕皇帝圣旨，军前虏到驱口随处附籍者。本使附籍户下漏抄驱口，及不当本使差役者。附籍户口在外另籍者，或本使于军籍内作驱攒报者。曰驱良。乙未年附籍民户，壬子年他人户下抄上作驱或漏籍已改正为民者。本抄过者，本使户下附籍驱口在外另作驱口或容留附籍者。本使户下不曾附籍，驱口在外，壬子年不曾抄上者。主奴俱漏籍另居，今次取勘，不见本使下落者。曰放良。民户良书写便住坐，或为良者。驱口壬子年以前得良书，却于他人户下为驱附籍者。诸投下放良户，良书写不得投属别管，官司者抄过为良，依良书另立户名者。巳放为良，本使再立津贴钱物或分当差役文字仍依良书为民者。壬子年附籍漏籍户已经分拨与各投下，并诸官员户计本主放良者。曰新案主户。犯刑官吏已经断没家属，及户下驱奴并依已断发付者。断事官及各属达鲁花赤官擅自断讫之杂犯人等改正为民者。曰输脱户。曰回回畏兀儿户。现住民户城里者。曰答失蛮迷里威失户。有营运产业者。曰打捕户。壬子年附籍打捕户，因争差户计经官陈告者，附籍打捕户揭照壬子年原籍不系打捕户计者，手状称打捕户不纳皮货亦不当差者。曰儒人户。中统四年附籍漏等儒人，或壬子年别作名色附籍，并户头身没子弟读书，又高智耀收到驱儒从实分拣不通文学者。此外诸色人户下子弟深通文义者，止免本身杂役。曰析居户。军站急递铺驾船漏籍铁冶户下人口析居，揭照各籍所无者。民匠打捕鹰户诸色附籍漏籍人等户下析居者。灶户下人口所析居者。但充当丝料。曰招女婿养老。女婿妻亡另居者，或已将原妻休弃者。良人驱户女婿者。年限女婿，年限满而不归者。曰诸人户下漏抄驱口，今已成丁者。曰随朝并各位下诸色承应人见不应承者。曰涿州、合兰水、西京忽兰、南京张子良各管户计革罢，原委头目者，皆籍为当差户数之添额也。 <br/><br/>　　至元二十七年，准尚书省议，籍定儒医户计，拟令除免杂泛差役外，续收儒户医户，别无定夺。 <br/><br/>　　至大四年，诏诸色人等各省定籍，今后各投下诸色，并遵世祖皇帝以来累朝定制，不得擅招户计，诱占驱奴，违者罪之。 <br/><br/>　　其户口总数：中统元年天下户一百四十一万八千四百九十有九，迨至元二十八年，户部上天下户口，内地一百九十九万九千四百四十四，江淮、四川一千一百四十三万八百七十八。口五千九百八十四万八千九百六十四。 <br/><br/>　　科差之名二：曰丝料，曰包银。 <br/><br/>　　丝料之法，太宗八年始行之。每二户出丝一斤，并随路丝绵颜色输出官，五户出丝一斤，并随路丝绵颜色输于本位。 <br/><br/>　　包银之法，宪宗五年始定之。初，汉民科纳包银六两，至是止征四两，二两输银，二两折收丝绢颜色等物。 <br/><br/>　　及世祖而其制益详。 <br/><br/>　　中统元年，立十路宣抚司，定户籍科差条格。各路年例应纳官存留包银并丝料粮税等差发，依原籍民户数目从实科放，勿循近年虚例勘定，合科差发总额，府科与州验民户多寡，土产难易，以十分为率，作大门摊。 <br/><br/>　　其广大抵不一，有元管户、交参户、漏籍户、协济户。于诸户之中，又有丝银全科户、减半科户、止纳丝户、止纳钞户，外又有摊丝户、储也速□儿所管纳丝户、复业户并渐成丁户。户既不等，数亦不同。 <br/><br/>　　元管户内丝银全科系官户，每户输系官丝一斤六两四钱，包银四两。 <br/><br/>　　全科系官五户丝户，每户输系官丝一斤，五户丝六两四钱，包银之数与系官户同。 <br/><br/>　　减半科户，每户输系官丝八两，五户丝三两二钱，包银二两。 <br/><br/>　　止纳系官丝户，若上都、隆兴、西京等十路，十户十斤者，每户输一斤，大都以南等路十户十四斤者。每户输一斤六两四钱。 <br/><br/>　　止纳系官五户丝户，每户输系官丝一斤，五户丝六两四钱。 <br/><br/>　　交参户内丝银户，每户输系官丝一斤六两四钱，包银四两。 <br/><br/>　　漏籍户内止纳丝户，每户输丝之数与交参丝户同。止纳钞户，初年科包银一两五钱，次年递增五钱，增至四两，并科丝料。 <br/><br/>　　协济户内丝银户，每良输系官丝十两二钱，包银四两；止纳丝户，每户输系官丝之数与丝户同。摊丝户，每户科摊丝四斤。 <br/><br/>　　储也贝八速儿所管户，每户科细丝，其数与摊丝同。 <br/><br/>　　复业户并渐成了户，初年免科，第二年减半，第三年全科，与旧户等。 <br/><br/>　　丝料、包银之外，又有俸钞之科，其法亦以户之高下为等。全科户，输一两。减半户，输五钱。 <br/><br/>　　于是以合科之数分为三限输纳，初灾之地听输他物折焉。其物各以时估为则。 <br/><br/>　　二年，复定科差之期。丝科限八月，包银初限八月，中限十月，未限十二月。 <br/><br/>　　三年，又命丝料无过七月，包银无过九月。 <br/><br/>　　至元二年，敕所有诸王并诸投下人户，除匠人、打捕户、鹰房子、金银铁冶户外，有分拨民户五户丝投下交参户，每年合纳丝绵、包银并五户丝，与本路民户一体验贫富科征。 <br/><br/>　　十八年，以应当差发者，多系贫民，其豪强往往侥幸苟避，饬依验人户事业多寡，品第高下，攒造鼠尾文簿科敛。 <br/><br/>　　二十八年，以《至元新格》定科差法，诸差税皆司县正官监视，诸夫役皆先富强、后贫弱、贫富等者，皆先多丁、后少丁。 <br/><br/>　　成宗大德六年，又令巳输丝户，每户俸钞中统钞一两，包银户每户科二钱五分，摊丝户每户科摊丝五斤八两。丝料限八月，包银俸钞限九月，布限十月。大率因世祖之旧而损益之云。 <br/><br/>　　科差总数： <br/><br/>　　中统四年，丝七十一万二千一百七十一斤，钞五万六千一百五十八锭。旧纪作丝七十万六千四百一斤，钞四万九千四百八十七锭。 <br/><br/>　　至元二年，丝九十八万六千九百一十二斤，包银等钞五万六千八百七十四锭，布八万五千四百一十二匹。旧纪作丝九十八万八千二百八十斤，钞五万七千六百八十二锭。 <br/><br/>　　三年，丝一百五万三千二百二十六斤，包银等钞五万九千八十五锭。 <br/><br/>　　四年，丝一百九万六千八四百十九斤，钞七万八千一百二十六定。 <br/><br/>　　天历元年，包银差发钞九百八十九锭，贝八一百一十三万三千一百一十九索，丝一百九万八千八百四十二斤，绢三十五万五百三十匹，棉七万二千一十五斤，布二十一万一千二百二十三匹。旧纪，天历二年赋入之数：金三万二十七定，银一千一百六十九定，钞九百二十九万七千八百定，帛四十万七千五百匹，丝八十八万四千四百五斤，棉七万六百四十五斤。 <br/><br/>　　税法。行于内地者曰丁税、地税。 <br/><br/>　　太祖时，命诸色人等，凡种田者，依例出纳地税。 <br/><br/>　　太宗元年。命汉人以户计出赋，西域人以丁计出赋。每户科粟二石，复以兵食不足。增为四石。 <br/><br/>　　九年，乃定科征之法，命诸路验民户成丁之数，每丁岁科粟一石，驱丁五斗，新户丁、驱各半之，老幼不与。其耕种者，或验其牛具之数，或验其土地之等，以征之。丁税少而地税多者，纳地税；地税少而丁税多者，纳丁税。工匠、僧、道验地，商贾验丁。虚配不实者杖七十，徒二年。仍命岁书其数于册，由课税所申省以闻，违者杖一百。 <br/><br/>　　至世祖申明旧制，于是输纳之期，收受之式，关防之，会计之法始备焉。 <br/><br/>　　中统五年，诏僧、道、也里可温、答失蛮儒人，凡种田者，白地每亩输税三升，水地每亩五升。凡该纳丁税，蒙古、回回。河西、汉人并人匠及诸投下各色人等，依例征纳地税外，蒙古、汉人军站户减半输纳。其后汉军又额定赡军地四顷免税，余悉征之。 <br/><br/>　　至元三年，诏窎户种田他所者，其丁税于附籍之郡验丁科之。地税于种田之所验地科之，漫散之户逃于河南等路者，依见居民户纳税。 <br/><br/>　　八年，又令西夏中兴路、西宁州、兀剌海之处，地税与前僧道同。 <br/><br/>　　十七年，定诸路差税课程，增益者即上报，隐匿者罪之，不须履亩增税，以摇百姓。 <br/><br/>　　全科户：丁税每丁粟三石，驱丁粟一石；地税每亩粟三斗。 <br/><br/>　　减半科户：丁税每丁粟一石。 <br/><br/>　　新收交参户：第一年五斗，第三年一石二斗五升，第四年一石五斗，第五年，一石七斗五升，第六年入丁税。 <br/><br/>　　协济户：丁税每丁粟石，地税每亩粟五斗。 <br/><br/>　　随路近仓输粟。远仓每粟一石折纳轻费钞二两，富户输远仓，下户输近仓。郡县各差正官一员部之，每石带纳鼠耗三升，分例四升。凡粮到仓之时，收受出给朱钱，权豪结揽者罪之。仓官、攒典、斗脚人等飞钞作弊者，并量诸法。若近下户计去仓远，愿出脚钱，就令附近民户带纳者听。凡纳粮，用官降斛斗收受，一色乾圆洁净之新米，但有糠秕，责仓官人等赔赏。 <br/><br/>　　批纳之期，分为三限：初限十月，中限十一月，未限十二月。违限者，初艰笞四十，再犯杖八十。其失限或税石不足，各处之达鲁火赤，管民官、部民官、部粮官，不分首从，一同科罪。其任满官，有拖欠税石。勿给由。 <br/><br/>　　大德六年，申明税粮条例，复定上都、洒间输纳之期。上都初限次年五月，中限六月，未限七月，河间初限九月，中限十月，末限十一月。 <br/><br/>　　七年，江南行御史台言：“法有万世不改者，亦有随应改者，不可一概论也。切谓汉军旧例每户额定赡军地四顷，其余亩数皆令纳粮，虽曾累行文字，然实难能行。今军户口累渐多，所当军役屯守去处，南至南海，北至和林，别有征行，则南者益南，北者益北，动又至于数千里外，去家万里，家中又与民户同当一切杂泛差役，侍卫差役尤为浩大。其余科差且置勿论，只计其起发所需，每户该钞至有八十定者。农家别无生计，若不典卖田土，何处出办。往日军户，地有至三二十顷，今皆消乏破坏，不可胜计，中等人家庄田尽废。现今乞匈为生者处处有之。若更拘勘未曾消乏，现勘当役军户地亩存四顷之外者，必要尽数纳粮，此事果行，不过数年，军户必尽破散，人无雇籍，不可复用。近日民间多有告讦有隐藏地亩者，地主惟随其所欲承奉买主。 <br/><br/>　　又所在官吏不时下乡，言要打最军户地亩，以此为名协敛钱物肢足，方能释免。但凡地过四顷之家，长杯扰俱。今于紧急用兵之时，有此事端，深为可虑。去年枢密院奉旨，约各处管民官司不得打量军户地亩，文字在官，百姓不知，狡猾之徒，恐协军户与旧无异。若令每衬置一粉壁，其上但写不得讦告军户地亩数字，如此则军户皆得免其逼协侵据之患。四顷纳税一节，待边境事宁，用兵稍缓，然后别议似为长便。”从之。 <br/><br/>　　至秋税、正税之法，但徵田税，无丁税，行于江南。本沿宋之旧制。世祖平江南，除江东、浙东二路，其余便徵秋税而已。 <br/><br/>　　至元十九年，用柳州总管姚文龙言，命江南税粮依宋旧制折输绵绢杂物。是年二月，又用中书右丞耿仁言，令输米本分之一，余并人钞，以七万定为率，岁得羡钞十四万定。其输米者，止用实斗斛。 <br/><br/>　　元贞二年，始定徵江南夏税之制。于是秋税止令输租，夏税则输木棉、布绢、丝棉等物。其所输之物，视粮以为差。粮一石。或输钞三贯、二贯、一贯或一贯五百文、一贯七百文，输三贯者，江浙省婺州等路、江西省龙兴等路也。输一贯者，福建省泉州路也。输一贯五百文者，江浙省绍兴路、福建省漳州等五处也。江西各路秋税纳粮，有用现行斛斗，比宋文思院斛抵一斛半者，故免其夏税。两广以盗试多、民失业，亦免之。独湖广省以阿里海涯罢宋夏税，依中原例改为门摊，每户一贯二钱，增课钱至五万定，至是宣慰使张国纪复科夏税，民病甚。大德二年，御史台臣言其弊，成宗命中书省趣罢之。三年，又改门推为夏税而并征之，每石计三贯以上，视江浙。江西为差重云。 <br/><br/>　　至大三年，中书省臣言：“腹里百姓当一切杂泛差役，更纳包银、丝绵、税粮，差役甚重。江南收附四十余年，百姓纳田税外，别无差发，请除两广、福建，其余两浙、江东、江西、湖南、湖北、两淮、荆湘等路，验纳粮民户见科粮数，一斗添荅二升。”从之。 <br/><br/>　　泰定初，又有所谓助役粮者。其法，命江南民户有田一顷之上者，每顷量出助役田，具书于册甲乙以次汇之，岁收其人，以助差役之费。凡寺观田，除宋旧额外，其余亦验其多寨，令出田助役焉。 <br/><br/>　　凡岁入粮数，总计一千二百一万四千七百八石。 <br/><br/>　　腹里，二百二十七万一千四百四十九石。行省，九百八十四万三千二百五十八石： <br/><br/>　　辽阳省，七万二千六十六石。 <br/><br/>　　河南省，二百五十九万一千二百六十九石。 <br/><br/>　　陕西省，二十二万九千二十三石。 <br/><br/>　　四川省，十一万六千五百七十四石。 <br/><br/>　　甘肃省，六万五百八十六石。 <br/><br/>　　云南省，二十七万七千七百一十九石。 <br/><br/>　　江浙省，四百四十九万四千七百八十三石。 <br/><br/>　　江西省，一百十五万七千四百四十八石。 <br/><br/>　　湖广省，八十四万三千七百八十七石。 <br/><br/>　　江南三省天历元年夏税钞数，总计中统钞十四万九千二百七十三定三十三贯。 <br/><br/>　　江浙省，五万七千八百三十定四十贯。 <br/><br/>　　江西省，五万二千八百九十五定十一贯。 <br/><br/>　　湖广省，一万九千三百七十八定二贯。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1440-28821.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1440-28823.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1440.html" action-type="chapterComment" class="comment"><i></i>新元史章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

