<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《东观汉记校注》正文_东观汉记卷八_刘珍作品 - 维普阅读网</title>
<meta name="keywords" content="东观汉记校注,东观汉记校注原文,东观汉记校注阅读,东观汉记卷八全文,刘珍作品" />
<meta name="description" content="东观汉记校注原文阅读,东观汉记卷八全文在线阅读,刘珍作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-252-3986.html";
var nextpage="novel-read-252-3988.html";
var indexpage = "novel-chapter-252.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-252.html">东观汉记校注</a></strong>
<strong><a href="novel-chapter-252.html">东观汉记校注目录</a></strong>
<span>东观汉记卷八</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-252-3986.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>东观汉记卷八</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘珍&amp;searchsubmit=yes"  target="_blank">刘珍</a><span class="divide">|</span>发布时间：2014-08-26 20:31:15<span class="divide">|</span></p>
<div class="page-body">
<div class="page-content">
<p>传三<br/><br/>　　刘玄<br/><br/>　　刘玄，〔一〕字圣公，光武族兄也。弟为人所杀，圣公结客欲报之。客犯法，圣公避吏于平林。吏繫圣公父子张。圣公诈死，使人持丧归春陵，吏乃出子张，圣公因自逃匿。王莽末，南方飢馑，〔二〕人庶群入野泽，掘凫茈而食，〔三〕更相侵夺。新市人王匡、王凤为平理诤讼，遂推为渠帅，众数百人。诸亡命往从之，数月间至七八千人，号新市兵。平林人陈牧、廖湛复聚众千馀人，号平林兵。圣公入平林中，与伯升会，〔四〕遂共围宛。圣公号更始将军。自破甄阜等，众庶来降十馀万。诸将立刘氏，南阳英雄皆归望于伯升。然汉兵以新市、平林为本，其将帅素习圣公，因欲立之。而朱鲔立坛城南淯水上，诣伯升。吕植通礼经，为谒者，将立圣公为天子仪以示诸将。〔五〕马武、王匡以为王莽未灭，不如且称王。张仰拔剑击地曰：〔六〕「称天公尚可，称天子何谓不可！」于是诸将军起，与圣公至于坛所，奉通天冠进圣公。于是圣公乃拜，冠，南面而立，改元为更始元年。上为太常偏将军。上破二公于昆阳城，〔七〕而更始收刘稷及伯升，即日皆物故。上驰诣宛谢罪，更始大惭。长安中兵攻王莽，斩首，收玺绶诣宛。〔八〕更始入便坐黄堂上视之，曰：「莽不如此，当与霍光等。」更始韩夫人曰：「莽不如此，帝那为得之？」〔九〕更始北都洛阳，李松等自长安传舆服御物，〔一０〕及中黄门从官至洛阳。关中咸相望天子，〔一一〕更始遂西发洛阳，〔一二〕李松奉引，车马奔，触北阙铁柱门，三马皆死。更始至长安，居东宫，锺鼓帷帐，宫人数千，官府闾里，御府帑藏，皆安堵如旧。〔一三〕更始上前殿，郎吏以次侍。更始愧耐，俯刮席与小常侍语，〔一四〕郎吏怪之。更始纳赵萌女为后，有宠，遂委政于赵萌，〔一五〕日在后庭与妇人躭饮，〔一六〕诸将军言事，更始醉不能见。时不得已，〔一七〕乃令侍中坐帷内与语，诸将识非更始声，出皆怨之。韩夫人尤嗜酒，〔一八〕每侍饮，见常侍奏事，辄怒曰：「帝方对我饮，正用此时持事来乎！」〔一九〕起，抵破书案。〔二０〕所置牧守交错，州郡不知所从。赵萌以私事捽侍中。〔二一〕侍中曰：「陛下救我。」更始言：「大司马纵之。」萌曰：「臣不受诏。」遂斩之。更始在长安自咨，三辅苦之。〔二二〕又所署官爵皆群小，〔二三〕里闾语曰：〔二四〕「使儿居市决，作者不能得。佣之市空返，问何故，曰：今日骑都尉往会日也。」被服威仪，不似衣冠，〔二五〕或绣面衣、锦葱、诸于、襜褕，〔二六〕骂詈道路，〔二七〕为百姓之所贱。长安中为之歌曰：「灶下养，〔二八〕中郎将。烂羊胃，骑都尉。烂羊头，关内侯。」由是四方不复信向京师。雒阳人韩鸿为谒者，〔二九〕更始二年，使持节降河北，拜除二千石。其冬，赤眉十馀万人入关。徐宣、樊崇等入至弘农枯枞山下，〔三０〕与更始将军苏茂战。崇北至蓩乡，转至湖。引兵入上林，〔三一〕更始骑出厨城门，〔三二〕诸妇女皆从后车呼更始，当下拜城。更始下马拜谢城，乃去，至高陵。上闻更始失城，乃下诏封更始为淮阳王，而赤眉刘盆子亦下诏以圣公为长沙王。更始仍许赤眉，求降，〔三三〕上玺绶，乃封为畏威侯。〔三四〕赤眉谢禄曰：〔三五〕「三辅兵多欲得更始，〔三六〕一旦失之，合兵攻公，自灭之道也。」〔三七〕遂害更始。〔三八〕诏邓禹收葬于霸陵。〔三九〕御览卷九０<br/><br/>　　下江王风、王延兵侵疆，〔四０〕与荆州牧战，钩牧车屏〈氵屏〉泥，刺款款陪乘，〔四一〕度足以得牧，〔四二〕然不敢害，尚愿望赦。〔四三〕书钞卷一三九<br/><br/>　　三辅豪杰入长安，攻未央宫。庚戌，〔四四〕杜虞杀莽于渐台，〔四五〕东海公宾就得其首，传诣宛，封滑侯。〔四六〕类聚卷五一<br/><br/>　　〔一〕　「刘玄」，范晔后汉书卷一一有传。又见汪文台辑谢承后汉书卷一、司马彪续汉书卷二。聚珍本把刘玄编入载记。按史通题目篇云：「东观以平林、下江诸人列为载记。」刘玄不属平林、下江，史通编次篇明言东观汉记作者「抑圣公于传内」，可见刘玄应编入传内。<br/><br/>　　〔二〕　「南方飢馑」，聚珍本同，范晔后汉书刘玄传亦同。书钞卷一五六引作「东方枯旱，民多飢饿」。御览卷三五、卷四八六引作「南方枯旱，民多飢饿」，卷九九四引同，惟脱「飢」字。<br/><br/>　　〔三〕　「凫茈」，即荸荠。「茈」，聚珍本同，书钞卷一五六、御览卷九九四引亦同。御览卷三五、卷四八六引作「茨」。<br/><br/>　　〔四〕　「伯升」，刘縯字，事详范晔后汉书本传。<br/><br/>　　〔五〕　「仪」，聚珍本作「议」。<br/><br/>　　〔六〕　「仰」，原作「印」，聚珍本作「仰」，与范晔后汉书刘玄传同。通鑑卷三九作「仰」，考异云：「司马彪续汉书『仰』作『印』，袁宏后汉纪作『斤』，皆误，今从范晔后汉书。」<br/><br/>　　〔七〕　「二公」，谓王莽大司徒王寻、大司空王邑。王莽遣寻、邑征更始，刘秀破之于昆阳。事详本书光武帝纪。<br/><br/>　　〔八〕　「斩首，收玺绶诣宛」，据汉书王莽传，校尉东海公宾就斩莽首，持至汉大将军王宪。后传莽首诣更始，悬宛市。<br/><br/>　　〔九〕　「那」，原作「〈舟阝〉」，与「那」字音同。聚珍本作「那」，今据改。<br/><br/>　　〔一０〕「传舆服御物」，聚珍本作「传送乘舆服御物」。<br/><br/>　　〔一一〕「相」，聚珍本作「想」。<br/><br/>　　〔一二〕「更始遂西发洛阳」，此句至「居东宫」诸句，原无「发洛阳」至「更始至长安」二十五字，聚珍本有，今据增补。水经注卷一六引云：「更始发洛阳，李松奉引，车马奔，触北阙铁柱门，三马皆死。」疑聚珍本「发洛阳」云云二十五字即据此辑录，并据文义增补「更始至长安」五字。水经注卷一六引洛阳故宫名云洛阳「有朱雀阙、白虎阙、苍龙阙、北阙、南宫阙」。玉海卷一六九引「北阙铁柱门」五字，并释「北阙」云：「阊阖门外夹建巨阙，以应天宿。阙前水南道右置登闻鼓以纳谏。」按范晔后汉书刘玄传云：「二年二月，更始自洛阳而西。初发，李松奉引，马惊奔，触北宫铁柱门，三马皆死。……王莽败，唯未央宫被焚而已，其馀宫馆一无所毁。……更始既至，居长乐宫。」<br/><br/>　　〔一三〕「官府闾里，御府帑藏，皆安堵如旧」，此三句原作「官府里堵如旧」。聚珍本作「官府闾里，安堵如旧」，记纂渊海卷二九、合璧事类后集卷四九、翰苑新书卷三一引作「更始至长安，御府帑藏，皆按堵如故」，今据聚珍本和各书所引校补。<br/><br/>　　〔一四〕「更始愧耐，俯刮席与小常侍语」，此二句原作「更始顾，刮席与小常侍语」。类聚卷六九引云：「更始至长安，止前殿，郎吏以次侍。更始愧耐，俯刮席与小常侍语。」姚本同，今据删「顾」字，增「愧耐，俯」三字。此二句聚珍本与类聚引同。<br/><br/>　　〔一五〕「更始纳赵萌女为后，有宠，遂委政于赵萌」，原无「纳赵萌女为后，有宠，遂」九字，聚珍本有，御览卷三八八引亦有，今据增补。此三句御览卷四九七引作「更始纳赵萌女为夫人，有宠，遂委政于萌」。<br/><br/>　　〔一六〕「日在后庭与妇人躭饮」，此下三句聚珍本作「日夜与妇人欢讌后庭，群臣欲言事，辄醉不能见」，御览卷三八八引同，卷四九七引「欲」字下衍「遂」字，馀亦与聚珍本同。<br/><br/>　　〔一七〕「时不得已」，此下四句原无，聚珍本有，御览卷三八八引亦有，今据增补。御览卷四九七引作「乃令侍中坐帐内与语，诸将识非更始声，出皆怨」。<br/><br/>　　〔一八〕「韩夫人尤嗜酒」，此句上姚本、聚珍本有「更始」二字，书钞卷一三三，类聚卷六九，六帖卷一四，御览卷三八九、卷四八三、卷七一０，合璧事类外集卷五０引同。<br/><br/>　　〔一九〕「正用此时持事来乎」，此句原无，姚本、聚珍本有，书钞卷一三三、类聚卷六九、御览卷七一０引亦有，今据增补。御览卷三八九引作「正酣，何此时持事来乎」。<br/><br/>　　〔二０〕「抵破书案」，此句原误作「〈礻咅〉书案破之」，姚本、聚珍本作「抵破书案」，书钞卷一三三，类聚卷六九，六帖卷一四，御览卷四八三、卷七一０，合璧事类外集卷五０引同，今据校改。「抵」，击也。<br/><br/>　　〔二一〕「捽」，聚珍本作「责」。<br/><br/>　　〔二二〕「更始在长安自咨，三辅苦之」，此二句原无，书钞卷一二九、御览卷六九三引，今据增补。<br/><br/>　　〔二三〕「署」，姚本、聚珍本作「置」，类聚卷四五、御览卷二０三引同。<br/><br/>　　〔二四〕「里闾语曰」，此句至「今日骑都尉往会日也」诸句原无，御览卷八二七引，今据增补。又「今日骑都尉往会日也」句下，御览卷八二七引尚有「犹是四方不复信向京师」一句，今依文义繫于下文「关内侯」句下。「犹」乃「由」之讹，下文已校正。<br/><br/>　　〔二五〕「被服威仪，不似衣冠」，原无「威仪」、「衣冠」四字，书钞卷一二九引云：「被服威仪，不似衣冠。」今据增补。姚本作「被服威仪，不以衣冠」，御览卷六九五引同。聚珍本作「被服不法」。<br/><br/>　　〔二六〕「诸于」，原误作「诸服」，书钞卷一二九引云：「诸于、襜褕。」范晔后汉书刘玄传作「襜褕、诸于」，今据改正。汉书元后传颜师古注云：「诸于，大掖衣，即褂衣之类也。」「于」即「衧」之省。<br/><br/>　　〔二七〕「骂詈道路」，原无此句，聚珍本有，御览卷六九三亦引，今据增补。<br/><br/>　　〔二八〕「灶下养」，此下四句原无，姚本、聚珍本有，类聚卷四五，御览卷二０三、卷四九五引亦有，范晔后汉书刘玄传同，今据增补。御览卷二四一引仅有「灶下养，中郎将」二句。<br/><br/>　　〔二九〕「雒阳人韩鸿为谒者」，此下四句原无，聚珍本有，今据增补。不知聚珍本从何书辑录。姚本亦有「洛阳人韩鸿为谒者，更始使持节降河北，拜除二千石」一段文字。<br/><br/>　　〔三０〕「除宣、樊崇等入至弘农枯枞山下」，此下四句原无，聚珍本有，范晔后汉书刘玄传李贤注引，今据增补。通鑑卷四０亦引，字句稍异。此为更始三年时事。<br/><br/>　　〔三一〕「引兵入上林」，此句上聚珍本有「赤眉」二字，系据文义增入。<br/><br/>　　〔三二〕「厨城门」，范晔后汉书刘玄传李贤注引三辅黄图云：「洛城门，王莽改曰建子门，其内有长安厨官，俗名之为厨城门，今长安故城北面之中门是也。」<br/><br/>　　〔三三〕「更始仍许赤眉，求降」，聚珍本脱「赤眉」二字，「求」误作「来」。<br/><br/>　　〔三四〕「畏威侯」，聚珍本脱「侯」字。<br/><br/>　　〔三五〕「赤眉谢禄曰」，此阙文颇多。范晔后汉书刘玄传云：「赤眉下诏书曰：『圣公降者，封长沙王。过二十日，勿受。』更始遣刘恭请降，赤眉使其将谢禄往受之。……封为畏威侯。刘恭复为固请，竟得封长沙王。更始常依谢禄居，刘恭亦拥护之。三辅苦赤眉暴虐，皆怜更始，而张仰等以为虑，谓禄曰：『今诸营长多欲篡圣公者。一旦失之，合兵攻公，自灭之道也。』于是禄使从兵与更始共牧马于郊下，因令缢杀之。」由此可知，「谢禄曰」三字当作「张仰等以为虑，谓谢禄曰」。「赤眉」二字上下皆有脱文。<br/><br/>　　〔三六〕「三辅兵多欲得更始」，「欲得」二字原作空格。袁宏后汉纪卷三云：赤眉在长安，「贪其财物，因大放兵虏掠，因纵火烧宫室。三王谓谢禄曰：『三辅营家多欲得更始者，一朝失之，必合兵攻赤眉，不如杀之也。』」今据增补「欲得」二字。<br/><br/>　　〔三七〕「合兵攻公，自灭之道也」，此二句原脱，文义未完，今据范晔后汉书刘玄传增补。<br/><br/>　　〔三八〕「遂害更始」，此句聚珍本脱。<br/><br/>　　〔三九〕「诏邓禹收葬于霸陵」，范晔后汉书刘玄传云：谢禄缢杀更始，「刘恭夜往收臧其尸。光武闻而伤焉，诏大司徒邓禹葬之于霸陵」。<br/><br/>　　〔四０〕「下江王风、王延兵侵疆」，此句有讹误。严可均四录堂校刊本书钞「风」作「凤」，「延」作「匡」。「疆」，与「疆」字通。<br/><br/>　　〔四一〕「钩牧车屏〈氵屏〉泥，刺款款陪乘」，此二句多有讹误。范晔后汉书刘玄传云：「王莽末，……新市人王匡、王凤为平理诤讼，遂推为渠帅，众数百人。于是诸亡命马武、王常、成丹等往从之，共攻离乡聚，臧于绿林中，数月间至七八千人。地皇二年，荆州牧某发奔命二万人攻之，匡等相率迎击于云杜，大破牧军，杀数千人，尽获辎重。」李贤注引续汉书云：「牧欲北归随，武等复遮击之，钩牧车屏泥，刺杀其骖乘，然不敢杀牧也。」据此，此二句当作「钩牧车屏泥，刺杀其陪乘」。<br/><br/>　　〔四二〕「牧」，原误作「收」，据上文，此字当作「牧」，今迳改。<br/><br/>　　〔四三〕「尚愿望赦」，据范晔后汉书刘玄传，此条所述乃地皇二年事，因不便补入上条，故置于此。<br/><br/>　　〔四四〕「庚戌」，据汉书王莽传，庚戌为更始元年十月三日，而范晔后汉书光武帝纪则以诛莽繫于九月。<br/><br/>　　〔四五〕「杜虞杀莽于渐台」，原无「杜虞」二字，聚珍本有，御览卷二００引亦有，今据增补。按汉书王莽传云：「商人杜吴杀莽，取其绶。」「渐台」，范晔后汉书刘玄传李贤注云：「太液池中台也。为水所渐润，故以为名。」<br/><br/>　　〔四六〕「封滑侯」，御览卷二００引作「封猾侯」。此条当是东观汉记刘玄传中文字。上条云：「长安中兵攻王莽，斩首，收玺绶诣宛。」与此条为同一事。御览卷九０所引上条文气贯通，无法把此条补缀其中，姑附于此。<br/><br/>　　朱鲔<br/><br/>　　朱鲔等遂会城南有水上沙中，〔一〕设坛，立圣公为天子。〔二〕书钞卷一五九<br/><br/>　　鲔破，〔三〕上大喜，诸将军贺，思上尊号。〔四〕书钞卷八五<br/><br/>　　更始大司马朱鲔守洛阳，吴汉诸将围守数月不下。世祖以岑彭尝为鲔校尉，令彭说鲔曰：「赤眉已得长安，今公谁为守乎？萧王受命平定燕、赵，〔五〕百姓安土归心，贤俊四面云集。今北方清淨，大兵来攻洛，保一城，欲何望乎？不如亟降。」鲔曰：「大司徒公被害时，〔六〕鲔与其谋，又谏更始无遣上北伐，自知罪深，故不敢降耳。」彭还诣河阳白上，上谓彭复往晓之：「夫建大事者，不忌小怨。今降，官爵可保，况诛罚乎？」上指水曰：「河水在此，吾不食言。」彭奉上旨，复至城下说鲔，因曰：「彭往者得执鞭侍从，蒙荐举拔擢，深受厚恩，思以报义，不敢负公。」鲔从城上下索曰：「必信，可乘上。」〔七〕彭趋索欲上。鲔见其不疑，即曰：「旦蚤与我会上东门外。」彭如期往，与鲔交马语。鲔轻骑诣彭降，彭为杀羊具食。鲔曰：〔八〕「身为降虏，未见吴公，诸将不敢食。」彭即令鲔自缚，与俱见吴公，将诣行在所河津亭。〔九〕上即时解鲔缚，复令彭夜送归洛阳。御览卷四六一<br/><br/>　　成德侯朱鲔玄孙杞，〔一０〕坐杀人国除。御览卷二０一<br/><br/>　　〔一〕　「朱鲔」，范晔后汉书无传。岑彭传云：「鲔，淮阳人。」「遂」，御览卷七四引作「共」。「城南有水」，谓宛县南之有水。袁宏后汉纪卷一「有水」作「济水」，误。<br/><br/>　　〔二〕　「立圣公为天子」，更始元年二月，诸将立圣公为天子。圣公，刘玄字，事详范晔后汉书本传。<br/><br/>　　〔三〕　「鲔破」，此句下原有「河内」二字，系衍文，姚本、聚珍本皆无，唐类函卷一四四引亦无此二字，今据删。范晔后汉书光武帝纪云：建武元年，「朱鲔遣讨难将军苏茂攻温，冯异、寇恂与战，大破之，斩其将贾疆。于是诸将议上尊号」。通鑑卷四０建武元年载：「朱鲔闻王北征而河内孤，乃遣其将苏茂、贾疆将兵三万馀人渡巩河，攻温，鲔自将数万人攻平阴以缀异。檄书至河内，寇恂即勒军驰出，并移告属县，发兵会温下。……旦日，合战，而冯异遣救及诸县兵适至，恂令士卒乘城鼓譟，大呼言曰：『刘公兵到！』苏茂军闻之，陈动，恂因奔击，大破之。冯异亦渡河击朱鲔，鲔走。异与恂追至洛阳，环城一帀而归。自是洛阳震恐，城门昼闭。异、恂移檄上状，诸将入贺，因上尊号。」与此可以互证。<br/><br/>　　〔四〕　「诸将军贺，思上尊号」，此二句姚本、聚珍本作「诸将贺之，恳上尊号」，唐类函卷一四四引同。<br/><br/>　　〔五〕　「萧王受命平定燕、赵」，更始二年，光武帝被封为萧王。袁宏后汉纪卷一更始元年载：「更始将使大将平河北，刘赐诸宗室无可使者，独有世祖也。朱鲔等以为不可，而左丞相曹竞父子用事，冯异劝世祖厚结焉。由是以世祖为大司马，遣平河北。」「萧王受命平定燕、赵」即谓此。四库全书考证云：「按是时光武已即位，史官载笔不应称萧王，恐抄撮记文者有讹。」<br/><br/>　　〔六〕　「大司徒公被害时」，「大司徒公」指光武帝兄刘伯升。更始立，以刘伯升为大司徒。范晔后汉书刘縯传云：「伯升部将宗人刘稷，数陷阵溃围，勇冠三军。时将兵击鲁阳，闻更始立，怒曰：『本起兵图大事者，伯升兄弟也，今更始何为者邪？』更始君臣闻而心忌之。以稷为抗威将军，稷不肯拜。更始乃与诸将陈兵数千人，先收稷，将诛之。伯升固争。李轶、朱鲔因劝更始并执伯升，即日害之。」<br/><br/>　　〔七〕　「必信，可乘上」，此二句原作「当如此来」，今从御览卷七六六校改。范晔后汉书岑彭传作「必信，可乘此上」。<br/><br/>　　〔八〕　「曰」，原脱，聚珍本有，今据增补。<br/><br/>　　〔九〕　「将」，范晔后汉书岑彭传李贤注引无此字。<br/><br/>　　〔一０〕「成德侯朱鲔玄孙杞」，朱鲔以洛阳降光武帝，拜为平狄将军，封扶沟侯。见范晔后汉书岑彭传。范书未载鲔徒封成德侯事。鲔玄孙杞，亦不见范书。<br/><br/>　　申屠志<br/><br/>　　申屠志以功封汝阴王，〔一〕上书以非刘氏还王玺，改为颍阳侯。〔二〕御览卷二００<br/><br/>　　〔一〕　「申屠志」，范晔后汉书、袁宏后汉纪均未载此人，更始将有名申屠建者，不知是否为一人。<br/><br/>　　〔二〕　「改为颍阳侯」，「颍」字原误作「頳」，今据聚珍本改正。范晔后汉书刘玄传云：「李松与棘阳人赵萌说更始，宜悉王诸功臣。朱鲔争之，以为高祖约，非刘氏不王。更始乃先封宗室太常将军刘祉为定陶王，刘赐为宛王，刘庆为燕王，刘歙为元氏王，大将军刘嘉为汉中王，刘信为汝阴王。后遂立王匡为比阳王，王凤为宜阳王，朱鲔为胶东王，卫尉大将军张仰为淮阳王，廷尉大将军王常为邓王，执金吾大将军廖湛为穰王，申屠建为平氏王，尚书胡殷为随王，柱天大将军李通为西平王，五威中郎将李轶为舞阴王，水衡大将军成丹为襄邑王，大司空陈牧为阴平王，骠骑大将军宋佻为颍阴王，尹尊为郾王。唯朱鲔辞曰：『臣非刘宗，不敢干典。』遂让不受。」据此，封王者无申屠志，封汝阴王者乃刘信，非刘氏辞王封者仅朱鲔一人，与御览卷二００所引申屠志事无一相合之处。通鑑卷三九亦载更始封王事，与范书大同小异。<br/><br/>　　王郎〔一〕<br/><br/>　　宫婢生子，正与同时，即易之。〔二〕范晔后汉书卷一二王郎传李贤注<br/><br/>　　知命者谓侍郎韩公等。〔三〕范晔后汉书卷一二王郎传李贤注<br/><br/>　　王郎遣谏议大夫杜威持节诣军门，〔四〕上遣棨戟迎，延请入军。威称说实成帝遗体子舆也。上曰：「设使成帝复生，天下不可复得，况诈子舆乎！」　御览卷六八一<br/><br/>　　〔一〕　「王郎」，即王昌，赵国邯郸人，范晔后汉书卷一二有传。又见汪文台辑司马彪续汉书卷二。<br/><br/>　　〔二〕　「即易之」，范晔后汉书王郎传云：「初，王莽篡位，长安中或自称成帝子子舆者，莽杀之。郎缘是诈称真子舆，云『母故成帝讴者，尝下殿卒僵，须臾有黄气从上下，半日乃解，遂任身就馆。赵后欲害之，伪易他人子，以故得全』」云云，其下李贤即引此条文字作注。<br/><br/>　　〔三〕　「知命者谓侍郎韩公等」，范晔后汉书王郎传云：赵缪王子刘林「立郎为天子，……移檄州郡曰：『制诏部刺史、郡太守：朕，孝成皇帝子子舆也。昔遭赵氏之祸，因以王莽篡杀，赖知命者将护朕躬』」云云，其下李贤引此句作注。<br/><br/>　　〔四〕　「杜威」，本书光武纪作「杜长威」，范晔后汉书王郎传、袁宏后汉纪卷二作「杜威」。<br/><br/>　　苏茂〔一〕<br/><br/>　　苏茂杀淮阳太守，得其郡，营广乐。大司马吴汉围茂，茂将其精兵突至湖陵，〔二〕与刘永相会。〔三〕水经注卷八<br/><br/>　　〔一〕　「苏茂」，陈留人，范晔后汉书卷一二刘永传略载其事。<br/><br/>　　〔二〕　「湖陵」，聚珍本作「湖陵」，范晔后汉书刘永传、袁宏后汉纪卷四建武三年、通鑑卷四一建武三年皆作「湖陵」。按战国宋有胡陵邑，秦置湖陵县。汉书地理志山阳郡属县有湖陵，云：「禹贡『浮于泗、淮，通于河』，水在南。莽曰湖陆。」颜师古注引应劭云：「章帝封东平王苍子为湖陵侯，更名湖陵。」<br/><br/>　　〔三〕　「与刘永相会」，范晔后汉书刘永传云：「建武二年夏，光武遣虎牙大将军盖延等伐永。初，陈留人苏茂为更始讨难将军，与朱鲔等守洛阳。鲔既降汉，茂亦归命，光武因使茂与盖延俱攻永。军中不相能，茂遂反，杀淮阳太守，掠得数县，据广乐而臣于永。永以茂为大司马、淮阳王。盖延遂围睢阳，数月，拔之，永将家属走虞。虞人反，杀其母及妻子，永与麾下数十人奔谯。苏茂、佼疆、周建合军救永，为盖延所败，茂奔还广乐，疆、建从永走保湖陵。三年春，永遣使立张步为齐王，董宪为海西王。于是遣大司马吴汉等围苏茂于广乐，周建率众救茂，茂、建战败，弃败复还湖陵，而睢阳人反城迎永。」可与此互证。<br/><br/>　　庞萌<br/><br/>　　庞萌为平狄将军，〔一〕与盖延共击董宪，〔二〕诏书独下延，〔三〕而不及萌，萌以为延谮己，自疑，遂反。上闻之，大怒，乃自将兵讨萌，与诸将书曰：「吾常以庞萌为社稷臣，将军得无笑其言乎？」御览卷四八三<br/><br/>　　〔一〕　「庞萌」，范晔后汉书卷一二有传。袁宏后汉纪卷五亦略载其事。「庞萌」二字下聚珍本有「山阳人」三字，系据范书庞萌传增补。<br/><br/>　　〔二〕　「与盖延共击董宪」，此为建武四年事。范晔后汉书盖延传载此事较详，其文云：建武「四年春，延又击苏茂、周建于蕲，进与董宪战留下，皆破之。因率平狄将军庞萌攻西防，拔之。复追败周建、苏茂于彭城，茂、建亡奔董宪，董宪将贲休举兰陵城降。宪闻之，自郯围休。时延及庞萌在楚，请往救之。……而董宪遂拔兰陵，杀贲休」。<br/><br/>　　〔三〕　「诏书独下延」，此句上原衍「昭」字，聚珍本无，范晔后汉书庞萌传同，今据删。<br/><br/>　　王闳<br/><br/>　　王闳者，〔一〕王莽叔父平阿侯谭子也。王莽篡位，潜忌闳，乃出为东郡太守。闳惧诛，常繫药手内。莽败，汉兵起，闳独完全。御览卷九八四<br/><br/>　　〔一〕　「王闳」，范晔后汉书卷一二有传。<br/><br/>　　彭宠<br/><br/>　　彭宠，〔一〕字伯通，南阳宛人也。父宏，〔二〕哀帝时为渔阳太守，〔三〕有名于边。容貌饮食绝众。是时单于来朝，当道二千石皆选容貌饮食者，故宏徒为云中太守。御览卷二五九<br/><br/>　　彭宏元始中迁河南太守，〔四〕至渑池，夜逢小贼叩马，宏下车，曰：「将军哀之。」车中有监御史马况，〔五〕奏举，宏乃坐免。〔六〕书钞卷一三九<br/><br/>　　浮密奏宠，〔七〕上徵之。宠既自疑，其妻劝宠无应徵，「今渔阳大郡，兵马众多，奈何为人所奏，而弃此去」。宠与所亲信吏计议，吏皆怨浮，劝宠止不应徵。〔八〕文选卷四一朱浮为幽州牧与彭宠书李善注<br/><br/>　　梦臝袒冠帻，〔九〕踰城，髡徒推之。宠堂上闻虾蟇声在火罏下，凿地求之，不得。〔一０〕范晔后汉书卷一二彭宠传李贤注<br/><br/>　　彭宠奴子密等三人共谋劫宠，〔一一〕宠时斋，独在便坐室中，〔一二〕昼卧。〔一三〕子密等三奴缚庞著床板，告外吏：「大王解斋，吏皆便休。」又用宠声呼其妻入室，见宠，惊曰：〔一四〕「奴反！」奴乃捽其妻头，击其颊。宠曰：「趣为诸将军辨装。」两奴将妻入取宠物，一奴守宠。宠谓奴曰：「若小儿，我素所爱，今解我缚，当以女珠妻若。」小奴见子密听其语，遂不得解。子密收金玉衣物，使宠妻缝两缣囊。夜解宠手，令作记告城门将军云：「今遣子密等诣子后兰卿所，〔一五〕其开门出，〔一六〕勿稽留。」书成，即断宠及妻头，置缣囊中，西入上告。世祖封子密为不义侯。〔一七〕御览卷五００<br/><br/>　　彭宠故旧渤海赵宽妻子家属依託宠居，宽仇家赵伯有好奴，以赇宠。宠贪之，为尽杀宽家属。宠之〈勃，中"力改攵"〉德不仁贪狼如此。〔一八〕御览卷四八一<br/><br/>　　〔一〕　「彭宠」，范晔后汉书卷一二有传。<br/><br/>　　〔二〕　「宏」，原作「容」，聚珍本同。按范晔后汉书彭宠传作「宏」，今据改。下同。<br/><br/>　　〔三〕　「哀帝时为渔阳太守」，姚本云：「彭宠为渔阳太守，容貌绝众。」把彭宏事误属彭宠。书钞卷七六引与姚本同误。<br/><br/>　　〔四〕　「彭宏元始中迁河南太守」，「宏」字原作「宠口」，明正德年间竹东书舍抄本、结一庐藏旧抄本书钞作「宏」，则元始中迁河南太守者为宠父宏，孔广陶校注本书钞误，今校正。范晔后汉书彭宠传云：「宠少为郡吏，地皇中，为大司空士。」据此，宠在平帝元始年间，资历尚浅，不可能迁至河南太守。本条下文「宏」字亦误作「宠」，今一併改正。<br/><br/>　　〔五〕「有监御史马况」，书钞卷一三九孔广陶校注云：「『监』字疑误。」<br/><br/>　　〔六〕　「宏乃坐免」，此条姚本、聚珍本均未辑录。<br/><br/>　　〔七〕　「浮密奏宠」，范晔后汉书朱浮传云：「光武遣吴汉诛更始幽州牧苗曾，乃拜浮为大将军幽州牧。……浮年少有才能，颇欲厉风迹，收士心，辟召州中名宿涿郡王岑之属，以为从事，及王莽时故吏二千石，皆引置幕府，乃多发诸郡仓穀，禀赡其妻子。渔阳太守彭宠以为天下未定，师旅方起，不宜多置官属，以损军实，不从其令。浮性矜急自多，颇有不平，因以峻文诋之。宠亦很强，兼负其功，嫌怨转积。浮密奏宠遣吏迎妻而不迎其母，又受货贿，杀害友人，多积兵穀，意计难量。」<br/><br/>　　〔八〕　「劝宠止不应徵」，范晔后汉书彭宠传云：「朱浮与宠不相能，浮数谮搆之。建武二年春，诏徵宠，宠意浮卖己，上疏愿与浮俱徵。又与吴汉、盖延等书，盛言浮枉状，固求同徵。帝不许，益以自疑。而其妻素刚，不堪抑屈，固劝无受召。宠又与常所亲信吏计议，皆怀怨于浮，莫有劝行者。」可与此相证。<br/><br/>　　〔九〕　「梦臝袒冠帻」，谓彭宠妻梦臝袒冠帻。<br/><br/>　　〔一０〕「不得」，此句御览卷九四九引作「无所得」。范晔后汉书彭宠传云：建武二年，宠叛汉。明年，「攻拔蓟城，自立为燕王。其妻数恶梦，又多见怪变」。其下李贤引此条文字作注。<br/><br/>　　〔一一〕「彭宠奴子密等三人共谋劫宠」，此句上姚本有「诏讨彭宠者封侯」一句，聚珍本同，惟无「彭」字。此为建武五年事。<br/><br/>　　〔一二〕「便坐室」，不是正室，乃便坐之室。<br/><br/>　　〔一三〕「昼卧」，原作「昼夜卧」，衍「夜」字。聚珍本作「昼卧」，类聚卷三五引同，今据删「夜」字。<br/><br/>　　〔一四〕「惊曰」，此句至「击其颊」四句原无，聚珍本有，范晔后汉书彭宠传李贤注引，今据增补。<br/><br/>　　〔一五〕「今遣子密等诣子后兰卿所」，范晔后汉书彭宠传载，子后兰卿，彭宠从弟。光武帝徵宠，宠不应徵。光武帝遣子后兰卿喻之，宠因留子后兰卿，发兵叛汉。宠不信任子后兰卿，使将兵在外，故有此语。「子后兰卿」，原作「兰卿子后」，今从聚珍本、范书校改。<br/><br/>　　〔一六〕「其开门出」，原作「其开出」，聚珍本同。按范晔后汉书彭宠传作「速开门出」，则「开」下脱「门」字，今据范书增补。<br/><br/>　　〔一七〕「世祖封子密为不义侯」，原无此句，类聚卷三五引有，今据增补。姚本无此句，而有「世祖以奴杀主不义，复不可不封，乃封子密为不义侯」。聚珍本改「世祖」作「朝廷」，馀与姚本同。御览卷二０一、事文类聚后集卷一七引云：「彭宠奴子密杀宠，诣阙降，封为不义侯。」<br/><br/>　　〔一八〕「宠之〈勃，中"力改攵"〉德不仁贪狼如此」，此条姚本、聚珍本皆未辑录。「〈勃，中"力改攵"〉」，原误作「勃」。<br/><br/>　　卢芳〔一〕<br/><br/>　　芳，安定人。属国胡数千畔，在参蛮，芳从之，诈姓刘氏，自称西平王。会匈奴句林王将兵来降参蛮胡，芳因随入匈奴，留数年。单于以中国未定，欲辅立之，遣毋楼且王求入五原，与假号将军李兴等结谋，兴北至单于庭迎芳。芳外倚匈奴，内因兴等，故能广略边郡。范晔后汉书卷八九南匈奴列传李贤注<br/><br/>　　〔一〕　「卢芳」，字君期，范晔后汉书卷一二有传。又见汪文台辑张璠汉记。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-252-3986.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-252-3988.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-252.html" action-type="chapterComment" class="comment"><i></i>东观汉记校注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

