<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《后汉书》正文_志第二十一　郡国三_范晔作品 - 维普阅读网</title>
<meta name="keywords" content="后汉书,后汉书原文,后汉书阅读,志第二十一　郡国三全文,范晔作品" />
<meta name="description" content="后汉书原文阅读,志第二十一　郡国三全文在线阅读,范晔作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-653-8082.html";
var nextpage="novel-read-653-8084.html";
var indexpage = "novel-chapter-653.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-653.html">后汉书</a></strong>
<strong><a href="novel-chapter-653.html">后汉书目录</a></strong>
<span>志第二十一　郡国三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-653-8082.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>志第二十一　郡国三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=范晔&amp;searchsubmit=yes"  target="_blank">范晔</a><span class="divide">|</span>发布时间：2014-10-18 19:45:52<span class="divide">|</span></p>
<div class="page-body">
<div class="page-content">
<p>　陈留　东郡　东平　任城　泰山　济北　山阳　济阴　右兖州　东海琅邪　彭城　广陵　下邳　右徐州<br/><br/>　　　　陈留郡<br/><br/>　　<br/><br/>　　武帝置。雒阳东五百三十里。十七城，户十七万七千五百二十九，口八十六万九千四百三十三。<br/><br/>　　陈留有鸣雁亭。《左传》成十六年卫伐郑鸣雁，杜预曰在雍丘县西北。《陈留志》曰：“有桐陵亭，古桐丘。”<br/><br/>　　浚仪本大梁。《帝王世记》曰：“禹避商均浚仪。”《晋地道记》：“仪封人，此县也。”《通俗文》曰“渠在浚仪，曰莨荡”也。<br/><br/>　　尉氏《陈留志》曰：“有陵树乡，北有泽，泽有天子菀囿，有秦乐厩，汉诸帝以驯养猛兽。”<br/><br/>　　雍丘本杞国。《陈留志》曰：“城内有神井，能兴雾雹。”案：徐齐民《北征记》曰：“有吕禄台，高七丈。有郦生祠。”曹植《禹庙赞》曰：“有禹祠，植移于其城，城本名杞城。”<br/><br/>　　襄邑有滑亭。《左传》庄三年次于滑，杜预曰在县西北。有承匡城。《地道记》曰在县西。《左传》文十一年会晋郤缺于承匡。有桐门亭，有黄门亭。襄元年会鄫，杜预曰县东南有鄫城。<br/><br/>　　<br/><br/>　　外黄《左传》“惠公季年，败宋师于黄”，杜预曰宋邑，县东有黄城。有葵丘聚，齐桓公会此。城中有曲棘里。《左传》昭二十五年“宋公佐卒曲棘”。有繁阳城。<br/><br/>　　小黄《汉旧仪》曰：“高祖母起兵时死县北，为作陵庙于小黄。”<br/><br/>　　东昏《陈留志》曰：“故户牖乡有陈平祠。”<br/><br/>　　济阳有武父乡。《左传》桓十二年“盟于武父”，杜预曰县东北有武父城。县东南有戎城。县都乡有行宫，光武生。<br/><br/>　　平丘有临济亭，田儋死此。有匡。匡人之亭，曹公破袁术处。有黄池亭。《陈留志》云：“黄亭在封丘。”《左传》哀十三年盟黄池，杜预曰在封邱县南。《传》曰“吴囚子服景伯以还，及户牖”，然即黄池在户牖西。或以为外黄县东沟，非也。<br/><br/>　　封丘《博物记》有狄沟，即败狄于长丘是也。有桐牢亭，或曰古虫牢。《左传》成五年诸侯会虫牢。《陈留志》：“有鞠亭，古鞠居。”<br/><br/>　　酸枣《左传》郑太叔至于廪延，杜预曰县北有延津。襄五年会城棣，杜预曰县西南有棣城。东有地乌巢，曹公破袁绍处。《陈留志》曰：“城内有韩王故宫阙。”<br/><br/>　　长垣侯国。有匡城。陈留志曰：“孔子围此。”《北征记》城周三里。《左传》僖十五年会牡丘，次于匡，杜预曰匡在县西南。昭十三年会平丘，杜预曰县西南有平丘城。有蒲城。《左传》成九年会于蒲，杜预曰在县西南。《史记》曰孔子自匡过蒲。《陈留志》云“有子路祠。”有祭城。杜预曰郑祭封人仲邑。《陈留志》曰：“有蘧伯玉墓及祠。”又西南有宛亭。《左传》僖二十八年卫人盟宛濮，杜预曰近濮水。<br/><br/>　　己吾有大棘乡。《左传》宣二年郑破宋师大棘，杜预曰在襄邑县南。有首乡。《左传》僖五年齐侯会于首止，杜预曰在襄邑东南，有首乡。<br/><br/>　　考城故灾，《陈留志》曰：“古戴国地名。”杜预曰：“戴在外黄东南。”《尔雅》曰：“木立死曰灾。”《吕氏春秋》：“草郁即为灾。”章帝更名。故属梁。《陈留志》曰：“有箕子祠。有谷亭。古句渎之丘。”案本传有蒲亭。<br/><br/>　　圉故属淮阳。有高阳亭。《陈留志》曰：“有万人聚，王邑破翟义积尸处。”《前书》“今高阳”。文颖曰：“高阳，聚邑名，在县西。”<br/><br/>　　扶沟故属淮阳。<br/><br/>　　　　东郡<br/><br/>　　秦置。去雒阳八百余里。十五城，户十三万六千八十八，口六十万三千三百九十三。<br/><br/>　　濮阳古昆吾国，杜预曰古卫也。《帝王世记》曰：“颛顼自穷桑徙商丘。”《左传》曰“卫，颛顼之墟”，杜预曰帝丘，昆吾氏因之，故曰昆吾之墟，县城内有颛顼冢。《皇览》曰：“冢在城门外广阳里中。”《博物记》曰：“桑中在其中。”春秋时曰濮。有咸城，或曰古咸国。《左传》僖十三年同会于咸。有清丘。《左传》曰宣十二年盟清丘，杜预曰县东南。有锄城。<br/><br/>　　燕本南燕国。有雍乡。《谢沈书》曰，赤眉攻雍乡。有胙城，古胙国。有平阳亭。《左传》哀十六年“卫侯饮孔悝酒于平阳”。有瓦亭。《左传》曰定八年会于瓦，杜预曰县东北。有桃城。《史记》曰春申君说秦曰“王又举甲拔桃入邢”是也。<br/><br/>　　白马有韦乡。杜预曰：“县东南有韦城。古豕韦氏之国”。<br/><br/>　　顿丘《皇览》曰“帝喾冢在城南台阴野中”是也。<br/><br/>　　东阿《左传》桓十年会于桃丘，杜预曰县东南有桃城。襄十四年孙林父败卫侯于阿泽，杜预曰县西南大泽。《魏志》有渠丘山。有清亭。《左传》隐四年“遇于清”是也。<br/><br/>　　<br/><br/>　　东武阳湿水出。<br/><br/>　　范有秦亭。《左传》庄三十一年“筑台于秦”。《地道记》在县西北。<br/><br/>　　临邑有泲庙。<br/><br/>　　博平<br/><br/>　　聊城有夷仪聚。《左传》僖元年“邢迁于夷仪”。有聂城。《左传》曰“聊摄以东”。<br/><br/>　　发干<br/><br/>　　乐平侯国。故清，章帝更名。<br/><br/>　　阳平侯国。有莘亭。杜预注《传》曰卫作新台在县北。卫杀公子伋之地，故曰“待诸莘”。有冈成城。秦封蔡泽为冈成君，未详。<br/><br/>　　卫公国。本观故国，姚姓，光武更名。有河牧城。《左传》文元年会于戚，郑救晋中行氏，晋败郑铁，杜预曰戚城南有铁丘。有竿城。《前书》故发干城。<br/><br/>　　谷城春秋时小谷。《左传》庄三十二年“城小谷”，杜预曰城中有管仲井。又《传》曰埋长狄荣如首于周首之北门，杜预曰县东北有周首亭。有巂下聚。《左传》僖二十六年追齐师至酅，杜预曰县西有地名酅下。《皇览》曰：“县东十五里有项羽冢。”<br/><br/>　　　　东平国<br/><br/>　　故梁，景帝分为济东国，宣帝改。雒阳东九百七十五里。七城，户七万九千一十二，口四十四万八千二百七十。<br/><br/>　　无盐本宿国，任姓。《左传》昭二十五年臧会奔郈，杜预曰县东南有郈乡亭。有章城。古国。《左传》庄三十年，齐取鄣。<br/><br/>　　东平陆六国时曰平陆。有阚亭。《左传》桓十一年会于阚，杜预曰在须昌县东南。有阚城，《博物记》云即此亭是。有堂阳亭。故县，后省。<br/><br/>　　富成<br/><br/>　　章<br/><br/>　　寿张春秋曰良，汉曰寿良，光武改曰寿张。有堂聚，故聚属东郡。《地道记》曰：“有蚩尤祠，狗城。”《皇览》曰：“蚩尤冢在县阚乡城中，高七丈。”<br/><br/>　　须昌故属东郡。杜预曰：“须句，古国，在西北。”有致密城，古中都。有阳谷城。《左传》僖三年会阳谷，杜预曰在县北。<br/><br/>　　宁阳故属泰山。<br/><br/>　　　　任城国<br/><br/>　　章帝元和元年，分东平为任城。雒阳东千一百里。三城，户三万六千四百四十二，口十九万四千一百五十六。<br/><br/>　　任城本任国。有桃聚。光武破庞萌于桃乡。<br/><br/>　　亢父《左传》襄十三年“取邿”，杜预曰县有邿亭。哀六年“城邾瑕”，杜预曰县北有邾瑕城。<br/><br/>　　樊<br/><br/>　　　　泰山郡<br/><br/>　　高帝置。雒阳东千四百里。十二城，户八千九百二十九，口四十三万七千三百一十七。<br/><br/>　　奉高有明堂，武帝造。《前书》曰在县西南四里。《左传》昭八年“大搜于红，至于商、卫”。红亭在县西北，杜预曰接宋、卫也。<br/><br/>　　博有泰山庙。岱山在西北。有龟山，《左传》定十年齐归龟阴之田，杜预曰田在山北。《琴操》孔子作《龟山之操》。有龙乡城。《左传》成二年齐围龙，杜预曰在县西南。《史记》作“隆”。又楚有蜀之役，杜预曰县西北有蜀亭。<br/><br/>　　梁甫侯国。有菟裘聚。《左传》隐公“使营菟裘，吾将老焉”，杜预曰县南有菟裘城。<br/><br/>　　钜平侯国。有亭禅山。即古所禅亭亭者也。有阳关亭。《左传》襄十七年“师自阳关”。桓六年会于成，杜预曰县东南。成城即孟孙之邑。<br/><br/>　　<br/><br/>　　嬴有铁。<br/><br/>　　山茌侯国。<br/><br/>　　莱芜有原山，潘水出。杜预曰汶水出。<br/><br/>　　盖沂水出。《左传》会于防，杜预曰在县东南，有防城。<br/><br/>　　南武阳侯国。有颛臾城。<br/><br/>　　南城故属东海。有东阳城。《吕氏春秋》夏孔甲游田于东阳萯山。《左传》哀八年“克东阳”。襄十九年城武城，杜预曰南城县。哀十四年司马牛葬丘舆，杜预曰县西北有舆城。<br/><br/>　　费侯国，曹胜封费是酂县费亭，非此国。故属东海。有祊亭。《左传》隐八年郑归祊，杜预曰在县东南。闵二年莒人归共仲及密，杜预曰县有密如亭。有台亭。《左传》襄十二年莒围台，杜预曰县南有台亭。<br/><br/>　　牟故国。<br/><br/>　　　　济北国<br/><br/>　　和帝永元二年，分泰山置。臣昭案：济北，前汉之旧国，此是经并泰山复分。雒阳东千一百五十里。五城，户四万五千六百八十九，口二十三万五千八百九十七。<br/><br/>　　卢《左传》隐三年齐郑寻卢之盟，杜预曰今县故城。有邾山，在县北。成二年封锐司徒女石窌，杜预曰县东有地名石窌。有平阴城。有防门。《左传》襄十八年齐御晋平阴，堑防门，杜预曰在县北。又齐登巫山以望晋师，杜预曰在县东北。有光里。有景兹山。杜预曰在县东南。有敖山。《左传》曰“先君献、武废二山”，即敖山、具山。有清亭。《左传》哀十一年，齐伐鲁及清是也。有长城至东海。《史记》苏代说燕王曰“齐有长城、巨防”。巨防即防门。<br/><br/>　　蛇丘有遂乡。古遂国，《左传》庄十三年齐人灭遂。有下欢亭。《左传》桓三年送姜氏于欢。有铸乡城。周武王未及下车，封尧后于铸。《左传》有棘地，成公三年叔孙侨如所围。杜预曰汶水北地有棘乡。《东观书》有芳陉山。<br/><br/>　　成本国。《左传》“卫师入郕”，杜预曰东平刚父县西南有郕乡。<br/><br/>　　茌平本属东郡。<br/><br/>　　刚。《左传》哀八年齐取阐，杜预曰在县北，有阐乡。<br/><br/>　　　　山阳郡<br/><br/>　　故梁，景帝分置。雒阳东八百一十里。十城，户十万九千八百九十八，口六十万六千九十一。<br/><br/>　　昌邑刺史治。有梁丘城。《左传》庄三十二年遇于梁丘，杜预曰梁丘乡在县西南。有甲父亭。杜预曰甲父，古国名，在县东南。《左传》隐十年“取防”，杜预曰县西有防城。<br/><br/>　　东缗春秋时曰缗。《左传》僖二十三年齐围缗。<br/><br/>　　钜野《左传》桓七年“焚咸丘”，杜预曰县西有咸亭。有大野泽。《春秋》西狩获麟之所。《尔雅》十薮，鲁有大野。杜预曰县西南有郥亭。定十三年齐伐晋之所。<br/><br/>　　高平侯国。故橐，章帝更名。《前汉志》莽改曰高平，章帝复莽此号。《左传》隐元年费伯城郎，杜预曰县东南有郁郎亭。有茅乡城。杜预曰茅乡在昌邑西南。<br/><br/>　　湖陆故湖陵，章帝更名。《前汉志》在王莽改曰湖陆，章帝复其号。《博物记》曰苟水出。《地道记》县西有费亭城，魏武帝初所封。<br/><br/>　　<br/><br/>　　南平阳侯国。有漆亭。《左传》城漆。有闾丘亭。《左传》襄二十一年“邾庶其以漆、闾丘来奔”，杜预曰县东北有漆乡，西北有显闾亭。哀七年囚邾子负瑕，杜预曰县西北有瑕丘城。<br/><br/>　　方与有武唐亭，《左传》桓二年盟于唐，杜预曰在西南。鲁侯观鱼台。《春秋》经隐五年矢鱼于棠。有泥母亭，或曰古宁母。《左传》僖七年盟宁母，杜预曰在县东。三十一年臧文仲宿重馆，杜预曰县西北有重乡城。<br/><br/>　　瑕丘<br/><br/>　　金乡《晋地道记》曰：“县多山，所治名金山。山北有凿石为冢，深十余丈，隧长三十丈，傍却入为堂三方，云得白兔不葬，更葬南山，凿而得金，故曰金山。故冢今在。或云汉昌邑所作，或云秦时。”<br/><br/>　　防东<br/><br/>　　　　济阴郡<br/><br/>　　故梁，景帝分置。雒阳东八百里。十一城，户十三万三千七百一十五，口六十五万七千五百五十四。<br/><br/>　　定陶本曹国，郭璞曰：“城中有陶丘。”《皇览》曰：“伯乐冢县东南一里所，高四五丈。”古陶，尧所居。《帝王世记》曰：“舜陶河滨，县西南陶丘亭是。”有三鬷亭。汤伐三鬷，孔安国曰今定陶。<br/><br/>　　冤句有煮枣城。《史记》苏秦说魏襄王曰：“大王之地，东有淮、颍、煮枣。”<br/><br/>　　成阳有尧冢、灵台，有雷泽。《禹贡》曰：“雷夏既泽。”《帝王世记》曰：“舜耕历山，渔雷泽，济阴有历山。”<br/><br/>　　乘氏侯国。《博物记》曰古乘丘。有泗水。有鹿城乡。<br/><br/>　　句阳有垂亭。《左传》隐八年遇于垂。《史记》无忌说魏安僖王曰：“文台堕，垂都焚。”徐广曰：“县有垂亭。”<br/><br/>　　<br/><br/>　　鄄城<br/><br/>　　离狐故属东郡。<br/><br/>　　廪丘故属东郡。有高鱼城。有运城。《左传》襄二十六年“齐乌余以廪丘奔晋”，杜预曰今县故城是。又“袭卫羊角取之”，杜预曰今县所治城。又袭我高鱼，杜预曰在县东北。<br/><br/>　　单父侯国，故属山阳。<br/><br/>　　成武故属山阳。《左传》隐七年“戎执凡伯于楚丘”，杜预曰在县西南。有郜城。《左传》隐十年“取郜”，杜预曰县东南有郜城。《地道记》有秺城。<br/><br/>　　己氏故属梁。《皇览》曰有平和乡，乡有伊尹冢。<br/><br/>　　右兖州刺史部，郡、国八，县、邑、公、侯国八十。<br/><br/>　　　　东海郡<br/><br/>　　高帝置。雒阳东千五百里。十三城，户十四万八千七百八十四，口七十万六千四百一十六。<br/><br/>　　郯本国，刺史治。《博物记》曰：“有勇士亭，即勇士灾丘欣。”<br/><br/>　　兰陵有次室亭。《地道记》曰：“故鲁次室邑。”《列女传》有漆室之女，或作“次室”。<br/><br/>　　戚朐《山海经》曰：“都州在海中，一曰郁州。”郭璞曰：“在县界。世俗传此山在苍梧徙来，上皆有南方树木。”《博物记》：“县东北海边植石，秦所立之东门。”有铁。有伊卢乡。《史记》曰，钟离昧家在伊卢。<br/><br/>　　襄贲<br/><br/>　　昌虑有蓝乡。《左传》昭三十一年邾黑肱以滥来奔，杜预曰县所治，城东北有郳城。郳，小邾国也。<br/><br/>　　<br/><br/>　　承<br/><br/>　　阴平<br/><br/>　　利城<br/><br/>　　合乡漷水自此南至湖陆。<br/><br/>　　祝其有羽山。殛鲧之山。杜预曰在县西南。《博物记》曰：“东北独居山，西南有渊水，即羽泉也，俗谓此山为惩父山。”春秋时曰祝其，夹谷地。《左传》定十年会齐侯夹谷，孔子相。<br/><br/>　　厚丘《左传》成九年“城中城”，杜预曰在县西南，有中乡城。<br/><br/>　　赣榆本属琅邪，建初五年复。《左传》“齐伐莒，莒子奔纪鄣”，杜预曰县东北有纪城。《地道记》曰：“海中去岸百五十步，有秦始皇碑，长一丈八尺，广五尺，厚八尺三寸；一行十二字。潮水至加其上三丈，去则三尺见也。”<br/><br/>　　　　琅邪国<br/><br/>　　秦置。建武中省城阳国，以其县属。案本纪，永寿元年置，都尉治。雒阳东一千五百里。十三城，户二万八百四，口五十七万九百六十七。<br/><br/>　　开阳杜预曰古鄅。《左传》哀三年城启阳，杜预曰开阳。故属东海，建初五年属。<br/><br/>　　东武<br/><br/>　　琅邪《山海经》云有琅邪台，在勃海闲，琅邪之东。郭璞曰：“琅邪临海边，有山嶕峣特起，状如高台。此即琅邪台。”齐景公曰：“吾循海而南，放乎琅邪。”《越绝》曰：“句践徙琅邪，起观台，台周七里，以望东海。”《史记》曰秦始皇徙黔首三万户琅邪台下。传有劳山。<br/><br/>　　东莞有郓亭。《左传》曰“公处郓”。有邳乡。有公来山，或曰古浮来。《左传》隐八年盟浮来，杜预曰邳来山之闲，号曰邳来。庄九年鲍叔受管仲，及堂阜而脱之。杜预曰：“东莞蒙阴县西北有夷吾亭，或曰鲍叔解夷吾缚于此，因以为名。”即古堂阜也，东莞后为郡。<br/><br/>　　西海《东观书》曰有胜山。《博物记》：“太公吕望所出，今有东吕乡。又钓于棘津，其浦今存。”<br/><br/>　　诸《左传》庄二十九年“城诸”，杜预曰诸县在城阳郡。又隐四年“莒人伐｛木巳｝，取牟娄”，杜预曰县东北有娄乡。<br/><br/>　　<br/><br/>　　莒本国，故属城阳。《左传》成八年申公巫臣会渠丘公，杜预曰县有蘧丘里。有铁。有峥嵘谷。<br/><br/>　　东安故属城阳。<br/><br/>　　阳都故属城阳。有牟台。《左传》宣元年会于平州，杜预曰在县西。<br/><br/>　　临沂故属东海。有丛亭。《左传》隐六年盟于艾，杜预曰县东南有艾山。七年“城中丘”，杜预曰县东北有中丘亭。《博物记》曰：“县东界次睢有大丛社，民谓之食人社，即次睢之社。”<br/><br/>　　即丘侯国，故属东海，春秋曰祝丘。<br/><br/>　　缯侯国，故属东海。有概亭。《左传》庄九年盟于蔇，杜预曰在县北。<br/><br/>　　姑幕《左传》昭五年“莒牟夷以牟娄及防兹来奔”，杜预曰县东北有兹亭。《博物记》曰淮水入。城东南五里有公冶长墓。<br/><br/>　　　　彭城国<br/><br/>　　高祖置为楚，章帝改。雒阳东千二百二十里。八城，户八万六千一百七十，口四十九万三千二十七。<br/><br/>　　彭城古大彭邑。《北征记》城西二十里有山，山有楚元王墓。伏滔《北征记》曰：“城北六里有山，临泗，有宋桓魋石椁，皆青石，隐起龟龙鳞凤之象。”有铁。<br/><br/>　　武原<br/><br/>　　傅阳有柤水。《左传》襄十年灭逼阳，杜预曰即此县也。<br/><br/>　　吕<br/><br/>　　留《西征记》曰城中有张良庙。<br/><br/>　　梧<br/><br/>　　灾丘<br/><br/>　　广戚故属沛。<br/><br/>　　　　广陵郡<br/><br/>　　景帝置为江都，武帝更名。建武中省泗水国，以其县属。雒阳东一千六百四十里。十一城，户八万三千九百七，口四十一万百九十。<br/><br/>　　广陵吴王濞所都，城周十四里半。有东陵亭。《博物记》曰：“女子杜姜，左道通神，县以为妖，闭狱桎梏，卒变形莫知所极。以状上，因以其处为庙祠，号曰东陵圣母。”<br/><br/>　　江都有江水祠。<br/><br/>　　高邮<br/><br/>　　平安<br/><br/>　　凌故属泗水。<br/><br/>　　东阳故属临淮。有长洲泽，吴王濞太仓在此。县多麋。《博物记》曰：“千千为群，掘食草根，其处成泥，名曰麋畯。民人随此畯种稻，不耕而获，其收百倍。”又扶海洲上有草名蒒，其实食之如大麦，从七月稔熟，民敛获至冬乃讫，名曰自然谷，或曰禹余粮。<br/><br/>　　射阳故属临淮。有梁湖。《地道记》曰有博支湖。<br/><br/>　　盐渎故属临淮。<br/><br/>　　舆侯国，故属临淮。<br/><br/>　　堂邑故属临淮。有铁。春秋时曰堂。<br/><br/>　　海西故属东海。<br/><br/>　　　　下邳国<br/><br/>　　武帝置为临淮郡，永平十五年更为下邳国。雒阳东千四百里。十七城，户十三万六千三百八十九，口六十一万一千八十三。<br/><br/>　　下邳本属东海。戴延之《西征记》曰：“有沂水，自城西西南注泗，别下回城南，亦注泗。旧有桥处，张良与黄石公会此桥。”葛峄山，本峄阳山。山出名桐，伏滔《北征记》曰今槃根往往而存。有铁。<br/><br/>　　徐本国。有楼亭，或曰古蒌林。杜预曰在僮县东南。伏滔《北征记》曰：“县北有大冢，徐君墓，延陵解剑之处。”<br/><br/>　　<br/><br/>　　僮侯国。<br/><br/>　　睢陵<br/><br/>　　下相<br/><br/>　　淮阴下乡有南昌亭，韩信寄食处。<br/><br/>　　淮浦<br/><br/>　　盱台<br/><br/>　　高山<br/><br/>　　潘旌<br/><br/>　　淮陵<br/><br/>　　取虑有蒲姑陂。《左传》昭十六年齐师至蒲隧，杜预曰县东有蒲姑陂。<br/><br/>　　东成<br/><br/>　　曲阳侯国，故属东海。<br/><br/>　　司吾侯国，故属东海。<br/><br/>　　良成故属东海。春秋时曰良。《左传》昭十三年晋会吴于良。<br/><br/>　　夏丘故属沛。<br/><br/>　　右徐州刺史部，郡、国五，县、邑、侯国六十二。《魏氏春秋》曰：“初平三年，分琅邪、东海为城阳、利城、昌虑郡。建安十一年，省昌虑并东海。”</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-653-8082.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-653-8084.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-653.html" action-type="chapterComment" class="comment"><i></i>后汉书章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

