<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《后汉纪》正文_孝献皇帝纪卷第二十六_袁宏作品 - 维普阅读网</title>
<meta name="keywords" content="后汉纪,后汉纪原文,后汉纪阅读,孝献皇帝纪卷第二十六全文,袁宏作品" />
<meta name="description" content="后汉纪原文阅读,孝献皇帝纪卷第二十六全文在线阅读,袁宏作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-556-7682.html";
var nextpage="novel-read-556-7684.html";
var indexpage = "novel-chapter-556.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-556.html">后汉纪</a></strong>
<strong><a href="novel-chapter-556.html">后汉纪目录</a></strong>
<span>孝献皇帝纪卷第二十六</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-556-7682.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>孝献皇帝纪卷第二十六</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=袁宏&amp;searchsubmit=yes"  target="_blank">袁宏</a><span class="divide">|</span>发布时间：2014-10-07 23:31:26<span class="divide">|</span></p>
<div class="page-body">
<div class="page-content">
<p>　初平元年（庚午、一九０）<br/>　　春正月辛亥，大赦天下。<br/>　　侍中周毖、城门校尉伍琼说董卓曰：“夫废立事大，非常人所及。袁绍不达大体，恐惧出奔，非有他志也。今购之急，势必为变。袁氏树恩四世，门生故吏遍于天下，若收豪杰以聚徒众，英雄因之而起，山东非公之有也。不如赦之，拜一郡守，则绍喜于免罪，必无患矣。”卓以为然，乃以绍为勃海太守。<br/>　　癸丑〔一〕，卓杀弘农王。<br/>　　〔一〕　范书献帝纪作“癸酉”。按正月壬寅朔，无癸酉，范书误。<br/>　　卓使郎中令〔李〕（王）儒进酖于王〔一〕，曰：“服药可以辟恶。”王曰：“我无疾，是欲杀我尔。 ”不肯，强之。于是王与唐姬及宫人饮药，王自歌曰： “天道易兮运何艰，弃万乘兮退守藩。逆臣见迫兮命不延，逝将去汝兮往幽玄。”唐姬起舞，歌曰：“皇天崩兮后土颓，身为帝王兮命夭摧。死生异路兮从此乖，悼我茕独兮心中哀。”因泣下，坐者皆悲。王谓唐姬曰： “卿故王者妃，势不为吏民妻矣。自爱，从此与卿辞。 ”遂饮药而死。帝闻之，降坐尽哀。<br/>　　〔一〕　据袁纪下文及范书、袁山松书改。又山松书言李儒为“弘农郎中”，按袁纪下卷曰：“儒前为弘农王郎中令”，则作“郎中”非。郎中令，武帝时更名为光禄勋，而王国如故。故此郎中令乃王国之官无疑矣。<br/>　　是时冀州刺史韩馥、豫州刺史孔□、兖州刺史刘岱、陈留太守张邈、勃海太守袁绍、东海太守乔瑁、山阳太守袁遗、河南太守王匡、〔一〕济北相鲍信、后将军袁术、议郎曹操等并兴义兵，将以诛卓，众各数万人，推绍为盟主。绍自号车骑将军，操行奋武将军。<br/>　　〔一〕　卢弼三国志集解曰：“冯本、官本‘内’作‘南’，各本俱作‘内’。范书、通鉴作‘内’，袁宏后汉纪作‘南’。按郡国志首列河南尹，百官志亦曰河南尹，盖京尹别于外郡之太守也。此称太守，自当作‘河内’为是。武纪初平元年及夏侯惇传注引魏书俱称‘河内太守王匡’。”卢说是。<br/>　　长沙太守孙坚亦起兵诛卓，比至南阳，众数万人。卓以坚为破虏将军，冀其和弭〔一〕。坚讨卓逾壮，进屯阳人。卓大怒，遣胡轸、吕布击坚，战于建平，坚大破之。<br/>　　〔一〕　三国志孙坚传言表坚行破虏将军者乃袁术也。卓至阳人一战败后，始遣李傕等来求和亲，令坚列疏子弟任刺史，许表用之。与袁纪大异。<br/>　　卓以山东兵盛，欲徙都关中，召公卿议曰：“高祖都关中，十一世，后汉中兴，东都洛阳。从光武至今复十二世〔一〕，案石苞室谶〔二〕，宜复还都长安。 ”百官无敢应者。司徒杨彪曰：“迁都改制，天下大事，皆当因民之心，随时之宜。昔盘庚五迁〔三〕，殷民胥怨，故作三篇以晓谕之。往者王莽篡逆，变乱五常，更始、赤眉之变，焚烧长安，残害百姓，民人流亡，百无一存。光武受命，更都洛阳，此其宜也。方今建立圣主，光隆汉祚，而无故捐宗庙宫殿，弃先帝园陵，百姓惊愕，不解此意，必糜沸螘聚，以致扰乱。石苞室谶，妖邪之书，岂可信用！”卓作色曰：“杨公欲沮国家计邪？关东黄巾作乱〔四〕，所在贼起，长安崤函险固，国之重防。又陇右取材木，功夫不难，杜陵南山下有孝武帝故陶作砖处，一朝一夕可办，宫室官府，盖何足言〔五〕！百姓小人，何足与议。若有前却，以我大兵驱之，岂得自在！”百寮皆失色。太尉黄琬曰：“此大事，杨公语得无可思乎？”司空荀爽曰：“相国岂乐迁都邪？今山东兵起，非可一日禁也，而关西尚静，故当迁之，以图秦汉之势也。坚争不止〔六〕，祸必有所归，吾不为也。”卓使有司奏免二公〔七〕。<br/>　　〔一〕　按范书杨彪传作“于今亦十世矣”。三国志董卓传注引续汉书作“十一世”，通鉴因之，甚是。袁、范二书均误。<br/>　　〔二〕　胡三省曰：“当时纬书之外，又有石苞室谶，盖时人附益为之，如孔子闭房记之类。”<br/>　　〔三〕　李贤曰：“汤迁亳，仲丁迁嚣，河□甲居相，祖乙居耿，并盘庚五迁也。”<br/>　　〔四〕　卓所言作乱者，乃指袁绍、袁术、曹操等起兵欲诛卓者，非黄巾也。疑“黄巾”二字为衍文。又三国志董卓传注引续汉书正作“<br/>　　关东方乱”。<br/>　　〔五〕　“盖”原误作“盍”，迳改之。<br/>　　〔六〕　范书杨彪传此句上有“卓意小解，爽私谓彪曰诸君”等句，疑袁纪有脱文。<br/>　　〔七〕　卓所使者乃司隶校尉宣播。<br/>　　二月丁亥，太尉黄琬、司徒杨彪策罢。<br/>　　初，卓用伍琼、周毖之议，选天下名士馥等，既出，皆举兵图卓。卓以琼、毖卖己，心怨之。及议西迁，琼、毖固谏，卓大怒曰：“<br/>　　君言当拔用善士，卓从二君计，不敢违天下心。诸君到官，举兵相图，卓何相负？”遂斩琼、毖。彪、琬恐惧，诣卓谢曰：“因小人恋旧，非欲沮国事也，请以不及为受罪〔一〕。”卓不胜当时之忿，既杀琼、毖，旋亦悔之，故表彪、琬为光禄大夫。<br/>　　〔一〕　陈璞曰：“受字衍。”<br/>　　卓以河南尹朱隽为太仆，以为己副。隽不肯受，因进曰：“国不宜迁，必孤天下望，成山东之衅，臣不见其可也。”有司曰：“召见君受拜，而君拒之；不问徙事，而君陈之，何也？”隽曰：“副相国至重，非臣所堪。迁都非计，臣之所急也。辞所不堪，进其所急，臣之宜也。”有司曰：“迁都之事，初无此计也，就有未露，何所受闻？”隽曰：“相国董卓具为臣说。”有司不能屈。于是朝之大臣及尚书郎华歆等皆称焉，由是止不副卓。卓愈恨之，惧必为卓所陷，乃奔荆州。<br/>　　光禄勋赵谦为太仆。王允为司徒，守尚书令。<br/>　　丁亥，天子迁都长安。卓留屯洛阳，尽焚宫室，徙民长安。<br/>　　壬辰，白虹贯日。<br/>　　三月己巳〔一〕，车驾至长安。长安遭赤眉之乱，宫室焚尽，唯有高庙、京兆府舍，遂就都焉。<br/>　　〔一〕　范书献帝纪作“乙巳”。通鉴从范书。惠栋曰：“献帝宗庙祝嘏辞云：‘乃以二月丁亥耒祀雒，越三月丁巳，至于长安。’案下文云：‘ 己酉，董卓焚洛阳宫庙。’己酉在丁巳前。袁纪又作‘ 己巳’，未知孰是。”按纪文下接，戊午则己巳恐系乙巳之误。<br/>　　戊午，卓杀太傅袁隗及其三子。<br/>　　是时袁绍屯河内，陈留太守张邈、兖州刺史刘岱、东郡太守乔瑁、山阳太守袁遗屯酸枣，后将军袁术屯南阳，豫州刺史〔孔□〕（韩馥）〔屯颍川〕〔一〕。大会酸枣，将盟诸州郡更相推让，莫有肯先者。广陵功曹臧洪升坛，操血曰：“汉室不幸，王纲失统。贼臣董卓，乘衅纵害，祸加至尊，虐流百姓。大惧沦丧社稷，翦覆四海。兖州刺史刘岱、豫州刺史孔□、陈留太守张邈、东郡太守乔瑁、广陵太守超等，纠合义兵，并赴国难。凡我同盟，齐心戮力，以致臣节，殒首丧元，必无二致。有渝此盟，俾坠其命，无克遗育。皇天后土，祖宗明灵，实皆监之。”洪辞气慷慨，涕泣横下，闻其言者，虽卒伍冢养，莫不激扬。<br/>　　〔一〕　按韩馥为冀州牧，时在邺，未曾与盟，阅洪盟辞可知，范书亦然。“韩馥”明系“ 孔□”之误，盟辞可证，故改。并据范书袁绍传补“屯颍川”三字。<br/>　　卓兵强，绍等莫敢先进。〔曹操〕（喟然）〔一〕曰：“举义兵，诛暴乱，今众已合，诸君何疑！而后使董卓闻山东兵起，倚王室之尊，据二周之险，东向以临天下，虽以无道行之，犹足以为患。今焚烧宫室，劫迁天子，海内震动，不知所归，此天亡之时也，一战而天下定矣，不可失也！”其引军西，战于荥阳，操兵大败〔二〕。<br/>　　〔一〕　据南监本、黄本改。<br/>　　〔二〕　蒋校以“操兵大败”四字疑有误，故阙之。龙溪精舍本作“<br/>　　卓兵大败。”均误。今据南监本、黄本迳补之。<br/>　　是时青州刺史焦和亦起兵讨卓，〔务〕（和）及诸将西行〔一〕，不为民人保鄣，始济河，黄巾已入其境。青州殷实军强，和望寇奔北，未尝接风尘交旗鼓也。好卜筮，信鬼神。入见其人，清谈干霄，出观其政，赏罚溃乱，州遂萧条，悉为丘墟。顷之，和病卒，袁绍使臧洪领青州，抚和民众，盗贼奔走。绍叹其能，徙为东郡太守。<br/>　　〔一〕　据四部丛刊本改。又三国志臧洪传注引九州春秋、通鉴亦均作“务”。<br/>　　夏四月，以大司马刘虞为太傅。<br/>　　尚书令王允奏曰：“太史王立说孝经六隐事〔一〕，令朝廷行之，消却灾邪，有益圣躬。”诏曰：“闻王者当脩德尔，不闻孔子制孝经，有此而却邪者也。” 允固奏请曰：“立学深厚，此圣人秘奥，行之无损。” 帝乃从之。常以良日，王允与王立入，为帝诵孝经一章，以丈二竹箪画九宫其上，随日时而去入焉。及允被害，乃不复行也。<br/>　　〔一〕　按东观记作“太史令王立” ，三国志武帝纪注引张璠纪亦同。疑袁纪脱“令”字。<br/>　　袁宏曰：神实聪明正直，依人而行者也。王者崇德，殷荐以为飨天地，可谓至矣。<br/>　　若夫六隐之事，非圣人之道也，匹夫且犹不可，而况帝王之命乎？<br/>　　五月，司空荀爽薨。<br/>　　爽字慈明，朗陵令淑之子也〔一〕。年十二，太尉杜乔师焉〔二〕。举孝廉贤良，党事禁锢，隐于海上，又南匿汉滨。党事解，辟命交至，有道、博士征，皆不就。献帝初，董卓荐爽为平原相，未到官，征为光禄勋，至府三日，迁司空。当是之时，忠正者慷慨，而怀道者深嘿。爽既解祸于董卓之朝，又旬日之间，位极人臣，君子以此讥之。初，爽兄弟八人，号曰“八龙”，爽最有儒雅称，兄子彧名重于世。<br/>　　〔一〕　范书荀彧传与袁纪同，而荀淑传“朗陵令”作“朗陵侯相”。廿二史考异曰：“汉制，县为侯国，则置侯相一人治之，其职与令长同，故亦通称为令也。东莱之不其，亦侯国，而董恢传称除不其令。”<br/>　　〔二〕　范书荀爽传作“幼而好学，年十二，能通春秋、论语。太尉杜乔见而称之，曰可为人师”。而三国志荀彧传注引张璠汉纪曰：“<br/>　　爽字慈明，幼好学，年十二，通春秋、论语。”与袁、范书有异。按爽传，爽死于献帝初平元年，时年六十三。上推至十二岁，为永和四年，时太尉乃王袭。又按杜乔任太尉为桓帝建和元年，爽时年二十。则“年十二”恐系“年二十”之误。又袁纪“师焉”恐当作“曰可为人师焉”。又汪文台七家后汉书中所辑张璠纪，有“太尉桥玄称其可为人师”句。寻其所注出处，均无此句。必系妄增而又抄误也。汪辑虽精，然多有妄增误注，用之不可不慎。<br/>　　六月辛未，光禄大夫种弗为司空〔一〕。<br/>　　〔一〕　范书作“六月辛丑，光禄大夫种拂为司空”。按是月己巳朔，无辛丑，范书误。又 “弗”乃“拂”之省文。<br/>　　卓发洛阳诸陵及大臣冢墓。坏洛阳城中钟虡，铸以为钱，皆不成文；更铸五铢钱，文章轮郭〔一〕，不可把持。于是货轻而物贵，谷一斛至数百万。<br/>　　〔一〕　“轮郭”，黄本、南监本均作“城郭”。蒋校以为当作“轮郭”，而“轮”字从阙文。按三国志董卓传、范书董卓传均作“轮郭”，蒋说是，据以迳补。<br/>　　辽东太守公孙度自号为平州牧。立汉世祖庙〔一〕。<br/>　　〔一〕　三国志公孙度传作“立汉二祖庙”，通鉴从之，袁纪恐误。<br/>　　单于羌渠既为国人所杀，其子（孙）于扶罗应立，国人立须卜为单于，于扶罗诣阙讼〔一〕。会灵帝崩，王室乱，于扶罗将数千骑与白波贼寇冀州界，百姓皆高壁清野，抄掠少有所得。欲归国，国人不受，遂止河东。<br/>　　〔一〕　据范书南匈奴传删“孙”字。又南匈奴传曰：“单于于扶罗，中平五年立。国人杀其父者遂畔，共立须卜骨都侯为单于，而于扶罗诣阙自讼。”与袁纪异。又此事发生于灵帝末年，通鉴系于中平六年。<br/>　　二年（辛未、一九一）<br/>　　春正月辛丑，大赦天下。<br/>　　韩馥、袁绍自称大将军，遣使推大司马刘虞为帝，不听；复劝虞承制封拜，又不听，然犹与绍连结。<br/>　　二月丁丑，相国董卓为太师。<br/>　　夏四月，卓西入关。卓使东中郎将董越屯渑池，宁辑将军段煨屯华阴〔一〕，中郎将牛辅屯安邑，其余中郎〔将〕〔二〕、校尉布在诸县，不可胜纪，以御山东。<br/>　　〔一〕　范书董卓传“宁辑将军”作 “中郎将”。又“煨”原误作“<br/>　　猥”，迳改之。<br/>　　〔二〕　据范书董卓传补。<br/>　　卓将至，公卿以下迎之，皆谒拜〔车〕下〔一〕，卓不为礼。卓谓御史中丞皇甫嵩曰：“可以服未？” 嵩曰：“安知明公乃至于是。”卓曰：“鸿鹄固有远志，但燕雀自不知尔。”嵩曰：“昔与公俱为鸿鹄，但今日复变为凤皇尔。”卓乃大笑曰：“卿早服，可得不拜。”〔二〕<br/>　　〔一〕　据三国志董卓传补。<br/>　　〔二〕　按此段三国志董卓传注引山阳公载记、范书皇甫嵩传注引献帝春秋同，而裴注引张璠汉纪曰：“卓抵其手谓皇甫嵩曰：‘义真怖未乎？’ 嵩对曰：‘明公以德辅朝廷，大庆方至，何怖之有？若淫刑以逞，将天下皆惧，岂独嵩乎？’卓默然，遂与嵩和解。”与袁纪大异。通鉴取张璠纪。然何焯曰：“山阳公载记之语尤近实。观义真后此，其气已衰，未必能为是言，仅足以避凶人之锋耳。”何说是。<br/>　　卓既为太师，复欲称尚父，以问左中郎将蔡邕，邕曰：“昔武王受命，太公为太师，辅佐周室，以伐无道，是以天下尊之，称为尚父。今之功德，诚为巍巍，宜须关东悉定，车驾〔东〕（西）还〔一〕，然后议之。”卓乃止。<br/>　　〔一〕　据三国志董卓传注引献帝纪改。又范书蔡邕传作“车驾还反旧京”。<br/>　　于是卓乘金华青盖车，时人号“竿摩车”，言逼上也。<br/>　　卓弟旻为左将军，兄子璜为中军校尉，宗族内外，并列朝廷，呼召三台、尚书以下，皆诣卓府启事，然后得行。<br/>　　筑郿坞，城与长安城等，积谷为三十年储，云： “事成，雄据天下；不成，守此足以毕老。”尝行郿坞，公卿已下祖道于横门外，诱北〔地〕降者三百余人〔一〕，于坐中先披其舌，或斩其手，或凿其眼，未死，偃转杯案之间，会者战栗失匕箸，卓饮食自若。<br/>　　〔一〕　据三国志、范书之卓传补。<br/>　　初，卓饮卫尉张温〔一〕，乃使人诬温与袁术通谋，笞杀之。刑罚残酷，爱憎相害，冤死者数千人，百姓嗷嗷，道路叹息。<br/>　　〔一〕　疑“饮”下脱“恨”字。<br/>　　孙坚自阳人入洛阳，脩复诸陵，引军还鲁阳。卓谓长史刘艾曰：“关东诸将数败矣，无能为也，唯孙坚小敢，诸将军慎之。坚昔西征，其计策略与人同，无故从诸袁儿，终亦死尔。”艾曰：“坚用兵不如李傕、郭泛。坚前与羌战于美阳〔一〕，殆死，无能为！”卓曰：“坚时将乌合兵，且战有利钝。卿今论关东大势尔，亦终无所至，但杀二袁儿，则天下自服矣。”<br/>　　〔一〕　三国志孙坚传注引山阳公载记作“美阳亭北”。<br/>　　建武初，立宗庙于洛阳。元帝之于光武，父之属也，故光武上继元帝。又立亲庙于洛阳，祭祀而已，不加名号。光武崩，以中兴之主，更为起庙，上尊号曰世祖庙。以元帝于光武为祢，故虽非宗，不毁也。后遂为常。明帝遗诏无起寝庙，藏主于世祖庙更衣。更衣者，帝王入庙之便殿也。孝章不敢违命，以更衣宜小别〔一〕，上尊号曰显宗。章帝崩，遗诏如先帝故事，和帝上尊号曰肃宗。后帝遵承，皆藏主于世祖庙，积多无别，是后显宗但为陵寝之号。和帝崩，上尊号曰穆宗。殇帝崩，邓太后以尚婴孩，不列于庙，就陵寝祭之而已。安帝杀大臣，废太子，及崩，无上祖宗之奏。以建武以来无毁者，遂因陵号恭宗。顺帝崩，上尊号曰孝宗〔二〕。冲、质帝皆年少早崩，依殇帝故事。桓帝崩，上尊号曰威宗。灵帝崩，而天下乱，故未议祖宗之事。于是有司奏议宗庙迭毁。左中郎将蔡邕议曰：<br/>　　汉承秦灭学之后，宗庙之制，不用周礼。每帝即位，辄立一庙，不止于七，〔不列〕昭穆，不定宗庙迭毁〔三〕。孝元皇帝时，丞相匡衡、御史大夫贡禹始建斯议，罢绌典礼〔四〕。孝文帝、孝武帝、孝宣帝皆功德茂盛，为宗不毁。初孝昭尊崇孝武庙〔五〕，称世宗，中正大臣夏侯胜犹执异议，不应为宗。至孝宣皇帝，议犹不定，太仆王舜、中垒校尉刘歆据经传义，定不可毁〔六〕，上从其议。古人据正重慎，不敢私其君父，如此其至者也。后遭王莽之乱，光武皇帝受命中兴，庙称世祖。孝明皇帝政参文宣，庙称显宗。孝章皇帝至孝烝烝，仁恩博大，庙称肃宗，比方前世，得礼之宜。自此已下，政事多衅，权称臣下，嗣帝殷勤，各欲尊崇至亲，而臣下懦弱，莫敢执正夏侯之议，故遂愆滥，无有防限。今圣朝遵复古礼，以求厥中，诚合事。宜孝元皇帝世在第八，光武皇帝世在第九，故元帝为考庙，尊而奉之。孝明因循，亦不敢毁。元帝今于庙九世，非宗，亲尽宜毁。比惠、昭、成、哀、平帝，五年而再殷祭。孝安、孝桓〔在〕（孝）昭，孝和、孝灵在穆〔七〕，四时常陈。<br/>　　孝和以下，穆宗、恭宗、威宗之号〔八〕，皆宜省去，以遵先典，殊异祖宗不可参并之义。从之。<br/>　　〔一〕　“宜”字，续汉祭祀志及黄本均作“有”字。<br/>　　〔二〕　续汉祭祀志及注引东观记“ 孝宗”均作“敬宗”，范书冲帝纪亦然，袁纪误。<br/>　　〔三〕　续汉祭祀志注引袁山松书作 “不列昭穆，不定迭毁”，全后汉文从之。故据以补“ 不列”二字。<br/>　　〔四〕　袁山松书“罢绌”作“请依 ”。<br/>　　〔五〕　袁山松书“孝昭”作“孝宣 ”。汉书宣帝纪载，本始二年夏五月宣帝下诏，次月尊孝武庙为世宗庙。袁纪误。<br/>　　〔六〕　“定”，黄本作“处”，严可均以为是“谓”字之讹。<br/>　　〔七〕　据蔡中郎集改“孝”作“在 ”。又蔡中郎集“孝安”上有“<br/>　　孝章”，“孝和”下有“孝顺”，袁纪恐脱。<br/>　　〔八〕　蔡中郎集“恭宗”下有“敬宗”二字，袁纪亦恐脱。<br/>　　袁宏曰：光武之系元帝，可谓正矣。夫君臣父子，名教之本也。然则名教之作，何为者也？盖准天地之性，求之自然之理，拟议以制其名，因循以弘其教，辩物成器，以通天下之务者也。是以高下莫尚于天地，故贵贱拟斯以辩物；尊卑莫大于父子，故君臣象兹以成器。天地，无穷之道；父子，不易之体。夫以无穷之天地，不易之父子，故尊卑永固而不逾，名教大定而不乱，置之六合，充塞宇宙，自今及古，其名不去者也。未有违夫天地之性，而可以序定人伦；失乎自然之理，而可以彰明治体者也。末学庸浅，不达名教之本，牵于事用，以惑自然之性，见君臣同于父子，谓兄弟可以相传为体，谓友于齐于昭穆，违天地之本，灭自然之性，岂不哀哉！夫天地灵长，不能无否泰之变；父子自然，不能无夭绝之异。故父子相承，正顺之至也；兄弟相及，变异之极也。变则求之于正，异则本之于顺，故虽经百世而高卑之位常崇，涉变通而昭穆之序不乱。由斯而观，则君臣父子之道焉可忘哉！<br/>　　董卓问司徒王允曰：“欲得快司隶校尉，谁可者？”允曰：“唯有盖京兆耳。”卓曰：“此人明智有余，然则不可假以雄职也。”乃以勋为越骑校尉。卓又畏其司戎，复出为颍川太守。顷之，征还京师〔一〕。公卿见卓皆拜谒，勋独长揖，与卓争论，旁人皆失色，而勋意气自若。初，河南尹朱隽数为卓陈军事，卓曰：“ 我为将百战百胜，卿勿妄说，且污我刀锯。”勋曰：“ 昔武丁之明，犹求箴谏〔二〕，明公犹未及武丁也。” 卓谢曰：“戏之尔。”勋强直而内惧于卓，不得意，疽发背卒，时年五十一。遗令惭无以报先帝，勿受赙赠。卓心虽憾勋，然外示宽厚，表赐东园秘器，送之如礼。<br/>　　〔一〕　按范书盖勋传作“未及至郡，征还京师”。然北堂书钞卷七十六引谢承书曰：“勋迁颍川太守，民吏叹咏，不容于口。”则勋非未及至郡也，实居职未久，即复征还矣。袁纪近是。<br/>　　〔二〕　胡三省曰：“贤曰：‘武丁，殷王高宗也，谓傅说曰：“启乃心，沃朕心。”说复于王曰：“惟木从绳则正，后从谏则圣。”’余谓盖勋忠直之士，时卓方谋僭逆，不应以武丁之事为言。据国语，楚左史倚相曰：‘昔卫武公年数九十有五矣，犹箴儆于国曰：“毋谓我老耄而舍我，必恭恪于朝，朝夕以交戒我。闻一二之言，必诵志而纳之，以训道我。”及其没也，谓之睿圣武公。’勋盖以卫武公之事责卓也。史书传写，误以‘公’为‘丁’耳。”胡说甚是。<br/>　　勋字元固，敦煌广至人。举孝廉，为汉阳长史。素与武都苏正和有隙，及正和为州从事，劾武威太守倚权贵，恣行贪横。叙州刺史梁鹄惧其贵戚，欲杀正和以自解，以访勋。或劝勋曰：“因此报仇。”勋曰：“不可！谋事杀良，非忠也；乘危，非仁也。忠仁弃之，人将不食我余。”乃谏鹄曰：“夫□食鹰鹯，欲其鸷也，鸷而烹之何用哉？”鹄从其言。正和喜而求见勋，勋曰：“吾为梁使君谋，不为苏正和也。”怨之如初。<br/>　　黄巾之起，故武威太守黄隽被征失期，鹄欲奏诛隽，勋为言得免。隽以黄金二〔十〕（千）斤与勋〔一〕，勋谓隽曰：“吾以子罪在八议〔二〕，故为子言，岂卖评哉！”终辞不受。<br/>　　〔一〕　据范书盖勋传注引续汉书改。<br/>　　〔二〕　周礼秋官小司寇：“以八辟丽邦浓附刑罚：一曰议亲之辟，二曰议故之辟，三曰议贤之辟，四曰议能之辟，五曰议功之辟，六曰议贵之辟，七曰议勤之辟，八曰议宾之辟。”郑注曰：“此八议轻重，不在刑书。”孙诒让曰：“盖凡入八议限者，轻罪则宥，重罪则改附轻比，仍有刑也。”<br/>　　叙州刺史左昌因军法断盗数千万，勋谏不听，乃怒勋，使屯〔阿〕（河）阳〔一〕，欲因军法罪之。而勋数有战功，诏书劳勉焉。边章之反，围昌逼急，昌以檄召勋。勋初与从事辛曾、孔常俱屯阿阳，曾、常疑，不肯应檄。勋怒曰：“昔庄贾后期，穣苴奋钺〔二〕。今之从事，岂重于监军哉！”常惧，乃从勋至冀。亲责数章等，责以背叛之罪。皆曰：“左使君若早从君言，以兵临我，得自分明。今我罪已重，不可复降也。”皆泣涕而去。<br/>　　〔一〕　据范书改。按两汉志均作“ 阿阳”，西汉时属天水郡，东汉属汉阳郡。迳正之。下同。<br/>　　〔二〕　事见史记司马穣苴传。齐景公宠臣庄贾为监军，后期，穣苴斩庄贾以徇三军。晋燕之师闻之，皆不战而退。<br/>　　会叛羌围护羌校尉夏育于畜官〔一〕。勋与州郡并兵救育，至孤磐〔二〕，为羌所破，勋被三创，前阵多死。勋使人书木表曰：“使国家尸我于此！”羌滇吾素为勋所厚，乃以兵扞众曰：“盖长史清贤，汝曹杀之者为负天。”勋仰骂曰：“死反虏，汝何知？促杀我！ ”众相视而惊。滇吾以马与勋，勋曰：“吾欲死，不去也。”众曰：“<br/>　　金城购君羊万头，马千匹，欲与君为一。”勋咄咄曰：“我死不知也。”羌遂囚勋，勋辞气不挠，羌不敢害，送还郡。<br/>　　〔一〕　李贤曰：“前书尹翁归传曰：‘有论罪输掌畜官。’音义曰：‘右扶风，畜牧所在，有苑师之属，故曰畜官。’”<br/>　　〔二〕　范书作“狐槃”。惠栋曰： “晋书载记曰狐槃在天水冀县。”<br/>　　于是以勋为汉阳太守。民饥相食，勋调谷廪之，诸富室或匿不肯出。勋曰：“吾知罪矣。”乃自出家谷以率之。郡中闻之，不督而送冀仓者二千余斛，赖勋以得存者千余人。<br/>　　六月丙戌，京师地震。卓问蔡邕，邕对曰：“地震阴盛，大臣逾制之所致也。公乘青盖车，远近以为非宜。”卓从之，乘金华皂盖车。<br/>　　秋七月，司空种弗以地震策免。癸卯，光禄勋淳于嘉为司空〔一〕。<br/>　　〔一〕　范书献帝纪作“光禄大夫济南淳于嘉”。<br/>　　董卓既入关，袁绍还军延津，使颍川荀谌说冀州刺史韩馥曰：“<br/>　　公孙瓒乘胜来南，而诸郡应之。袁车骑引军东向，此其意不可知，窃为将军危之。”馥曰：“为之柰何？” 谌曰：“公孙瓒提燕代之卒，其锋不可当。袁氏一时之杰，必不为将军下。夫冀州天下之重资也，若两雄并力，兵交于城下，危亡可立而待也。夫袁氏，将军之旧也，且已同盟。当今为将军计者，莫若举州以让袁氏。袁氏得冀州，则瓒不〔能〕与之争〔一〕，必厚德将军。冀州入于亲友〔二〕，是将军有让贤之名，而身安于泰山也。愿将军勿疑。”馥素恇怯，因然其计。馥长史耿武、别驾闵纯〔三〕、治中李历、骑都尉沮授谏曰〔四〕：“冀州虽鄙，带甲百万，谷支十年。袁绍孤客穷军，仰我鼻息，譬如婴儿在股掌之上，绝其哺乳，立可饿杀。奈何欲以冀州与之？”馥曰：“吾袁氏故吏，且才不如本初，度德而让，古人所贵，诸君独何病焉？”乃遣子送印绶以让绍。<br/>　　〔一〕　据三国志、范书补。<br/>　　〔二〕　范书、三国志袁绍传“友” 作“交”。<br/>　　〔三〕　李贤引英雄记曰：“耿武字文威，闵纯字伯典。后袁绍至，馥从事十人，弃馥去唯恐在后，独武、纯杖刀执兵，不能禁。绍后令田丰杀此二人。”<br/>　　〔四〕　按范书有沮授而无李历，三国志有李历而无沮授。王先谦引王补说曰：“观授之附绍，意当日必未谏也。当以魏志为是。”通鉴从魏志。余谓先后事二主，竭诚谋画，俱得信用，史不乏其例。袁纪李历、沮授并存之，必有所据。<br/>　　绍既有冀州，辟授为别驾从事。绍谓授曰：“今贼臣作变，朝廷迁移，孤历世受宠，欲竭命致死，以复汉室。然桓公非夷吾不能成霸，越王非范蠡无以存国。今欲与君戮力同心，共安社稷。”授进曰：“将军弱冠登朝，播名海内，值废立之际，则忠义愤发，卓虽凶暴，弗能加兵。昔相如叱秦，晏婴哭庄〔一〕，方之将军，曷足以喻。单骑出奔，则卓怀怖惧；济河而北，则渤海稽首。拥一郡之卒，撮冀州之众，威震河朔，名重天下。虽黄巾散乱，黑山跋扈〔二〕，举兵东向，则青州可定；还讨黑山，则张燕可灭〔三〕，回师北首，则刘虞必丧〔四〕，震胁戎狄，则匈奴顺从。横大河之北，合四川之地，收英雄之用，拥百万之众，迎大驾于长安，复宗庙于洛邑，号令天下，以讨未服，以此争锋，谁敢御之？比及数年，此功不难。”绍喜曰：“此孤之本心也。”即表授为奋武将军〔五〕，使监护诸将。<br/>　　〔一〕　“相如叱秦”，指相如完璧归赵之事，见史记廉颇蔺相如列传。又襄公二十五年左传曰：“崔杼弑庄公，晏子枕尸股而哭。兴，三踊而出。人谓崔子：‘必杀之！’崔子曰：‘民之望也，舍之，得民。’”<br/>　　〔二〕　李贤曰：“常山、赵郡、中山、上党、河内诸山谷相通，号曰黑山。”<br/>　　〔三〕　燕本姓褚。黄巾军起，燕与博陵张牛角亦起事。牛角死，众奉燕为帅，更姓张，性剽悍，捷敏过人，号曰飞燕。<br/>　　〔四〕　三国志袁绍传作“公孙必丧 ”，范书亦然。柳从辰曰：“今按授欲使绍合四川之地，而绍夺冀州，在初平二年，其时幽州南属刘虞，不属公孙瓒。袁纪作刘虞，似亦可通。然虞不喜争战，非绍所忌。魏志原作公孙必丧。陈书出袁纪前，自可信。”<br/>　　〔五〕　三国志袁绍传作“奋威将军 ”。范书与袁纪同。赵一清曰：“范书袁绍传作奋武将军是也。时以韩馥为奋威将军，不得回授沮生也。”周寿昌曰：“范书绍传明云以馥为奋威将军，而无所将御，是仅畀以虚衔，而不与军事。至授则表为此官，即以监护诸将，安知非绍特以相形激馥使去邪？据此作奋威为是。”又卢弼曰：“按吕布为奋威将军。宋书百官志云：奋武将军吕布为之。盖此类杂号将军，本无定员，故记载亦互有岐异也。”<br/>　　袁绍以曹操为东郡太守。<br/>　　初，颍川人荀彧，字文若，举孝廉，为亢父令。见天下将乱，弃官归家，谓父老曰：“颍川四战之地，天下令有变，常为兵冲，密虽有固，适可避小寇，不足以扞大难，宜亟去。”乡里人多怀土，不能从也。韩馥遣骑迎焉，会袁绍袭冀州，待彧以上宾之礼。彧弟谌及同郡辛评、郭图皆为绍仕。彧知绍不能有成也，遂去绍归曹操。操见彧悦曰：“吾子房也。”以为司马〔一〕。时董卓兵强，山东震恐，彧说操曰：“董卓暴虐已甚，必以乱终，无能为也。”操善之。<br/>　　〔一〕　范书荀彧传作“奋武司马，三国志与袁纪同。按时操为奋武将军，故彧称奋武司马。后操任镇东将军，彧又称镇东司马。彧实任军司马也。<br/>　　丙寅〔一〕，太尉赵谦久病策罢。辛酉，太常马日磾为太尉。<br/>　　〔一〕　按七月癸已朔，无丙寅。辛酉乃第二十九日。三公替代，时必不久，丙寅或系丙辰，或系甲寅之误，亦未可知。<br/>　　公孙瓒以刘备为平原相。<br/>　　十二月，录从入关者功，封侯赐爵各有差。<br/>　　司徒王允为温侯，食邑五千户，固让不受。尚书仆射士孙瑞说允曰：“天子裂土班爵，所以庸勋也。与董太师并位俱封，而独励高节，愚窃不安也。”允纳其言，乃受二千户。<br/>　　是岁，长沙、武陵人有死者，经月复活〔一〕。占曰：“至阴为阳，下民为上。”将有自微贱而起者也。<br/>　　〔一〕　续汉五行志载武陵女子李娥死而复活，系于建安四年，与袁纪异。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-556-7682.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-556-7684.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-556.html" action-type="chapterComment" class="comment"><i></i>后汉纪章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

