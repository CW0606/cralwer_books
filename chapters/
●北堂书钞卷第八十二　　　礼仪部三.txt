<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第八十二　　　礼仪部三_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第八十二　　　礼仪部三全文,虞世南作品" />
<meta name="description" content="北堂书钞原文阅读,●北堂书钞卷第八十二　　　礼仪部三全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9688.html";
var nextpage="novel-read-999-9690.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第八十二　　　礼仪部三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9688.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第八十二　　　礼仪部三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:54:27<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註饗燕篇六<br/><br/>　　○饗燕篇六<br/><br/>　　天子当阳诸侯用命「左传卫宁武子来聘公与之燕為赋湛露及彤弓不辞又不答赋使行人私焉曰臣以為肄业及之也昔诸侯朝正於王王燕乐之于是乎赋蓼萧湛露天子当阳诸侯用命也○今案文四年燕乐作宴乐无蓼萧二字」<br/><br/>　　饗燕之礼亲四方宾客「周礼大宗伯职饗燕之礼亲四方之宾客郑注云宾客谓朝聘者也四方宾客来朝聘王為设享燕之礼足亲四方之宾客也○今案春官注无四方来朝三句盖永兴引申语陈本已照删」<br/><br/>　　食饗之礼所以仁宾客也「礼记仲尼燕居篇子曰射响之礼所以仁乡党也食饗之礼所以仁宾客也郑注云仁犹存也凡存此者所以全善之道也射乡食饗存生之善者也○今案仲尼燕居注同」明君臣之义「礼记射义篇古者诸侯之射也必先行燕礼所以明君臣之义也谨案燕礼者体解折节升之於俎示慈惠者也出礼记射义○今案出礼记射义五字衍文也谨案以下是永兴引申语」<br/><br/>　　设宾主之礼「礼燕义篇诸侯燕礼之义设宾主饮酒之礼郑注设宾主者饮酒致也○今案燕义注同」饗以训恭俭燕以示慈惠「左传晋郄至如楚楚子饗之郄至曰侯间於天子之事则相朝也於是乎有燕饗之礼饗以训恭俭燕以示慈惠恭俭以行礼慈惠以布政案以讲恭俭之礼使天下君臣父子庶士知其俭也○今案成十二年郄作郤燕饗作享宴案以三句是永兴引申语陈俞本亦刚去」<br/><br/>　　恭俭以行礼慈惠以布政「又曰注与上同○今案详上条」以明贵贱「礼燕义篇诸侯燕礼之义俎豆牲体荐羞皆有等差所以明贵贱之礼○今案礼记燕义篇之礼二字作也字」以观威仪「左传晋侯使郄犨送孙林父卫侯享苦成叔宁惠子相苦成叔傲宁子曰苦成叔家其亡乎古之為饗食也以观威仪省祸福也○严氏校祸福下增之者二字未知所据今案成十四年传亦无此二字」<br/><br/>　　公当饗卿当燕「又曰晋侯使士会平王室王享之原襄公相礼殽蒸武子私问王闻之召武子曰季氏而不闻乎王享有体荐燕有折俎公当饗卿当燕王室之礼也杜注云公谓诸侯也○今案见宣十六年」<br/><br/>　　莫敢与君亢礼「礼记燕义篇诸侯燕礼之义使宰夫為献主臣莫敢与君亢礼谨案亢者敌礼也臣有尊卑之职不敢敌体也○今案陈本无注」不以公卿為宾「礼义篇侯燕礼之义不以公卿為宾而以大夫為宾為疑也郑注疑自下上至之辞也公卿尊矣复以為宾则尊与君大相近○今案近本礼记燕义同」小卿次上卿大夫次小卿「又云侯燕礼之义小卿次上卿大夫次小卿士庶子以次就位○今案近本礼记燕义同」陈其荐俎序其礼乐「礼仲尼燕居篇子曰两君相见揖让而入下管象武夏籥序兴陈其荐俎序其礼乐备其百官而后君子知仁焉○今案近本礼记同陈本改注孔子閒居」备物之饗以象其德「左传冬王使周公阅来聘饗有昌歜白黑形盐辞曰国君文足昭也武可畏也则有备物之饗以象其德荐五味差嘉穀盐虎形以献其功吾何以堪之杜注嘉穀熬稻黍也象其文盐虎形以象武者也○今案见僖三十年」<br/><br/>　　饗有体荐燕有折俎「又曰晋侯使士会平王室定王饗之原襄公相礼殽蒸武子私问其故王闻之召武子曰季氏而弗闻乎王享有体荐燕有折俎杜注享则半体而荐之燕则体解节折升之於俎物皆可食○王石华校标目焉改燕今案见左传宣十六年」<br/><br/>　　饗尚腶脩「礼记郊特牲云大享尚腶脩而已矣郑注大享饗诸侯也谨案腶搏肉為脯也脩乾脯也此是不享味也○王石华校标目假改腶今案郊特牲注同谨案以下是永兴引申语」饗有昌歜「左传冬王使周公阅来聘饗有昌歜曰黑形盐杜注昌歜昌蒲之葅也○王石华校标目歌改歜今案见僖三十年」既有肥羜「毛诗既有肥羜以速诸父长长羜未成羊也天子谓同姓诸侯曰父谨案速召也谓置酒有羜召族人而并饮也○今案见小雅伐木篇谨案以下亦参用郑笺」曰杀羔羊「毛诗七月朋酒斯享曰杀羔羊毛长云享者乡人以狗大夫加以羔羊两尊曰朋郑注十月民事毕无飢寒忧国君间于政事而享群臣○今案幽风七月篇享作饗餘同」<br/><br/>　　其殽维何炰鱉鲜鱼其蓛维何维笋及蒲「毛诗韩奕篇显父饯之清酒百壶云云毛长蓛菜殽也笋竹也蒲蒲蒻也郑笺炰鱉以火熟之也鲜鱼中膾者也笋竹萌也蒲深蒲也○今案见大雅荡之什陈本脱毛长传三句」清酒百壶「又见上谨案显父有显德者也谓周之公卿也韩侯及周宣王使□□荐之百壶□明酒之多也○今案见韩奕篇显德句是采毛传公卿句是采郑笺陈本脱谨按以下」陈馈八簋「诗伐木云於粲洒扫陈馈八簋谨按圆曰簋容斗二升黍稷之器也簋十二有云东夹名曰二此言八簋堂上数此又言设礼食之所用也○今案此见小雅伐木谨按以下则永兴引申语也圆曰簋用毛传」<br/><br/>　　籩豆有践「又云伐柯云我观之子籩豆有践谨按我观之子斥周公也践行列儿也言成王迎周公当用享燕之礼至则极欢以说之○今案见幽风伐柯篇行列儿句本毛传餘皆参用郑笺儿古貌字也」<br/><br/>　　罇俎星陈「张华诗听朝有暇筵命群臣冠盖云集罇俎星陈○今案陈本脱听朝二句百三家本茂先集筵作延群作眾」酒清人渴不敢饮「礼聘义篇酒清人渴而不敢饮也谨案聘使君為设享燕之礼庄齐正齐而不敢懈惰以成礼节正君臣也○王石华校标目客改渴今案见礼记聘义篇谨案以下是永兴引申语陈俞本俱删去妄增他语」<br/><br/>　　肉乾人飢弗敢食「又云谨按聘使之臣君為设享燕之礼庄齐正齐而弗敢懈惰以成礼节正君臣者也○今案详上条」爵盈而不饮殽乾而不食「左传蒍啟疆曰圣王务行礼不求耻人设机而不倚爵盈而不饮殽乾而不食礼之至也○今案昭五年无殽乾句陈俞本亦删此句」上公九献「周礼大行人职上公之礼享九献侯伯七献子男五献郑注享设燕盛礼饮宾也谨案献者主人献宾酒也献者遇宾也○今案秋官大行人享作饗郑注设下无燕字谨案以下是永兴引申语」<br/><br/>　　一献之礼宾主百拜「礼乐记篇是故先王因為酒礼一献之礼宾主百拜此先王所以备酒祸也郑注一献士饮酒之礼也百拜以喻多也○今案乐记注同」或献或酢「毛诗行苇或献或酢洗爵奠斝毛长斝爵也谨按主进酒於客曰献客答曰酢主洗爵酬客客受而奠之不举也○今案行苇传同谨案以下是永兴引申语」献之酢之「毛瓠叶君子有酒酌言献之君子有酒酌言酢之毛长曰献奏也酢报也酬导饮也郑笺饮酒之礼既奏酒於宾客乃荐羞报者宾客既立卒爵洗而酌主人主人既卒酢爵又酌自饮卒爵复酌宾犹今之劝酒谨按此诗刺幽王不能用礼以接宾客诸侯不如古之庶人有贤德者以瓠叶兔首与宾客為礼者也○今案小雅瓠叶毛传酬导作醻道郑笺奏酒句无客字既立句无客立二字餘同谨案以下是永兴引申语陈本多增删」<br/><br/>　　甘泉饗客「汉书武纪云太始三年春正月幸甘泉之宫饗宾客因外国而来也○今案汉书卷六饗宾以下作饗外国客四字陈本太始三年作天汉元年」未央置酒「汉书昭纪元凤二年夏四月上自建章宫徒未央宫大置酒○今案见卷七昭帝纪」燕彼群后「王济从事华林诗云鬱鬱华林奕奕疏圃燕彼群后郁郁有序○今案陈俞本郁郁作秩秩又陈本济作齐」大会群后「晋起居注太康元年五月吴平御临轩大会群臣於太殿前○今案类聚卷四引晋起居注无群臣二字陈本脱太极二字」钧臺之饗「左传椒举於楚子曰夏啟有钧臺乙饗谨案夏啟禹之子饗诸侯於钧臺○今案见昭四年谨按以下是永兴引申语陈本钧误钓」建章置酒「汉书武纪天汉二年夏五月还幸建章宫大置酒○今案陈本二作四汉书卷六天汉二年作太始四年」饗於大陵「归藏云昔夏后葬筮饗神於大陵而上钧臺者也○今案御览八十二初学记廿二引葬作啟饗作享陈俞本脱葬筮二字及而上六字」会於上池「纪年云后发即位元年诸夷宾于□门再保庸会於上池诸夷入舞○今案读骚楼本竹书纪年庸作墉本钞下文引亦作墉」饮湿水之上「穆天子传云天子饮燕於湿水之上郭注今济阴湿阴县音踏宫人膳鹿献之天子美之○今案平津本穆天子传卷六无燕字宫作官湿作漯洪百里附注云书钞八十二引作湿湿古漯字陈本脱燕字及郭注以下」<br/><br/>　　觴雷首之河「又云犬戎胡觴天子於雷首之河及献食马四匹天子使孔牙受之○今案陈俞本河作阿无胡字餘同平津馆本穆天子传作雷水之阿又夹注云书钞八十二及水经河水注引皆作雷首之阿又云水经河水注及御览九十二引食入良」<br/><br/>　　饮於温山饮於溽水「入云天子饮於温山己酉大饮於溽水乃发宪令詔六师之人郭璞注曰宪谓法令也○今案平津馆本卷三大饮作天子饮宪令作宪命餘同陈本删大字及郭璞以下」饗於楚丘「左传宋公享晋侯於楚丘请以桑林荀偃土亡曰诸侯宋鲁於是观礼鲁有禘乐宾祭用之宋以桑林享君不亦可乎杜预注曰桑林殷天子乐名也○王石华校於鲁改鲁於今案见襄十年」<br/><br/>　　饗於新臺「又曰楚子享公於新臺好以大屈杜预注曰大屈弓名也○今案见昭七年」思乐华殿「陆机祖会太极东堂诗帝谓御事及尔同欢我有嘉礼以寿永观思乐殿祇承圣顏○今案陈本脱俞本亦无帝谓十六字」曲燕城隅「曹植与丁廙诗嘉宾填城闕丰膳出中厨吾与二三子曲燕子城隅肴来不虚归觴至反无餘○今案俞本与丁作赠丁无嘉宾以下文选及陈本百三家本作赠丁翼子城作此城」<br/><br/>　　宾入奏肆夏「礼郊特牲宾入大门而奏肆夏示易以敬也郑注宾客入门朝而聘者也○今案郊特牲注近本但有宾朝聘一句」宾出奏祴夏「周礼罄师职云以鐘鼓奏九夏郑注夏大也乐之大歌也杜子春读祴為孩客醉而出奏孩夏○今案见春官磬师罄磬通借字也陈本误作钟师」三夏所以饗元侯「左传穆叔如晋晋侯饗之金奏肆夏之三不拜工歌文王之三又不拜歌鹿鸣之三三拜韩献子使行人子员问之曰子以君命辱於敝邑先君之礼藉之以乐吾子舍其大而重拜其细敢问何礼也对曰三夏天子所以亨元侯使臣不敢预闻杜注元侯牧伯也○今案襄四年预作与释文与音预」<br/><br/>　　四牡所以劳使臣「又曰穆叔如晋晋侯享之金奏肆夏之三不拜工歌文王之三又不拜歌鹿鸣之三三拜韩献子使行人子员问之曰子以君命辱於敝邑先君之礼藉之以乐吾子舍其大而重拜其细敢问此何礼也对曰四牡君所以劳使臣也敢不重拜杜注使臣乘四牡騑騑然行不止勤劳也晋以叔孙远来聘故以此劳之各献大礼也○今案襄四年杜注叔孙下无远字无各献句」<br/><br/>　　湛露燕诸侯也「毛序谨案天子燕诸侯歌此诗也○今案陈本无注谨案以下是永兴引申语下三条皆然」鹿鸣燕群臣也「又曰鹿鸣序云燕群臣嘉宾也谨按歌乐也○今案陈本无注」棠棣燕兄弟也「又曰谨案燕女王燕兄弟歌此诗也○今案陈本无注」伐木燕朋友也「毛序又曰伐木燕朋友故旧自天子至於庶人未有不须友以成者以睦友贤不弃故旧不违则民德归厚矣谨按王之燕朋友则歌此诗也出鹿鸣篇○今案陈本但注已上并诗序五字」<br/><br/>　　升歌发德「礼郊特牲奠酬而工升歌发德也酬？注以诗之义发明宾主之德也谨按奠酬者宾主饮酒相酬答奠酒於坫者也○王石华校酬奠改奠酬升工改工升今案郊特牲注同」簫管备举「毛诗彤弓郑笺饮酒之礼主人献宾宾酢主人主人又饮而酌谓之酬酬犹厚也○今案旧钞此条标目与小注不符当分為二标目见周颂有瞽篇小注见小雅彤弓笺酬作醻陈俞本皆删彤弓以下别注有瞽笺」<br/><br/>　　我有嘉宾鼓瑟吹笙「又曰谨按鼓击也君与臣燕击瑟以為乐宾主之礼献此乐也○今案见小雅鹿鸣谨按以下是永兴引申语」既见君子并坐鼓瑟「又云车邻郑笺曰既见秦仲也并坐鼓瑟言君臣闲暇燕饮相与娱乐也○今案秦风车邻笺同」既见君子并坐鼓簧「又云毛长传簧笙也○今案秦风车邻传同」自击筑「史记高祖本纪高祖归丰沛纵酒发沛中儿得百二十人教之歌酒酣高祖自击筑○今案史记高纪击上自字本钞十六巡行篇引亦有自字以书钞证书钞疑隋时本如此」自御塤「东观纪明帝帝还白水旧宅燕群臣自御塤篪○今案御览九十一引白水作南阳聚珍本姚辑本记亦作南阳燕群臣三字作召校官子弟作雅乐奏鹿鸣」鼓渊渊醉言舞「毛诗有駜篇毛长传渊渊鼓节也谨案君与臣饮酒以鼓节之渊渊醉言舞则又舞尽其欢者也○严氏校旁勒尽字今案鲁颂有駜篇渊作咽释文云咽本又作渊是陆本所见隋时本有作渊者与旧钞脗合谨按以下略参用笺语」<br/><br/>　　坎坎鼓我蹲蹲舞我「又曰伐木谨按坎坎然谓其声也其兴舞蹲蹲然谓以乐乐巳○严氏校删以上其字乐下者字今案坎坎然以下是参用伐木笺语」会於上池诸夷入舞「纪年云后发即位元年诸侯宾于王门再保墉会于上池诸夷入舞○今案详本篇上文」君子饮酎用礼乐「月令孟夏之月天子饮酎用礼乐郑注酎之言醕也谓重酿之酒也春酒至此始成与群臣以礼乐饮之于朝以正乎尊卑也○王石华校删标目子下以燕乐天子五字今案礼记月令注同」<br/><br/>　　置酒皓天之基张乐胶葛之子「司马相如上林赋曰置酒于皓天之基张乐於胶葛之宇者也○今案史记及文选同」一爵洒如也二爵而言言「礼玉藻君子之饮酒也受一爵而色洒如也二爵而言言斯三爵而由由以退郑注洒如肃敬也言言和敬貌由由悦敬貌○今案玉藻作油油释文云油本亦作由是陆氏所见旧本有与书钞合者陈俞本皆改作油」<br/><br/>　　称彼兕觥「毛七月云称彼兕觥万寿无疆毛长云觥所以誓眾郑笺於饗而正齿位因时而誓焉○今案幽风七月篇同」酌彼兕觥「诗卷耳我姑酌彼兕觥毛长兕觥兕角爵也谨案饗燕有此爵者礼自立司正之后旅酣必有醉失礼者用兕爵以罚之亦所以為乐○今案周南卷耳传角上无兕字谨案以下亦皆参用笺语」<br/><br/>　　有酒湑我「又曰伐木有酒湑我无酒酤我笺云酤买也此待人臣礼意之厚所以乐饮尽情也○王有酒则湑燕之王无酒则买之要欲致其厚以待人也○今案小雅伐木此待人臣句作此族人陈王之恩也湑燕作泲莤则买作酤买以待人作於族人陈本已照近本改」<br/><br/>　　尔酒既清「又曰鳧鷖尔酒既清尔殽既馨毛长云馨香之远闻也郑笺尔者汝成王也谨案言成王酒清殽馨者正欲工尸燕饮而益乐也○严氏校涂去以字今案大雅笺汝作女王也作王者阮氏校勘记云小字本相臺本皆作王也与旧钞合陈本脱郑笺以下」<br/><br/>　　帐饮三日「史记高祖本纪高祖归丰沛乐饮十餘曰乃去沛中空县皆之邑西献高祖复留止帐饮三日以乐也○今案史记帐作张无以乐也三字张晏注云张帷帐陈本亦作张」<br/><br/>　　大饗六军「魏书文帝為魏王南征次譙大饗六军及譙父老自娱乐者饗燕之礼也○今案御览五百三十九引魏书者饗六字作伎列百戏陈本娱作设者饗以下误作伎不戏」<br/><br/>　　吉甫燕喜既多受祉「毛诗六月吉甫燕喜既多受祉毛长祉福也笺云吉甫伐獫允而归天子以燕礼乐之则欢喜矣又多受恩赏也○今案大雅六月篇恩赏作赏赐」<br/><br/>　　嘉宾式燕以衎「又曰南有嘉鱼君子有酒嘉宾式燕以衎毛长衎乐也○今案小雅南有嘉鱼传同」嘉宾式燕以乐「又曰笺云式用也用酒与宾燕者也○今案南有嘉笺与宾燕作与贤者燕饮而乐也」岂乐饮酒「又曰鱼藻王在正镐愷乐饮酒谨案王武王也岂亦乐也武王之时天下久安万物各遂其生武王在镐京作八音之乐与群臣燕饮者也○今案见小雅鱼藻篇谨案以下是永兴引申语然多本郑笺」<br/><br/>　　和乐且耽「又曰鹿鸣鼓瑟鼓琴和乐且耽毛长曰耽乐也○今案小雅鹿鸣耽作湛耽乐下有之久二字」民之质矣「又曰天保民之质矣曰用饮食毛长云质成也郑笺成平也民事平以礼饮食相燕乐而已谨案万民平安君臣相燕也○今案见传笺同」燕笑语兮「又曰蓼萧燕笑语兮是以有誉处兮郑笺天子与之燕而有笑语则远国之臣各得其所是以称扬德美○今案小雅蓼萧笺臣作君」道旧故為笑乐「史记高祖本纪高祖归丰沛与父兄诸舅故人曰乐饮极欢道旧故為笑乐十餘日○今案史记高祖纪父上与字舅作母」今日良燕会「古诗今日良燕会懽乐难具陈弹箏逸响新声妙入神○今案文选古诗十九首燕作宴」奉酒為寿「史记王太后在人间时生一女武帝自迎之女亡床下帝泣曰大姊何藏之深也与俱来见太后奉酒為寿奉钱千餘万○今案史记外戚世家人间作民间亡下有匿字来见作来謁本钞作人者唐钞避太宗讳也陈本脱此条」<br/><br/>　　千金為寿「汉书王夫人幸於上宁乘说卫青曰今王夫人方幸而宗族未富贵愿将军奉所赐千金為王夫人亲寿青以五百金為寿○今案见汉书五十五卫青传陈本脱」<br/><br/>　　其未醉止威仪抑抑「毛诗宾之曰其未醉止威仪抑抑毛长传曰抑抑慎密也○今案见小雅甫田之什」宾既醉止威仪反反「又曰宾既醉止威仪反反毛长传曰反反重慎也○今案详上条」既醉既饱小大稽首「又曰楚茨篇醉酒饱德言凡与燕之人小大稽首也○今案见小雅谷风之什醉酒以下是永引申语当有谨案二字陈本脱此条」既醉以酒「又曰谨案将行也殽谓牲体也预祭者各得其所俎以成牲体贵者得贵骨贱者得贱骨皆带肉前骨贵后骨贱若贵贱尊卑已归其俎故云将者也○今案旧钞此条应分為二标目是大雅既醉篇小注是解小雅楚茨篇尔殽既将句将行也一句是毛传文殽以下则永兴引申语也俞本全脱陈本但存标目」<br/><br/>　　饮酒之飫「又曰常棣儐尔籩豆饮酒之飫毛长儐陈也飫足也不脱履升堂谓之飫谨案此谓君子与同姓之亲图非常之事若议大夫疑於堂则有飫礼○今案陈本足作饮无不脱句以下小雅常棣传足作私履作屨谨案以下是永兴引申语然非常三句亦本郑笺」<br/><br/>　　既醉既饱「又曰楚茨云既醉既饱小大稽首郑笺小大犹长幼也谨案祭祀之末留同姓之臣共其醉饱皆再拜稽首庆君得福也○今案小雅楚茨笺同谨按以下是永兴引申语」<br/><br/>　　不醉无归「又曰湛露云厌厌夜饮不醉无归毛长曰厌厌安也案此天子燕诸侯之诗至夜犹不归者以尽私恩也○今案见小雅嘉鱼之什案此以下是永兴引申语」四坐具醉「陆机祖会太极东堂诗於是四坐具醉○今案俞本脱於是二字陈本脱此条」百人高会「世说晋孝正在东堂会伏滔预坐还便呼其儿语之曰天子百人高会临坐宠问伏滔何在○今案世说宠礼篇东作西无天子二字宠问作先问陈本已照改」或燕於林或禊於犯「潘岳闲居赋席长筵列孙子或燕於林或褉於犯昆弟班白儿童稚齿○今案文选燕作宴」里燕巷饮飞觴举白「左思吴都赋云里燕巷饮飞觴举白○今案文选燕作讌」<br/><br/>　　饮酒酬币「毛诗郑注云饮之而有币酬币也谨案臣与君共燕从其财以酬币所以申赐合厚也○今案见小雅鹿鸣序郑笺谨案以下是永兴引申语下条亦然陈本改引聘礼殊误」<br/><br/>　　食有侑币「郑注云食之而有币侑币也谨案鹿鸣序燕群臣嘉宾也食礼也侑劝也○今案见小雅鹿鸣序笺陈本亦误注聘礼」将其厚意「又诗序云既欲饮食之又实币帛筐篚将其厚意然后忠臣嘉宾得尽其心也○今案见小雅鹿鸣序陈本改引正义谬极」承筐是时「谨案承奉也筐篚属也酬酒以后则有币帛用筐盛以行礼也○今案见小雅鹿鸣篇承奉句是采郑笺篚属句是采毛传」<br/><br/>　　北堂书钞卷第八十二 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9688.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9690.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

