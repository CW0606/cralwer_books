<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百四十九　　　天部一_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百四十九　　　天部一全文,虞世南作品" />
<meta name="description" content="北堂书钞原文阅读,●北堂书钞卷第一百四十九　　　天部一全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9755.html";
var nextpage="novel-read-999-9757.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百四十九　　　天部一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9755.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百四十九　　　天部一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 23:01:09<span class="divide">|</span></p>
<div class="page-body">
<div class="page-content">
<p>　天一　　　　　　　　　日二<br/><br/>　　○天一<br/><br/>　　立天之道曰阴与阳「周易云立天之道曰阴与阳立地之道曰柔与刚立人之道曰仁与义兼三才而两之○今案见易说卦陈本删末句」水土之气升而為天「物理论云水土之气升而為天也○王石华校叶改升今案御览初学记天部引物理论及陈本同」在上高显「释名云天显也在上高显○今案见释天第一俞本同陈本前后多引五句作补注如此极多不尽举矣」至高无上「说文天颠也至高无上○今案见说文一部陈俞本同」<br/><br/>　　轻清為天「易乾凿度云轻清者為天重浊者為地○今案陈俞本两者字下补引上下二字聚珍本乾凿度亦然但本钞节引耳」清阳為天「说文云元气初分轻清阳為天○王石华校因本钞元误物又脱初轻二字疑之遂说文两字旁勒严氏覆校始改正今案见说文土部地字下而俞本改引万物既分阳清為天二句作注非也陈本更改引徐整三五厯记六行作补尤非」<br/><br/>　　积阳為天「黄帝素问云积阳為天也○今案见汲古阁藏元翻宋本内经阴阳应象大论同类聚卷一引亦同陈本多引一句」积气成天「御寇子云虹蜆云雾风雨四时此积气成天○今案见文氏兰堂宋本列子卷一天瑞篇陈本上二句多引四也字下一句多引之乎者也四字」元气闔阳「河图叶光篇云元气闔阳為天○今案陈俞本引同考御览卷九百四十九引河图闔作闓注云闓音开」元气皓大「物理论云元气皓大则称皓天也○今案御览天部引陈俞本及平津馆辑本物理论皆同」天高而浮「傅玄拟天问云天高而浮地焉所由胃行而如始於牵牛○今案本钞胃如二字疑误傅节子辑本鶉觚集胃作日月如字仍之餘同陈俞本及严辑傅玄天问皆脱此条」天穹无质「枹朴子云宣夜说云天穹无质仰瞻之苍苍然○今案见本钞一百四十九引御览卷二引长白继氏辑枹朴子佚文皆同陈本穹作了」天高无穷「虞喜安天论云喜以為天高无穷地深不测○今案御览卷二引与本钞合考今晋书天文志引高下有穷於二字深下有测於二字故玉函山房辑安天论据今晋书而谓书钞无两於字耳本钞安误笑并脱穷字已照订」<br/><br/>　　天远不极「正厯云天远不可极○今案俞本同陈本脱」秉阳垂日「礼记云天秉阳垂日星往来秉於天地也○今案见礼运及俞本同皆无往来以下考郑注祇有秉犹持也句此疑是永兴引申语」得一以清「老子云天得一以清地得一以寍王侯得一以為天下真○今案见老子法本第三十九王侯作侯真作正陈本多引二句仍依侯王又真作贞是也因宋钞兼避仁宗讳改贞為真耳又本钞一百五十七再引上两句亦同」<br/><br/>　　天象运乎上「姚信昕天论云今昕天之说地形立於下天象运於上○今案本钞形误刑立误五又脱于上二字考御览卷二引昕天论据订陈本多引上一句与御览合玉函辑本亦据陈本」<br/><br/>　　穹隆周乎下「大玄经云天穹隆而周乎下地旁薄而向乎上人■〈艹昬〉■〈艹昬〉而处乎中天运而■〈扌翬〉故其运不己地陨而静故其生不迟人驯乎天地故其施行不穷也○今案见太玄经玄告第十五陈俞本同」<br/><br/>　　运转无穷「蔡邕月令章句云天有纯阳积刚运转无穷其体运行包地之外○王石华校丹改月补行外二字今案玉函山房辑月令章句只据书钞一引陈俞本亦同」辗周规「王蕃浑天说云周天三百六十五度五百八十九分度之百四十五东南西北辗周规○严氏校云按周规见御览卷二今案原钞标目周误同小注不误陈本则全误」<br/><br/>　　出地而西入地而东「蔡邕月令章句云天左旋出地上而西人地下而东其绕北西十度常见不伏○今案陈俞本皆西十作七十餘同玉函辑本月令亦据陈本今疑七字当补于西字之下又原钞伏下有观图二字当是衍文」<br/><br/>　　星辰繫焉万物覆焉「礼记云天尊博也厚也高也明也日月星辰繫焉万物覆焉○今案礼记中庸篇天尊二字作天地之道陈本祗注礼记二字」天无私覆「礼记云天私覆地无私载○今案见孔子间居篇」天道下济「周易云天道下济而光明地道卑而上行谨案济成○王石华校於济成二字之间加一斜勒今案见谦卦谨案下必有脱据陈俞本作按济传作际言气下交九字」天道无私「申子云天道无私是以怕止天道常正是以清明○王石华校第二句补是正二字今案陈本同考御览卷二类聚卷一引申子常上无道字玉函辑本两恒字改常」天道无亲「太公六韜云天道无亲常与善人○今案平津六韜逸文及陈本皆同惟御览卷三百二十九引无下句」其静也专其动也直「周易云夫乾其静也专其动也直谨案专一也直方正也此明乾德统象天也○今案见易辞谨案以下是永兴引申语陈本脱末一句」统天首物变化之元「韩康伯注周易云乾统天首物為变化之元也谨案此明正其动也直○今案陈俞本元也下多引通乎形外者也句删谨案以下」万物资始「周易云乾元亨利真象曰大哉万物资始乃统天○今案贞改真详本卷上」群生所仰「物理论曰天者群生所仰○王石华校删理下异字衍文也今案太平御览天部引物理论亦同」覆载万物「杨子法言云天精天粹万物作类注曰天以精粹覆载万物各成其类也○王石华校照陈本色改成今案杨子法言卷五问神篇同陈俞本脱载字」刻彫眾形「杨子法言云刻彫眾形者匪天与因以其不彫刻也○今案秦刻宋治平监本法言卷四问道篇刻彫作彫刻因作曰餘同俞本无因字陈本因作日并增引五句及附引庄子二句」<br/><br/>　　险不可升「周易云天险不可升也谨案坎以险為象故天以清也○今案易坎卦谨案下為永兴引申语疑有脱误陈本改引易注俞本改谨案二字為注云」仰无不在「太玄经云天苍苍然仰而无不在焉及其俛则不见也○今案见太玄经玄攡篇陈本然下多引在於东面南面西面北面句俞本节作东南西北四字餘亦同」自极以南天之阳也「物理论云自极以南天之阳也○今案此与下条祇见平津辑本据书钞一引陈本亦无注」自极以北天之阴也「又云自极以北天之阴也○今案同上俞本改南阳北阴四字作标目合四句為一条」观乎天文以察时变「周易云观乎天文以察时变谨案天以刚柔為文也○今案见易賁卦陈删谨案语改引孔疏四句非是」观天之道四时不忒「又云天之神道而四时不忒注神无形○今案见易观卦神无形句见王注陈本小注不忒下多引神道设教二句」有十二分次「春秋内事云天有十二分次日月之所躔也○今案御览卷一引春秋内事分次误分以餘同陈本躔误望」苞二十八舍「王蕃浑天说天包地外犹壳之裹黄也半覆地上○严氏校云王蕃说见御览卷二今案御览引上字下有云半在地下故二十八舍半隐半见句俞本引亦同惟在作绕耳考苞与包古通字陈本改苞作隐」<br/><br/>　　转如车轂「浑天仪云二十八宿半隐半见转如车轂之运也○今案御览卷二引作浑天说脱隐下半字惟初学记卷一引与本少悉同陈本脱半见两字二上多引三句转上有天字」<br/><br/>　　圆如弹丸「王蕃浑天说云圆如弹丸故曰浑天言其形体浑浑如也○今案俞本上有天字餘同考御览卷二引圆作周廻餘亦同陈本作周围亦有增引」天若覆盆「王充论衡云视天若覆盆之状○王石华校补充字今案见论衡说日篇」天如鸟卵「周髀云旧说天地之体状如鸟卵○严氏校云按天如鸟卵浑天说也周髀乃盖天说此处必脱一条又按晋志引周髀家云天圆如张盖又云天旁转如推磨又云天之居如倚盖均卵之说今案陈俞本皆注浑天说是也本钞云下衍前如二字如下衍说云二字又脱说地二字几不可读已订正」<br/><br/>　　圆天為盖「宋玉大言赋云方地為舆圆天為盖○今案汉魏七十二家本宋玉集舆作车陈俞本亦然陈又多引长剑耿介二句」天地為鑪「贾谊鸚鸟赋云天鑪造化為工阴阳為炭万物為铜○今案鹏误服据本钞名理篇引改文选同陈俞本鑪炭下皆补兮字」体如车盖「皇览冢墓记云黄帝乘龙升云登霞上至列闕倒景经天宫天体如车盖斯好天者之所造也○严氏校云冢墓记见御览卷二今案类聚卷一引至天宫句止御览卷二引至如车止而脱盖字以下陈本标目体作天遂改引天文录谬甚」<br/><br/>　　天若倚盖「王验衡云天之居若倚盖矣故极在人之北是其效也○王石华校补之北二字今案见諭衡说日篇陈本同惟有增引俞本改标目作欹盖改引天文录非本钞之旧矣」<br/><br/>　　天象盖覆「周髀云天圆地方盖以写天天青黑為表丹黄為里故天象盖覆中高四旁下也○今案陈本同俞本方下盖字误岂餘亦同考聚珍本周髀算经卷上之一云天地方又云天以盖笠又卷下之一云天象盖笠餘无是本钞数句足补算经之闕」<br/><br/>　　夏依於盖「姚信昕天论云天行寒依於浑天夏依于盖天○今案御览卷二引昕天论夏依作夏俯无浑盖下两天字陈本亦然」穹隆如笠「虞世洪穹天论云天形穹隆如笠而冒地之表○严氏校云穹天论见御览卷二今案御览与本钞同陈俞本虞世洪作虞昺初学记亦然又考会稽典录引作虞耸字世龙与世洪亦异或以音近致误耳」<br/><br/>　　青天如带「张戴叙行赋云山崢嶸以峻狭仰清天其如带○严氏校云张戴赋见类聚卷二十七今案戴与载通俞本作张衡赋峻作嶮」天有三体「贺夫养浑天说天有三体一曰浑仪○今案御览卷二引夫作道餘同陈本亦作道然脱一曰两字」天有十端「春秋繁露云天有十端天為一端地為一端人為一端阴為一端阳為一端土為一端水為一端金為一端本為一端火為一端凡十端○今案见陈仁锡本繁露官制象天篇同原十误七据订陈本引此十端序次微异」<br/><br/>　　天有六气「左传云晋侯求医于秦秦伯使医和视之曰天有六气降生五味六气阴阳风雨晦明○今案见左氏昭元年传谓阴句系杜注文也陈本同」天有七衡「楚云周天有七衡六间者相去万九千八百三十三里三分里之一合十一万九千里○今案陈本引作楚辞注然周误圆者下即标目四字去下又脱十四字考御览卷一引与俞本同作孝经援神契与本钞正合则本钞楚辞二字必因下条致误陈本误又加误矣」<br/><br/>　　天有八柱「楚辞云八柱何当东南何亏注曰言天有八山為柱○今案见天问篇御览卷二引注与本钞同非朱子集注所有」天有九门「本草经云太乙子曰天有九门中道最长日月由此行之名日国也○今案问经堂丛书本草经佚文祗据御览引太乙至最长三句惟长作良餘同陈俞本所引则与本钞合」天门九关「楚辞云魂兮归来君无上天虎豹九关队害下人○今案近本楚辞招魂喙作口？豕陈本亦作喙」天圈九重「又云圈则九重孰营度之注曰言天九围而重谁营度而知之○今案见楚辞天问注文非朱子集注所有陈本圈误圆」钧天「天有九天中天曰钧天○今案本钞脱书名陈本作引吕氏春秋祗得钧天二字餘不甚合」洞天「茅君内传云太天之内有地中之洞天三十六所○案见类聚卷七引茅君内传同本钞脱内字据补陈本有下改作诸洞天乃仙真所居二句」浑天「杨子法言云或问浑天答曰落下閎营之鲜于妄人度之也○今案见杨子法言重黎篇陈本改引王蕃浑天说又引刘氏正厯论又引贺道养浑天记為浑天二字补注然皆非本钞所引」<br/><br/>　　苍天「尔雅云穹苍苍天也春為苍天注曰苍天者万物始生其色苍苍然○今案尔雅郭注者下作万物苍苍然生与本钞微异陈本亦然」昕天「姚信昕天论云今设昕天之说地形立于下也○今案御览卷二引昕天论同陈本有增引」朱明天「茅君内传云罗浮山有洞名曰朱明曜真之天○王石华校第改茅今案御览卷四十一引茅君内传同陈本亦同」玉玄天「又云西玄三山有洞名曰玉玄极真之天○今案陈本同」隐玄天「又云苍山有洞名曰成德隐玄之天○今案陈本同」华阳天「又云句曲山有洞名曰成德华阳之天○王石华校隐德改华阳今案陈本脱曲字餘同考御览四十一引茅君内传无成德二字」清灵天「又云王屋山有洞名曰小有清灵之天○今案陈本同考御四十引茅君内传灵作虚」清平天「又云赤城丹山有洞名曰上王清平之天○今案陈本上作紫餘同」松得天「又云西城有洞名曰太玄松得之天○今案陈本同」幽墟天「又云林屋山有洞名曰左神幽墟之天○今案陈本同」九室天「又云清城山有洞名曰宝仙九重之天○今案陈本同」天宇「魏都赋云天宇骇地墟惊○今案文选魏都墟作庐餘同陈俞本亦然」天奥「太玄经云天奥西北鬱化精也地奥黄泉隐魄荣也○王石华校因原钞魄荣误魄筞照陈本改作营魄非是今案太玄经元告篇第十五作魄是荣误筞耳俞本又作容魄容荣声相近其误一也」<br/><br/>　　天衢「周易云何天之衢亨谨案衢四达道也上九处大畜之极畜极乃通故言何衢○今案易大畜卦谨案下是永兴语陈本另引他注俞本删谨字餘照陈本」天路「潘岳安石榴赋云仰天路而高睇瞻隣国而相望位莫微於宰邑○今案百三家本潘岳集瞻作顾餘同陈本祗引仰天路而遥瞻六字擅改古赋矣」天际「周易云丰其屋天际翔也谨按此明自丰其大屋○今案易丰卦陈本改谨案以下為注云翳光最甚者也非是」天涯「古诗云相去万餘里各在天一涯○今案本钞天一作一天考宋本文选古诗十九首作天一陈本亦然据以更正」天姓「蜀志云张温来聘秦宓在座温问宓曰天有姓乎曰姓刘○今案合下四条均见蜀志卷八秦宓传」天头「又云吴张温来聘秦宓在座温问宓曰天有头乎宓曰诗乃眷西顾以此推之头在西方○今案见上」天耳「己见上说」天足「己见上义并见诗」天行「周易天行健君子以自强不息○今案易乾卦陈本健作徤」天步「毛诗天步艰难○今案见小雅白华篇陈本补引郑笺非原钞矣」天喜「春秋繁露云天亦有喜怒之气哀乐之心与人相副以类合之天人□□○今案陈本注见上考抱经堂本繁露阴阳义篇天人下有一也两字传钞偶脱耳」天怒「尚书云皇天震怒注曰言天怒紂之恶命文王敬行天讨也○今案见泰誓上今本孔传天讨作天罚陈本亦作天罚多引经文二句」天动威「尚书云天动威以彰周公之德注曰发雷风之威○今案见金腾篇陈俞本多引注文一句餘同考尚书阮氏校勘记云纂传雷风作风雨」天疾威「毛诗云昊天疾威予慎？罪○严氏校云此小雅巧言篇异文而陈本改就召旼篇非是今案俞本不误然予作于？作无亦非」苍璧礼天「周官云苍璧礼天注曰此礼天以冬至天皇大帝在北极也○今案见春官大宗伯郑注同」鍊石补天「淮南子云女媧鍊五色石以补苍天○今案见览冥训又本钞卷四功业篇引同陈本改引列子何也」天可倚杵「河图挺辅佐云百世之后地高天下千载之后天可倚杵也○王石华校荷拆改倚柱今案初学记卷一御览卷二引挺辅佐同」长剑倚天「宋玉大言赋云长剑耿介倚天外○今案明本汉魏七十二家宋玉集耿介作耿耿」天以顺动「周易云天地以顺动故日月不过而四时不忒○今案见豫卦陈俞本同」<br/><br/>　　天道益谦「易云天道亏盈而益谦地道变盈而流谦○王石华校因流谦下衍阳天明天道也六字旁勒之今案见谦卦衍文照删」天尊地卑乾坤定矣「周易云天尊地卑乾坤定矣注先明天尊卑以定乾坤之体○今案见繫辞上」在天成象在地成形「又云在天成象在地成形变化见矣注曰象况日月星辰是也○今案见繫辞上陈本注文同上二字俞本注文作象况日月星辰形况山川草木二句」乾知大始「又云乾知大始坤作成物谨按乾象于天為造化物也○今案见繫辞上俞本同陈本成物下多引经文二句谨案以下」乾以易知「又云乾以易知壑曰天地之道不為而善始不劳而善成故曰易简○今案见繫辞上陈本注文同上二字俞本增引经文小注脱简字」<br/><br/>　　○日二<br/><br/>　　悬象著明莫大乎日月「周易云具如上○今案见繫辞陈本脱乎字」眾阳之宗「皇甫謐年厯云日者眾阳之宗○严氏校云见御览卷四今案类聚卷一引年厯亦同陈本宗下有增引」太阳之精「范子计然云日者太阳精○严氏校太阳二字旁著圈示古本特异也今案初学记卷一御览卷三引计然子云日者火精也惟陈俞本与本钞同但补引后汉书二句非本钞之旧」<br/><br/>　　曰天使也「淮南子云日月者天之使也○今案见天文训本钞脱者之也三字据补」日君象也「礼记云日者人君之象也○严氏校云按礼统日者实也形体光实人君之象见御览卷三今案陈本改引瑞应图及说文非是」群阳之精「洪范五行传云日者群阳之精也○王石华校因行下衍转儒二字抹去今案见御览卷三宋吴淑事类赋注引向洪范传同陈俞本作刘氏正厯精下添引眾贵之象句」日者太阳精「正厯云日者太阳之精宗象也君道也○」日月丽乎天「周易云日月丽乎天百穀草木丽乎土○今案见易离卦陈本删之非是」日月傅天「后汉书云日月缠天○今案俞本同本钞小注改傅作缠疑误」著形於天「说苑云宿者日月五星形宿舍也○今案说苑辨物篇有云所谓宿者日月五星之所宿也下又有普形句俞本但作日月著形干天」文耀乎天「张衡灵宪云凡文耀丽乎天其动者七日月五星是也周旋右廻○严氏校云按灵宪凡文耀丽乎天其动者七日月五星是也周旋右廻天道者贵顺也续汉天文志注补今案本钞脱七字据补又考百三家本张集凡误石耀作曜廻作回餘同汉志陈俞本亦脱七字陈右误若」<br/><br/>　　正明照物「周易云日月之道真明者也注曰日月以明正之道照物○今案见易辞经文贞改真详本卷上俞本小注亦同」明两作离「又云明两作离谨案离為日火之象令重二卦故云明两作离也○今案见易离卦陈本多引经文一句删谨案以下」常盛无亏「春秋元命包云日尊故满满故仁仁故明明故精精在外日满者常盛无亏也○严氏校云按元命苞日尊故满满故施施故仁仁故精精在外故大见五行大义四今案故大句见下十条注引又考开元占经卷五引精在外句作精故外光无日满以下陈俞本故下作满故明明故精在外即接日满句」<br/><br/>　　常满有节「白虎通云日之為言实也常满有节○今案见白虎通日月篇本钞小注脱也字满误盛据订陈本同」大如车盖「御寇子云日初出大如车盖及其中裁如盘盂○今案文停云宋本列子卷五汤问篇其中裁作日中则餘同陈本出下作如大车论及其四字作及中时误益远矣惟类聚卷一引裁作纔餘与原钞悉同」<br/><br/>　　如环无端「范子计然云日者行天日一度终而复始如环之无端○严氏校云范子见御览卷三今案本钞脱日一两字终误久据订俞本无者字无天下日字终作周玉函山房辑范子谓事类赋注引日下无者字终作周如作循又云御览三引同谬矣严校即御也」<br/><br/>　　照四极「尚书考灵曜云日照四极九光○严氏校云此条见开元占经卷五今案原钞脱照四极三字据补陈俞本仍旧钞之误下添光照四极一句」行九州「淮南子云日行九州七舍注曰自阳谷至虞渊凡十六所為九州七舍○今案见天文训陈俞本舍下添引一句」浮光「太玄经云盛哉日乎五色浮光○今案陈仁锡校本太玄经元测都序浮作湻陈俞本与本钞同惟俞本增引」气员「山海经云日之所入其气员注曰日形员故气象亦员也○今案吴琯校本西山经故下有其字亦员作亦然陈本已改」宣明「张衡灵宪云天日宣明於昼纳明於夜○王石华校以日下衍昼字於昼误於夜於夜下衍也侯二字皆叮正今案百三家本脱严辑张衡集书钞引同陈俞本亦同」隆照「尚书考灵曜云日光隆照注曰隆盛也○今案陈俞本同玉函山房辑本只据书钞一引」外景「春秋元命包云精在外故大日外景外景故阳精外吐○严氏校云见五行大义四引同今案元占经卷五引作精故外光故火日日下不叠外景二字陈本改引范子计然非是」朱明「博雅云朱明也○严氏校云按广雅曰名耀灵一名朱明今案本钞广作博避隋讳也明误则已订正陈本同又尔雅释天亦有夏為朱明句」五色无主「京房易传云日者内明玄黄五色无主不可以一色名○今案御览卷三引京房易传同俞本亦同陈本改标目為五色备具注引易纬非本钞矣」红光所司「山海经云呦山神蓐收居之是山也西望日之所入此神红光之所司也○今案吴琯本西山经呦作泑陈本注见上」甘水之间羲和生日「山海经云东海之外甘水之间有羲和国有女子名羲和是生十日○今案原钞羲误义吴本大荒南经作羲已照订陈本名羲和下十日下皆添引一句」山名含虚日月所生「又云大荒之内有山名曰含虚日月所生之地○今案吴本大荒东经生作出陈俞本亦然」日所出為大平「尔雅云东至日所出為大平○今案见释地」曰所入為大蒙「又云西至日所入為大蒙注曰即蒙犯也○王石华校记改记今案见尔雅泽地陈本注见上」若木「淮南子云若木在建木西末有十日注末端也○王石华校西上补木字今案见坠形训陈本日下添引其华照地句并注」若华「楚辞云若华何照淮南子注云若木端有十日状如连珠华光也○今案引楚辞俞本同近本楚辞天问篇照作光又淮南注见坠形训陈本光下有照其地下四字汉魏丛书木淮南则连作莲脱珠字光下作照其下」<br/><br/>　　玄鸟「傅玄拟天问云景曜日灵玄鸟攸生月為阴水白兔之形○今案严辑傅玄集脱本钞月篇引曜日作日曜之作再傅节子辑本已详本钞月篇陈俞本均作日曜陈但引上二句俞则之形作形成」<br/><br/>　　踆鸟「淮南子云日内有踆乌注曰踆止也谓三足鸟也○案见精神训中改内永兼避隋文帝父讳也注骏止句作踆犹蹲也与本钞微异陈本仍与本钞同」若全璧「书云日月若全璧○王石华校舍改合今案汉书二十一律厯志上同陈本若作如又附引后汉蛇足矣」如连珠「淮南子注云若木端有十日状如连珠华光也○案详上若下再考淮南许慎注亦作莲华此恐误」曰重轮「乐府歌有日重轮行○今案见百三家陆机集然郭辑乐府诗集四十引陆机日重光行又不作轮陈同本钞而兼引管子」日月重暉「陆机诗曰魏王禪代奄宅九围帝在洛阳光配紫微八风应律日月重暉○今案王禪代三字本钞误三皇大照陈俞本订正又陈俞阳作邑餘同」日出东南隅「乐府歌云日出东南隅照我秦氏楼○今案见郭茂倩乐府二十八陌上桑同本钞氏楼作楼氏据订俞本引同陈本改引日出东南隅行与下句无涉」暾将出东方「楚辞云暾将出兮东方照吾槛兮扶桑○今案见楚辞九歌东君」十日并出「淮南子云尧时有十日并出命羿射十日中九乌皆死堕羽翼○今案近本淮南本经训尧上有逮至二字命羿作尧乃使羿上五字中九以下作而下杀猰貐五字陈本出下有草木焦枯句中下有其字据类聚卷一订餘与本钞同」<br/><br/>　　九日栖枝「傅玄杂诗云肠谷发精曜九日栖高枝○今案陈本同但多引下二句考类聚引傅玄杂诗阳误汤精作清餘同」浴日温源「山海经云浴日温源谷皆载於乌注曰日内有三足乌○今案吴本大荒东经云有谷日温源谷阳谷上有扶木皆载於乌注云中有三足乌陈本同旧钞但多引十餘句」浴日咸池「淮南子云日出於暘谷浴於咸池○今案见天文训标目原有暘谷二字必因小注误衍已照陈本删去本钞暘误阳亦照下文扶桑注改正」土圭测景「周官云大司徒以土圭之法测土深正日景比也○今案见大司徒职比也二字或因周官本文下有日北则景长句之北字脱误所遗」测日之精「陆机漏赋云考斗厯之潜虑测日月之幽精○今案百三家本陆集漏刻赋斗作计精作情陈本但引下句」昺明离章「太玄经云盛哉日乎昺明离章○今案见陈仁锡本太玄经元测都序昺作丙陈俞本皆作昺餘详本篇上引」日昃之离「周易云日昃之离谨按為日象九三处下卦之极故曰日昃之离○王石华校月改日今案见易离卦陈本多引经文二句删谨案以下」反景「山海经云长留之山其神白帝少昊居之是也主司反景○今案本钞白误日照吴本西山经订正陈俞本同又本钞一百五十亦引作曰帝引作至司其白主之譌无疑」日满「春秋元命包云日尊故满满故仁仁故明明故精精在外日者己见上注○今案详本篇上常盛无亏注」日昃「周易云日中则昃月盈则食天地盈虚与时消息○今案见易丰卦」日径千里「春秋元命包云日径千里○严氏校云亦见御览卷四引徐整长厯眾阳之精上合為日径千里周围三千里下於天七千里今案陈俞本亦同」围三千里「徐整长厯云日径千里周围三千里○今案本条小注但有徐云二字照上条订补俞本亦同」日行千里「论衡云日昼行千里夜行千里骑驎昼日亦行千里○严氏校云案御览卷四引论衡亦作昼日亦三字今案见说日篇陈本作骑驥昼行亦千里」太阴则无光太阳则能照「物理论云极南為太阳极北為太阴○严氏校云物理论据天官书索隐今案小注二句下应接标目二句则见平津馆辑本注内原衍日月星辰四字己删去即索隐亦无此四字也」<br/><br/>　　一日行一度「白虎通云日行迟月行疾日一日行一度月一日行三十度○今案见白虎通日月篇陈俞本皆脱日月下两一字餘同」一岁一周天「左传云日有蚀之注曰日行迟一岁一周天也○严氏校以日行上衍地中日南则景短多八字系下条窜入删之今案见左传隐三年杜注」曰南则景短多暑「周官地官大司徒云以土圭之法以求地中日南则景短多暑也○今案陈本合下四条為一」日北则景长多寒「周官大司徒云以土圭之法以求地中日北则景长多寒○王石华校易改宫」日东则景夕多风「周官大司徒云以土圭它法以求地中日东则景夕多风郑元注东于土圭谓之日东是地于日為近东也○今案陈本既合引删去郑注」日西则景朝多阴「周礼云以土圭之法以求地中日西则景朝多阴○王石华校补以土圭三字」白日西匿「王粲登楼赋云步栖以徒倚兮白日忽其西匿○今案百三家登赋同陈本西引作将文选亦然」曰动而东「太玄经云日动而东天动而西也○王石华校文改天今案陈本同」<br/><br/>　　日长三丈「应劭汉官云└山东南名日观鷄一鸣时见日始欲出长三丈○今案平津本续汉志补注引汉官仪东下无南字惟本钞九十一封禪篇屡引作泰山东南说详前陈本亦然惟脱一字无始欲二字耳」<br/><br/>　　拂扶桑「淮南子云日出肠谷浴咸池拂於扶桑○今案此下引淮南十一条皆天文训陈本则删去分注照近本节录小注八行于本条下」入细柳「论衡有云日出扶桑莫入细柳扶桑东方之地细柳西方之野也○王石华校木人西折改莫入细柳今案见说日篇陈本日下有旦字野作地据类聚卷一引订也」登于扶桑是谓朏明「淮南子云登于扶桑爰始将行是谓朏明注曰朏明将明也○王石华校注末朏明四字倒置己更正今案见天文训」至於曲阿是谓旦明「又云至於曲阿是谓旦明注曰旦明平旦也曲阿所由明也○今案见天文训汉魏丛书本淮南子脱末句」至於鸟次是谓小迁「又云至於女纪是谓大迁○今案此见淮南天文训四句非连文应分二条作上条脱小注下条脱标目陈本照近本改為小还大还王氏读书杂志已厯証其谬考初学记类聚御览引此均作又类聚卷一引标目句至作靡鸟作乌小注至作迴异文也」<br/><br/>　　至于曾泉是谓早食「又云日至子曾泉是谓早食注曰曾源也○王石华校鲁改曾今案汉魏丛书本淮南天文训早作蚤无注曰以下类聚卷一引日至作临亦作蚤」<br/><br/>　　至于桑野是谓晏食「又云日至桑野是谓晏也○王石华校补野字宴改晏今案天文训同类聚卷一引日至作次于异文也」至于渊隅是谓高春「又云日至于渊隅是高春注曰言尚味也○王石华校将渊隅二字倒转孙氏覆校又抹去盖俗本淮南因此下第二条而改作渊虞陈氏照俗本误改石华又从而再误耳今案见天文训考公羊传疏初学记类聚御览楚辞补注皆厯证作渊隅為是汉魏丛书本淮南注云渊虞地名更谬本小注味下有窜脱陈本春亦误春」<br/><br/>　　至於连石是谓下春「又云日至于远石是谓下春注曰连石西北山名也○王石校春改春今案见天文训类聚卷一引至作顿」至于虞渊是谓黄昏「又云日至于虞是谓黄昏○今案见天文训本钞至误注已改正类聚卷一引至作薄渊改泉」沦于蒙谷是谓定昏「又云沦于蒙谷是谓定昏注曰蒙谷北极山之名也○今案见天文训俗本误至极误方至字实因沿上条而误陈本已照改王氏读书杂志厯引初学记御览等书皆作沦以证俗本淮南之误」<br/><br/>　　至於悲泉是谓县车「淮南子云至于悲泉爰止其女爰息其武是谓县车○严氏校于武字旁著圈示古本之特异处今案见天文训陈本改武作马考说文马武也原可相通」<br/><br/>　　冬日可爱夏日可畏「左传云丰舒问于贾季曰赵衰盾孰贤对曰赵衰冬日之日也赵盾夏日之日也○今案见文七传」朝日含丹辉「傅玄杂诗云习习谷风雨回回景云飞青天敷翠采朝日含丹辉○王石华校将标目丹下辉字抹去不成句矣今案原钞丹下作北？军误分為两字类于小注石华不知即辉字之譌也又回回误目四含误舍今据本钞春篇订正春篇雨又作兴陈本但引下二句辉误暉」<br/><br/>　　素日驰清暉「傅玄乐府诗云青天含翠彩素日驼青暉○王石华校白改日今案傅节子辑本同陈本彩作采」晼晚易落「陆机感时赋云悲夫冬之為气炎何潜凛以骚索夜绵貌其难终日晼晚而易落○今案百三家陆集感时赋潜凛作憯怀餘同陈本亦然但骚作萧」照照舒光「傅玄乐府诗云东方将欲和太白星见飞芒曜灵照照舒光○王石华校和改相今案东方数字有误然改相亦非也唐类函删东方五字陈本改曜灵安藏四字标目而注引楚辞亦非旧钞面目」<br/><br/>　　戴日「尔雅云距齐州以南戴日為丹穴○王石华校井亢改丹穴今案见释天篇」负日「御寇子云宋国有田夫常衣縕黂以过冬暨春东作自暴对日负日之暄○今案列子杨朱篇无春字暄作餘同陈本改引只负日之暄四字同」阳麾日「淮南子云鲁阳公与韩搆难战酣日暮援戈而麾之○今案见览冥训麾作撝本钞一百二十二戈篇引亦作撝类聚卷一引脱戟字陈本搆难作韩战亦作麾未添引一句」壮士翻日「李尤九歌云年岁晚暮日已斜安得壮士翻日车○今案陈本同类聚卷一引及百三家集九曲歌日作时壮作力餘同」<br/><br/>　　北堂书钞卷第一百四十九</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9755.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9757.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

