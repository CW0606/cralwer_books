<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百三十　　　仪饰部上_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百三十　　　仪饰部上全文,虞世南作品" />
<meta name="description" content="北堂书钞原文阅读,●北堂书钞卷第一百三十　　　仪饰部上全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9736.html";
var nextpage="novel-read-999-9738.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百三十　　　仪饰部上</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9736.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百三十　　　仪饰部上</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:52:27<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註卤簿一　　　　　　　　警蹕二鉞三　　　　　　　豹尾四节五　　　　　　　　　鼓吹六（附录）<br/><br/>　　髦头七　　　　　　　　云罕八闟戟九　　　　　　　　浑仪十漏刻十一　　　　　相风十二<br/><br/>　　○卤簿一<br/><br/>　　河南尹执金吾洛阳令奉引「汉书旧云法驾公卿不在卤簿中云云侍中参乘属车三十六乘前有九疏云罕凤凰闟戟皮轩鸞车旗皆大夫载汉西郡时祀天於甘泉宫大祀天法驾祀地五郊明堂者丈三祀宗庙者九谓之小驾大驾太僕校驾法驾黄门令校○今案平津本旧仪据书钞仪饰部谓闟作闟车旗作旗车无时字孙氏夹注云西郡又作西都陈本改引蔡邕独断俞本仍作旧仪脱前有十字皮轩五字作鑾旗车三字郡作都下有备字餘同考本卷下亦有闟戟篇似非作闒况玉篇云闟戟名及汉舆服志亦有九斿云罕凤凰闟戟其非闒也明甚然闟戟篇支轩亦作皮轩今照本钞订改」<br/><br/>　　太僕校驾「同上註」将军参乘「又云乘舆大驾仪公卿奉引太僕参御大将军参乘属车八十一乘备千乘万骑○今案平津本汉旧仪据书钞仪饰部及文选籍田赋注引御上无参字陈俞本皆改引独断非是」<br/><br/>　　群司百官「又卤簿叙云祭南郊乘大驾公卿奉引群司百官大出○今案此见平津本汉官仪本篇下再引无公卿二字又群司句原误作备千乘万骑数字是沿上条注末及下条标目而来已订改陈俞本无大出二字千乘句亦误」<br/><br/>　　千乘万骑「徐爰释疑备壑云乘舆三驾卤簿大驾云云○今案陈本误作独断俞本与本钞同」属车三十六「见上注○今案见河南尹条下引汉旧仪陈俞本改引独断」<br/><br/>　　属车八十一「已见将军参乘注中○今案亦见汉旧仪陈俞本改引独断」五帝翅「汉官仪卤簿序云祭南郊乘大驾奉引如故其如十岁群司百官大出祭北郊乘大奉引如故其餘十岁五帝鷄翅扫前后诸军悉行○今案见平津本汉官仪卷下亦据书引群上脱二岁二字陈本改引独断俞本无其餘十岁两句五作伍翅作翘无扫字餘与本钞同」<br/><br/>　　九旒云罕「事见上河南尹注云」前皮轩后遵游「司马相如子虚赋云前皮轩后遵游孙叔奉轡卫公参乘○今案见文选相如上林赋遵作道子虚赋无此文子虚二字必误陈俞本已照改」建黄鉞「张衡东京赋属车九九乘并轂■〈王车王〉弩重旃朱旄青屋戎土戒而扬挥戴金鉦而建黄鉞○今案文选同陈俞本同本钞旄篇引东京赋■〈王车王〉作伏」悬豹尾「蔡邕独断云古者诸侯贰车九乘秦灭九国兼其典服故驾车八十一乘最后一车悬豹尾○今案严辑本后汉文蔡邕独断驾车作大驾属车王謨本独断一卷亦然又典服作车服」<br/><br/>　　羽盖金华黄屋左纛「又云凡乘舆车皆羽盖金华黄屋左纛金峻方釳繁缨重轂○今案严辑独断华下添瓜字又峻作鍐重作金而下一条引及百四十一轂篇引皆作重轂是本钞非误陈俞本亦有瓜字亦作重字轂下多则掌二字陈又羽误舆」<br/><br/>　　金峻方釳繁缨重轂「同上注」结飞云之祫輅立翠羽之高盖「张衡东京赋云及将祀天郊报地功祈福乎上玄云云建辰旒之太常纷火悠之容裔○今案文选东京赋立作树之容作以容陈俞本已照改」殿未出乎城闕斾已迴乎郊畛「又赋云清道案列天行星陈肃肃习习隐隐轔轔云云○今案文选同」<br/><br/>　　○警蹕二<br/><br/>　　夹道而蹕「周礼云乡士掌宾客率其属夹道而蹕註蹕上行也○今案近本周礼秋官乡士注无此句陈俞本掌宾客作各掌其乡之禁令陈删注俞注作蹕止入也」出殿传蹕「汉书云皇帝輦动左右侍帷幃者称警出车驾则卫官填街骑士殿则传蹕止人清道奉引先置素室清宫往后○今案见汉书四十七文三王传出称警入言蹕句下所引注无车驾以下九字无奉引以下十字餘同俞本皇上有出警入蹕四字幃作幄脱车驾二字骑士二字餘亦同陈本节作五句」<br/><br/>　　警蹕嘈响起「杨修许昌宫赋云钟鼓隐而雷鸣警蹕槽而响起○今案类聚六十二引许昌宫赋同严辑杨修文此赋祇据类聚引」八神牛而警蹕「杨雄甘泉赋云詔招与泰阴伏鉤陈使当兵属堪舆以壁垒稍夏鬼？首而焚猛狂八神牛而警蹕振轔轔而军裳○王石华校裳改装今案文选甘泉赋泰作太夏鬼？首作夔鬼？虎焚作抶轔轔作殷轔陈本已照改又裳字文选陈本皆作装石华据之是也但裳亦改韵或隋以前本如是不如仍旧」<br/><br/>　　警蹕叫呼「庄子云走卒警蹕呌呼而行世俗之所富贵也○今案庄子无此文考御览卷六百八十引作苏子叫作列富贵作谓富陈俞本仍作庄子」警蹕而行「东观记云杨諫桓帝曰王者至尊出入则警蹕而行○今案御览六百八十引东观作杨秉则字作有常聚珍本同姚辑本陈俞本亦作秉餘与本钞同」执戟传警「汉书曰长乐宫户皇帝輦出百官执戟传警列诸侯王以下○今案汉书四十三叔孙通传列作引俞本与本同陈本删末句」期嗔目日蹕「东观记云上至蓟蓟中应王郎上驾去吏民遮道不得銚期填目道左曰蹕大眾披避后上即位上笑曰卿欲遂蹕耶○王石华校旁勒目道二字何耶今案御览六百八十引东观记驾作惊俞本亦作惊目下有大呼二字姚辑本大呼字在左下与御览同陈本改引范后汉迥殊矣又原钞脱蹎字蹕耶字巳据补」<br/><br/>　　梁王出入警蹕「汉书云梁孝王武得赐天子旌旗出称警入言蹕拟於天子○王石华校补警字今案汉书文三王传蹕作赶餘同」魏王出入警蹕「汉书云○今案两汉书无魏王疑即上条衍文陈俞本仍之」桓玄警蹕不绝「晋安帝纪云桓玄至京都警蹕不绝於音○今案陈俞本同亦见今晋书九十九桓玄传有玄入京师繑詔加出警入蹕事而安帝纪无之」博陆虎賁警蹕「蜀志许靖书云昔营丘翊周杖鉞专征慱陆佐汉虎賁警蹕○今案蜀志卷八许靖传翊作翼陈俞本照改又书上有与曹公三字原钞将此下鉞篇主亲操鉞一行混入此下今移正」<br/><br/>　　○鉞三<br/><br/>　　鉞大斧「说文云鉞大斧也○今案见说文戉部鉞俱成戉」建以御姦「傅玄正都赋云虽警道而后行犹建黄鉞以御姦○今案陈俞本正误三脱虽警句严辑傅玄正都亦脱此条」负之以徇「左氏云将戮庆封负之斧鉞以徇诸侯○王石华校绚改徇今案见左氏昭四年传」夏执玄鉞「说文云夏执玄鉞殷执白戚又周书左杖黄鉞又执玄殿尚书牧誓武王左杖黄鉞右秉白旄○今案说文见戉部周书见世俘解王秉黄鉞正国伯尚书同陈本将殷执句别為一条注并说文见上俞本祇删周书注餘与本钞同」<br/><br/>　　周杖黄鉞「说文云夏执玄鉞殷执白戚周杖黄鉞○王石华校岁改戚今案见说文戉部」武王举黄鉞「淮南子云武王渡孟津而阳侯之波逆流而击疾风晦冥武王鉞瞋目而麾之○今案淮南子览冥训训麾作撝餘同又见类聚六十八引」管仲执「周生列云云○今案俞本同二酉丛书张辑周生烈子脱此条」主亲操鉞「淮南子云君入庙门西南而立将入门则趋至堂下北面而立主亲操鉞头授将军以栖曰从此上至天者将军制之矣○王石华校警蹕篇云此条误入注语在下又校鉞篇云上授末主亲操鉞四字应大写在此注上今案见淮南子兵略训头上有持字餘同原钞曰从以上误窜入警蹕篇末已照石华移正」<br/><br/>　　杖鉞当门「世说云诸葛亮次渭滨宣王遣辛毗為军司马亮遣间谍观之遗曰有一老夫毅然杖黄鉞当军门立亮曰此必辛佐理也○今案世说方正第五杖作仗理作治陈本误作世语并有增引原钞治改理者唐钞避高宗讳也」<br/><br/>　　王寻亡黄「汉书曰王莽使王寻镇洛阳宿霸昌厩亡其黄鉞寻有士扬素狂直乃哭曰此经所谓丧其资斧也○王石华校压改厩实府改资斧今案汉书九十九下王莽传镇洛阳作屯雒阳填南宫有士作土房餘同陈俞本王寻五字改司徒王寻初发长安餘皆照改本钞又脱阳杨二字今据汉书补」<br/><br/>　　○豹尾四<br/><br/>　　整豹尾「郭璞南都赋云矫陵乌以贞侯整豹尾於后属○今案百三家景纯集作南郊贞作侦餘同本钞相风篇引作两都陵作凌贞作正陈俞本脱上句餘与本钞同」建豹尾「晋中兴书云张骏舞六悄建豹尾所署官一拟王者○今案俞本同陈本祗引舞六悄六字」后悬豹尾「蔡邕独断云属车八十有一乘最后一车悬豹尾以前皆省中○今案同卷卤传篇亦引严辑蔡邕独断省中二字作皮轩虎皮為之也餘同陈俞本已改」后执金吾「应劭汉官序云豹尾此后执金吾罢屯解围○今案水经三十五江水三注引汉官序及陈俞本此作过餘同」常在豹尾「汉书云成帝赵昭仪方八幸每上祠甘泉从常在属车间豹尾中故扬子云言屏玉女却宓妃以微戒斋肃之事○王石华校因原钞微误或遂改风非是俞本改惩亦非今案汉书八十七上杨雄传无祠字从常作常法从餘同」<br/><br/>　　驰心豹尾「曹植献璧表云伏知车驾或出臣每驰心豹尾○王石华校以尾下有司旂以建荣曰主路卜九字疑是衍文抹去从之今案陈俞本同百三家曹集严辑全魏文璧表均脱此条」<br/><br/>　　不建豹尾「晋阳秋云沈充起兵就王含临行顾谓其妻曰男子不建豹尾不归矣○今案世说卷中之下注引晋阳秋无沈字顾字陈俞本无就字含误舍餘同原钞脱含字误尹？巾据世说订改」<br/><br/>　　忘设豹尾「晋中兴书云海西公初即祚○今案御览六百八十引中兴书祚作位陈俞本详略互异」<br/><br/>　　○节五<br/><br/>　　行者所执「周礼云地官掌节职郑注曰节犹信也行者所执之信○今案近本周掌节郑注少异陈俞本所引又互有不同」以威蛮僚「俗说云殷伯弟為何无忌参军何骂殷曰戇子敢尔取节来殷犹傲然谓何曰朝廷授将军三千羸兵杓竦节以威蛮僚○王石华校据陈本改灼作杖今案御览六百八十一引俗说弟作仁杓竦作狗头餘同玉函辑本俗说谓据书钞百三十引枸竦往杖疏末有宁令妄自尊大耶七字盖据陈俞本耳陈俞又威作灭」<br/><br/>　　以金為之「周礼秋官云大行人违天下之六节山国用虎节土国用八节泽国用龙节皆以金為之道路用旌节门关用符节都鄙用管节皆以竹為之○今案见大行人职原钞用虎节至泽国计脱十字又用旌误强字已据周礼订补俞本误作小行人谬矣」<br/><br/>　　黄髦加上「汉书云初汉节纯赤太子持赤节放更為黄髦加上以相别○今案汉书六十六刘屈氂传髦作旄又御览六百八十一引汉书髦作毛初上有戾太子诛江充六字餘同」<br/><br/>　　泽国用龙节「周礼曰掌节职云凡邦国之使节泽国用龙节郑注云使卿大夫聘於天子诸侯行道之信泽多龙為节以金铸象焉必自以其国所多者以相别為信明之也○今案此永兴节录者陈俞本详略各异原钞将周礼正文数句误窜入黄髦条下已更正」<br/><br/>　　山国用虎节「周礼掌节职云凡邦国之使节山国用虎节郑注云使卿大夫聘于天子诸侯行道所执之信也山多虎以金為节铸象焉必自以其国所多者相别為信○今案详上」<br/><br/>　　守邦国者用玉节「又云守邦国者用玉节郑注曰谓诸侯之国中亦自為节以辅之也玉节之制以玉為之以命数為大小也○今案见周礼地官掌节职」守都鄙者用角节「又云守都鄙者用每节郑注云卿大夫王子弟於其采邑有命者亦自為节以辅之角节之制未闻○今案见周礼掌节职俞本闻作详」道路用旌节「又曰道路用旌节郑注云道路者主治五涂之官谓乡遂大夫也其以政令及小都大都之吏皆主治五涂亦有民者旌节如今之使者所拥节是也○今案见周礼掌节职原钞云下衍卿大夫十一字从上误窜入此已删之」<br/><br/>　　门关用符节「又曰门关用符节郑元注云门关者凡民远出至於邦国邦国之民若来入由门者司门為之节田关者司关為之节符节如今宫中之詔符○王石华校府改符今案见周礼掌节职又民误司詔误詔脱邦国字门字已据周礼注订补」<br/><br/>　　土国用人节「又曰凡邦国之使节土国用人节郑元注云使卿大夫聘於天子诸侯行道所执之信也土平地也平地多人為之节以金铸象焉必自以其国所多者於以相為信明之也○今案见周礼掌节职原钞职误聘行误进脱平地也三字据周礼注订补」<br/><br/>　　货贿用璽节「又曰货贿用璽节郑元注云货贿者主通货贿非必由市或资於民家璽节者今之印章也○今案见周礼掌节职以上八条陈俞本引郑注详略亦任意增删」<br/><br/>　　锦车持节「汉书西域传云初楚王侍者冯撩能史书习事尝為汉公主使行赏於城郭诸国信之号曰冯夫人為乌孙右大将妻右大将与乌就屠相爱以汉兵方出必见灭不如降乌就屠恐曰愿得小号宣帝后得夫人自问状遣謁者竺次期门甘延寿為副送冯夫人冯夫人锦车持节詔乌就屠诣长罗侯赤谷城立元贵靡為大昆弥○今案汉书九十六下西域传王作主赏下有赐字信上有教字后得作徵冯陈俞本照改」<br/><br/>　　驻车举节「汉书云诸葛丰字少季瑯邪人特立■〈罡刂〉直元帝擢為司隶校尉举刺无所避时侍中许章以外属贵幸宾客犯事与章相连丰按核章欲奏其事适逢许侍中私出丰乃驻车举节詔章曰下收之章驰车去○王石华校詔改语谬甚今案汉书七十七诸葛丰传本作詔章原钞不误因改致误耳」<br/><br/>　　解节夜行「东观记云郭丹為更始諫议大夫使南阳安集受更始败丹无所归节传以弊布缠裹节如担负状昼伏夜行求謁更始妻子奉还节传因归乡里○今案聚珍本观记十七郭丹传弊作敝无如担句餘同又御览六百八十一引无使南七字弊误作币如担四字作合如担餘亦同陈俞本如担六字作解节二字餘亦同姚辑据陈俞本」<br/><br/>　　张騫持汉节不失「汉书云张騫使月氏匈奴得之语曰吾欲使越汉肯听我乎留十餘载予妻有子然騫持汉节不失焉○王石华校据陈本氏改氐非也今案汉书六十一张騫传正作月氏原钞越误鉞予误子已据本传订正」<br/><br/>　　苏武持汉节卧起「又曰武使匈奴单于欲降之乃置武大窖中绝饮食武啮雪与旃毛数日不死匈奴以為神乃徒武至北海上无人处牧羊乳乃归武仗汉节卧起常持节毛尽落○今案汉书五十四苏武传绝下有不字北上无至字羊作羝仗作杖餘同陈本常作操无啮雪句无乳乃句餘同」<br/><br/>　　自所持节授岑彭「东观记云光武使吴汉收谢躬令岑彭助汉為方略上以常自所持节授岑彭○今案聚珍本卷九岑彭传上以句作授以所持节姚辑本陈俞本与本钞同」<br/><br/>　　征东时节给司空「晋永昌起■〈尸外立内〉注云元帝使当朝司空王导拒王敦詔曰以吾征东时节给司空○今案陈俞本脱考御览六百八十一引永昌起居注无当朝二字餘同」刘章夺节「汉书云章已杀吕產帝令謁者持节劳章章欲夺节謁者不肯章召从与载因节信驰斩长乐卫尉吕更始遂入北军○王石华校补夺节二字今案汉书卷三高后纪召作廼遂作还陈俞本照改又本钞载误战吕误宫据汉书订改」<br/><br/>　　王机求节「晋中兴书云王机广州人逐刺使郭纳迎机為刺使纳乃持节出都亭避之城外机就纳求节纳答机曰大朝所赐等威所假义不得与○今案御览六百八十一引中兴书逐作背纳作訥无都亭六字无答机二字无大朝八字俞本微异陈本改引今晋书」<br/><br/>　　封节置塞上「汉书南越传云韩于秋入越破小县越以兵击千秋等灭之使函封使节置塞上○今案汉书九十五南越王传小县作数小邑餘同陈俞本入上有兵字餘亦照改」<br/><br/>　　悬节於东门「汉记云董卓谓袁绍曰刘氏种不足复遗绍勃然曰天下健者岂惟董公横刀长揖径出悬节於上东门而奔冀州○今案御览六百八十一引及汪辑本张记同姚本脱又本钞刀篇引英雄记亦同陈俞本改引范后汉皆同」<br/><br/>　　握节以死「左氏曰宋襄公夫人乃襄王之姊也昭王不礼焉夫人因戴氏之族以杀襄公之孙孔叔公孙钟离及大司马公子仰皆昭公之党也司马握节以死故书以宫杜注曰节者今之符信也○今案左氏文八年传娣作姊令作国陈俞本照改陈删杜注」<br/><br/>　　握节受宕「晋中兴书云杜弘在鬱林与王机结好机劝取交州弘亦不无意乃执节曰当相与送持何可独捉机遂以节与弘并受害○今案御览六百八十一引中兴书弘俱作弢无亦不句末三字作并為陶侃所杀陈俞本仍作弘有增引与御览略同」<br/><br/>　　相与迭持何可独捉「同上註」因夺不还忧恚而死「献帝纪曰太傅马日磾假节循抚郡袁术在座借观之因夺不还日磾忧恚而死○今案类聚六十八引献帝春秋座作寿春餘同又御览六百八十一引亦作献帝春秋作寿春马上有司字餘同陈本无司字同御览」<br/><br/>　　○鼓吹六（附录）<br/><br/>　　原鼓吹之攸始盖受命於黄轩「陆机鼓吹赋云原鼓吹之攸始盖受命於黄轩播威灵於兹乐亮圣王之所处气纳畏口手径鲁施行潜转以田肆漂渴响而兴胡○今案类聚六十八引及百三家集鼓吹赋攸作伊王之四字作气而成文无气纳以下本钞百零八鼓吹篇引亦作攸始严辑全晋文此赋与类聚同陈俞本照改惟俞本受作稟」<br/><br/>　　古之军声振旅献捷之乐「孙毓东宫鼓吹议云皇太子初给鼓吹有詔问讲学出入為当作鼓吹与不以闻毓作议曰鼓吹者盖古之军声振旅献捷之乐也施於时事不常用后因以為制用之道路焉所以显德明功振武和眾求使后世无忘其章率而合宜者也○今案陈俞本与下脱不字脱旅字常作当脱用字俞本又制下多用之期会四字餘同严辑孙毓文从鼓吹者起引忘作亡无宜字餘同但脱去原引书名」<br/><br/>　　后世无忘其章「同上」有切然后能加「庾□与谢尚笺云年来大时军推欲见加鼓加吹下官谓寔有切然后能加宜加答曰金石之乐自宜侯之有吾今从镇沙汉足下便是中腹之要自宜重声寔以薄其俗况此萧鼓亦之雅哉○今案原钞必有脱譌严辑庾翼庾亮庾阐庾肃之各文皆脱此条陈俞本亦脱」<br/><br/>　　出入陈作移风易俗「孙毓东宫鼓吹议云礼乐久教义有所指给鼓吹以备典章出入陈作用以移风易俗○今案陈俞本同严辑孙毓文脱书名」以备典章「同上○王石华校俗改备」為国盘娱「应劭汉官仪云鼓吹云云○今案六十八引汉官仪娱下有侮爪牙句平津辑本及严辑皆祗据陈本仪饰部引照添此句」入门而停「干宝晋纪云刘毅為司隶校尉皇太子鼓吹入东腋门毅奏核保傅以為不敬而停门外詔赦之乃入○王石华校以原钞保傅误竇传旁勒未改今案陈俞本腋作掖而作止奏核四字在外字下乃作然后餘同又见今晋书四十五刘毅传与陈俞本同」<br/><br/>　　望闕而止「别传云质為北中郎将朝京师上迟其到虎賁问讯相续詔大将军列簿作鼓吹云云○今案类聚六十八引吴质别传迟作欢喜□广二字作比至家无大字同陈本无□字吹下有以迎之三字餘与类聚同」<br/><br/>　　音节谐捷「世说云王大汉书汉书少时旧有田舍者语言亦楚武帝唤时贤共言技艺之事王都无所■〈门外卦内〉意色殊恶自言知打鼓吹帝即令取鼓以权於坐振袖而起杨追奋击音节谐捷神气豪上○今案世说豪爽十三者作名言作音■〈门外卦内〉作关以权作与之餘同又明本吴淑事类赋引说误本■〈门外卦内〉作解以权作使击之槌作桴谐捷以下作竟苦无人举坐皆叹其雄爽陈本照世说改俞又加节」<br/><br/>　　自来人思「俗说云桓元作诗思不来輒作鼓吹既而思得云鸣鹤响长阜叹曰鼓吹固自来人思○今案类聚六十八引俗说来作乘鹤作鵠陈本亦改鵠餘同玉函辑本俗谓书钞百三十类聚六十八皆引作鸣鹤响九皋殊欠分明」<br/><br/>　　巫山高有所思「伍辑之鐃歌补词曰余寻其典名巫山高有所思将进酒及芳树表期商六篇似有深情邪广其音以补令政也○今案陈本之下有古字无补词二字无余寻五字表期以下作皆鼓吹词也俞本余寻五字作古鐃歌有四字表期五字与陈同合政改今进餘同」<br/><br/>　　将进酒及芳树「同上註」声音抑扬精妙瑰瑋「何承天鐃歌诗序云其声音抑精妙瑰瑋世亦不易言也○今案百三家本何承天集脱世亦二字陈俞本与本钞同」<br/><br/>　　震天动地荡岳薄风「傅元朝会赋云於是六钟隐其骇夺鼓吹作乎云中及震天而动地盪海岳而薄风云○今案陈俞本同百三家集严辑傅集朝会赋均脱此四句」<br/><br/>　　顾穹谷以含哀仰归云而落音「陆机鼓吹赋云音躑躅於唇吻若将舒而复廻曲周详以齐骇各从节以刻哀○今案类聚六十八引鼓吹赋作唇吻作含哀仰误卯无曲周二句原钞唇误辱含误合已据订正百三家陆机集若作舌严辑陆机集据类聚引皆脱曲周二句俞本与严辑同」<br/><br/>　　陵危节以清越溯高冥而相绍「又云放长激而□引兴奇变而持矫云云○今案本钞百零八鼓吹篇引陆机鼓吹赋有兴奇二句特作特陵作护严辑机集脱此四句俞本有标目二句餘亦脱」<br/><br/>　　跃厘朕之潜下落九天之高禽「又云跃厘朕之潜下落九天之高禽若乃巡郊垌奉军马咏南城惨巫山之遐险欢芳树之可荣○今案类聚六十八引陆机鼓吹赋及百三家机严辑机集与俞本引皆无跃厘二句郊下有泽戏野三字军作君餘同陈本全脱」<br/><br/>　　长史假鼓吹「东观记云建初八年拜班超為将兵长史假鼓吹幢麾○案类聚六十八引东观记拜误称餘同姚辑本聚珍本亦然并幢作黄陈本麾误尾餘亦同」边远假鼓吹「晋中兴书曰汉武帝南平百越始置交趾九真日南合浦南海鬱林仓梧凡七郡立交州刺史以统之以州边远山越不宾宜加威重七郡皆假以鼓吹○王石华校旁勒越始两字以陈本所无而疑之邪今案御览五百六十七引中兴书趾作阯真作贞无统以之三字假作加陈本脱百越四字脱九真二字脱山越四字加作振俞本亦脱百越四字山越作山粤加亦作振餘皆同原钞脱百字置字凡字浦误补巳据御览订正」<br/><br/>　　作鼓吹而还「魏略云夏侯儒字骏林為征南将军都督荆像州正始二年朱然围樊城城中守将乙修等求救甚急儒进屯邓塞以兵少不敢进但作鼓吹设騶从去然六七里翱翔而还矣○今案魏志张既传注引魏略骏作俊為征上有宣王二字騶作导餘同　　　钦定图书集成乐律典一百三十三引魏略无宣王二字陈俞本无字骏林三字都督五字乙修二字邓塞作城外敢下有妄动二字设騶以下作以骇听闻四字餘同」<br/><br/>　　鼓吹廻还「吴志云曹公出儒须口吴主权乃乘轻船从灞儒须口入曹公使精严弓弩不得妄发权行五六里迴还作鼓吹曹公见舟船器仗军伍整肃乃叹曰生子当如孙仲谋○王石华校云案从儒十餘字皆小注语宜作小字今案吴志卷二孙权传注引吴歷乃叹作喟然叹原钞脱轻字脱严弓以下十七字脱孙仲谋三字儒误灞仗误使及误作大写之字均照吴志订正本直题吴歷盖从类聚六十八引订故省节微异耳」<br/><br/>　　附录<br/><br/>　　作鼓吹称万岁「江表传曰曹公山儒须口号步骑四十万临江饮马孙权率眾七使夜入魏军选健儿百餘人径诣曹公营下使逾垒斩得数十级北军惊骇举火如星宁已还入营云云○今案吴志卷十甘宁传注引江表传无口字逾作踰然本钞百二十六鹿角篇引亦作逾陈俞本字句略增微有小异然此下四条均入鼓吹篇内惟本钞另列作附录者為诸篇创见之例料必永兴续增而未入本类者今仍其旧以存本来面目云」<br/><br/>　　作鼓吹入宴饮「吴录曰太尉范慎字敬祖在武昌自造冢及营作长石室时与参佐宾客云云○今案御览五百五十九引吴录无太尉字无字敬祖字石作名无参佐字餘同陈俞本亦无字敬祖及自造五字无石字餘亦同」<br/><br/>　　罢黄门鼓吹「东观记云和熹后传云下口尚书曰国家离乱大厦未安黄门鼓吹喝有燕乐之志欲罢黄门鼓吹○王石华校以吹下衍执业重一时决其录也九字删去今案聚珍本姚辑本和熹邓皇后传无此条本脱书曰以上喝有以下作今宜罢去四字俞本下添旧有二字餘与陈同」<br/><br/>　　夺孟达鼓吹「蜀志曰关羽围襄阳连呼刘封孟达命发兵自助达辞以山郡初附未可摇动不承羽命先主恨之又封与达不和寻夺达鼓吹○今案见蜀志卷十刘封传与陈俞本亦微有小异」<br/><br/>　　○髦头七<br/><br/>　　虎士服「挚虞决疑要注云世祖曰髦头之义何谓邪彭权曰国有奇恠触山截水不崩溃难畏髦头故使虎士服之以卫至尊也张华对世祖曰臣以為壮士之怒髦勇衝冠义取于此也○今案御览六百八十引要注无对世祖三字餘同陈俞本权曰下有泰记曰三字是又转引者餘则详略互有小异」<br/><br/>　　熊皮冠「徐爰释疑略注云乘舆黄麾内羽林班弓箭左罼右罕执罼罕者冠熊皮冠谓久髦故使执事戴皮冠以放其名○王石华校据陈本箭下添手字今案广韵下平引徐爰释疑无略注二字林　作仗箭下无手字者上无罕字无故使以下餘同又陈俞本内下添有字左罼以下十二字作左右执事官带熊冠餘同」<br/><br/>　　髦跃衝冠「见上虎士服注」使之先驱「列异传云秦文公时梓化為牛以骑击之不胜或随地解披髮牛畏之入水故秦因是置髦头骑使先驱又玄中记云秦王使三百人被头以赤丝绕树有一青牛出迎之走入河於是秦王因立髦头骑也○今案范书卷一下光武纪注引列异传随作堕餘同御览六百八十引元中记迎作逐河作水餘同陈本列异传无以骑字胜作服又玄中记丝绕树作树叶二字俞本祗注列异传亦与陈本同」<br/><br/>　　虎賁髦头「东观记云东海王强置虎賁髦头云罕○今案聚珍本东观汉记卷七海恭王疆传及万花谷后卷七引均无云罕二字餘同姚辑本亦然陈俞本置作赐亦无此二字而添引宫殿设鐘虡之县之县拟千乘舆二句」<br/><br/>　　命置髦头「魏武表云不悟陛下复加后命命置髦头恩荣莫盛於此也○今案御六十彳引魏武谢置旄头表恩荣句作以此表海四字陈俞本脱不误二字餘与本钞同」<br/><br/>　　髦头剑挺「汉书云宣帝饮酎行祠孝昭庙先駈髦头剑挺□首摇插泥中刃嚮乘舆○今案汉书梁邱贺传駈作敺□首摇插泥中作堕坠首垂泥中餘同御览六百八十引坠作地俞本酎作酣首上作堕字摇作垂刃作刀餘同陈本颇简」<br/><br/>　　髦头驰还「东方朔传云武帝幸甘泉宫长安驰道中央有虫覆而赤髦头驰还以闻○今案太平御览六百四十三引东方朔别传长安作长平餘同本钞四十五狱篇一百五十七阪篇长安皆作至长陵平阪」<br/><br/>　　○云罕八<br/><br/>　　游猎「蔡邕独断云毛诗曰斋侯好田猎毕弋百姓苦之案毕弋皆取禽之网襄公猎大施毕弋遂為行饰○今案陈俞本无蔡邕六字作诗卢令篇序百姓上有而不修民事句苦之下有故陈古以风焉句又引徐广车服注云云罕罼？？干也」<br/><br/>　　掩群「上林赋曰弋玄鹤舞干戚载云？？干掩群雅○今案原钞鹤误龙脱？？干字衍屏字照文选订改陈俞本亦同」云罕飞旒「傅玄正都赋云鸞旂即举承以皮轩云？？干飞旒闟戟嬋媛○案百三家傅玄集脱收此条云？？干二句已见本钞闟戟篇引俞本与本钞同陈本祗引云？？干二句而误作三都」<br/><br/>　　云罕晻靄「潘岳籍田赋云五輅和鸞九旒扬斾琼鈒入蘃云云○今案文选籍田和鸞作鸣鑾旒作旗餘同陈俞本亦作鸣鑾餘与本钞同」前驱云罕「汉旧仪云法驾前駈有九旒云罕凤凰闟戟○今案详同卷簿篇河南尹条下」前施罼罕「徐爰释疑略云罼通作毕因星形以名一曰天衢故羽林前施罼？？干以象之○今案陈俞本同」<br/><br/>　　○闟戟九<br/><br/>　　闟戟胶葛「张衡东京赋云云罕九旒云云○今案闟文选东京赋旒作斿陈俞本本钞同」戟嬋媛「傅玄正都赋云云罕飞旒○今案详上云？？干篇」闟戟皮轩「辨事云前驰有九旒云罕云云○今案辨事当作杂事考本卷上卤簿篇河南尹条下引作汉旧仪」<br/><br/>　　○浑仪十<br/><br/>　　羲和旧器「王蕃浑天说云浑仪秀和旧器歷代相传谓之璇璣矣○今案陈俞本同」厯代宝器「起居註曰相国表曰閒者平长安获张衡所作浑仪土圭厯代宝器以久沈寇戎谨遣奉送归之天府又顏延之上立浑天铜仪表曰大军旋师浑仪在路肆观奇秘厯异宝及王府○今案御览卷二吴淑事类赋卷一引义熙起居注相上有十四年字无以久五字餘同又御览卷二引延之表厯作绝无游及句陈俞本土圭误至圭陈脱顏注俞则无旋师四字游作旋餘亦同」<br/><br/>　　玉仪「尚书考灵曜云观玉仪之游昏明主时乃命中星注曰以玉為浑仪故曰玉昏明主时谓昼夜漏刻○今案晋书天文志引考灵曜观玉句在中星下又初学记卷一引游作斿无昼夜句陈俞本无观字游作制脱乃命句餘亦同」<br/><br/>　　璿衡「风土记云璿衡即今之浑仪也古者以玉為之转运者為璣持正者為衡一言以良玉為管中有光盖取明以助远察也○今案原钞脱持正句脱以字有字光误先据御览卷二引风土记订补陈俞本脱正以下四句」<br/><br/>　　旋者还也璣者几也「尚书大传云旋者还也璣者几也其变几微而所动者大谓之旋璣注曰旋璣玉衡犹今浑天仪○今案陈恭甫疏证本据史记五帝本纪正义天官书索隐及御览廿九引璣作机无注曰以下陈俞本皆脱」<br/><br/>　　著天体布星辰「王蕃浑天说云浑仪以察三光分宿度象以著天体布星辰案斯二者以考於天盖详察矣○今案陈本无象字餘同俞本亦然并布作步」转浑天定时节「益部耆旧传云洛下黄閎明晓天文於地中云云○今案明本吴淑事类赋引脱黄字餘同又说郛本益部传亦脱黄字脱定时节三字陈俞本与本钞同」平气立常「春秋潜潭巴云琁璣者转舒天心玉衡者平常立气也○王石华校因原钞转下衍閽字又改作闇几不可句矣今案玉函山房辑本潜潭巴及俞本与本钞同」上应晷度「晋阳秋云吴有葛衡字思真作浑天仪使地居中以机动之若天转而地正以上应晷度○今案○○○钦定书集成厯法典卷九十七引晋阳秋无字思真三字原钞脱动字脱若天字脱以字均据订补吴淑事类赋卷二引晋阳秋衡作道餘同陈俞本以机十一字作以旋转之餘亦同」<br/><br/>　　以齐七政「尚书曰正月上日受终于文祖在旋机玉衡以齐七政圣云以璿為机以玉為衡璣转也玉者以正天文之器也○今案舜典旋作璿释文云璿音旋注文中孔传有玉者以正句但岳本闽本皆作王者与原钞正合餘注或隋前古本今不可考陈俞本照今本孔传改而已」<br/><br/>　　以察三光「已见上著天体注云○今案详本篇王蕃浑天说」归之天府「见上厯代宝器注中○今案详本篇上义熙起居注」常在候臺「王蕃浑天说云浑天遭周秦之乱师徒断绝而求其文浑仪常在候臺是以不废○今案御览卷二引浑天说求作丧文下有惟字餘同陈俞本师徒八字作器物断毁餘亦同」洛下閎浑天「桓子新论云杨子云好天文问之於黄门作浑天老工閎曰我少作其事不晓达其意到今七十乃始适知又老且死矣○王石华校黄门改黄閎非是今案严辑全后汉文卷十五新论离事篇谓从未改本引作黄门作老工始作甫餘同又问经堂本新论谓从御览卷二天部引黄上有洛下二字作浑作以浑老工作之说到今句作到今七十始知其理此据陈俞本者也」<br/><br/>　　折其玉斗失其金椎「孝经援神契云后偷任威云云注云偷苟且也玉斗朼斗以玉為之喻浑仪也金椎以喻国之重宝也○今案御览卷二引援神契同俞本注文迥异」<br/><br/>　　○漏刻十一<br/><br/>　　建日官「李尤漏刻铭云仰釐七曜俯从坤德乃建日官俾立漏刻昏明既序景曜不忒○今案百三家集李尤铭从作顺乃作力注云一作乃其题下夹注又云玉海摘昏明二句為晋李充铭谓见类聚今考类聚仍是李尤又严辑后汉文李尤铭据书钞引从改顺有增引盖照陈俞本也」<br/><br/>　　制妙器「孙绰漏刻铭曰乃制妙器挈壶是銓累筒三阶积水成渊渊漏则盈承虚赴下灵虬吐注阴虹承写○今案类聚六十八引孙绰铭无累筒二句器作漏渊作川餘同御览卷二引无乃制二句渊满作器满餘同陈俞本筒作箇写作泻陈更绰误纪」<br/><br/>　　挈壶司刻仙叟秉矢「王廙洛都赋云挈壶司刻漏懱泻流仙叟秉矢随水沉浮指日命分应则唱筹○今案原钞廙误褎考百三家王褎集无洛阳赋惟御览卷二引此赋褎作廙矢作尺无指日二句餘同陈俞本仍误褎」<br/><br/>　　孔壶為漏浮箭為刻「续汉书律厯志云孔壶為漏浮箭為刻下漏数刻以考昏明焉○今案续汉志同亦见文选注五十六引」仰釐「巳见建日官注」爰暨「崔駰漏刻铭云天德动顺人以立信乃作斯策以咸漏慎封掌今揽爰暨四极○王石华校将渥慎今揽四字旁勒未详今案百三家崔駰集漏刻铭慎作润掌作传揽作览餘同俞本已改」<br/><br/>　　昼参晷景夜分星宿「桓子新论云余前為郎典漏刻燥湿寒温輒异度故有昏明昼夜昼日参以晷景夜分参以星宿则得其正○今案　全后汉文十五新论离事篇同谓得自未改本即此考初学记廿五引脱昼日二字无夜分以下餘同问经堂本新论是据陈本与初学记亦同」<br/><br/>　　昏明既序景曜不忒「已见上建日官注」累筒三阶「已见制器妙注」昼夜百刻「说文云漏以筩盛水刻节昼夜百刻又汉书曰漏刻以一百二十為度注曰哀帝有短祚之期故增之○今案见说文水部类聚六十八引说文筩作铜餘同段本则筩盛作铜受百刻作百节注云百节依韵会所据小徐本订又汉书十一哀帝纪同惟注迴异此非近本可知」<br/><br/>　　冬昼三十刻春昼四十刻「汉旧仪云冬至昼三十五刻后九日加一刻立春昼夜三十八刻○今案平津辑本汉旧仪补遗卷下作冬至昼四十一刻后九日加一刻至立春昼四十六刻夜五十四刻此据陈俞本耳然本钞标目与注不对亦有讹脱」<br/><br/>　　夜漏鼓鸣昼漏鐘鸣「汉杂事云鼓以动眾夜漏鼓鸣则起昼漏壶乾鐘鸣则息崔寔政论曰诺昼曰鸣漏昼易成中云不得有于者○今案　　　钦定图书集成厯法典卷九十九引汉杂事同又御览卷二引注文鼓上有尽字壶乾二字亦作尽字鐘作鉦餘亦同陈俞本与本钞同然删去政论以其甚舛脱不可读也」<br/><br/>　　挈金壶以南罗藏幽水而北戢「陆机漏刻赋云既穷神以尽化又设漏以考时云云○今案类聚六十八引陆机漏刻赋时下有尔乃二字即据标目二句百三家机集及陈俞本皆然」<br/><br/>　　灵虬吐注阴虫承写「已见制妙器注」指曰命分应则唱筹「已见上仙叟秉矢註」激县泉以远射跨飞途而遥集「又陆机赋云激悬泉以远射跨飞途而遥集伏？虫以承波吞恒流其如揖○今案类聚六十八引机漏刻赋及百三家本俞本均？作阴揖作挹陈本祗引标目二句」击刀斗传五夜「汉旧仪云五夜甲乙丙丁戊夜又相传救守火师内户外数五止宫城门击柝云云百官徼直符行卫士周庐击木柝护呼备水火○今案初记廿五引卫宏汉旧仪至戊夜二字平津辑本引至五止二字师作帅谓据书钞而陈本相传二句未知所据何本也又文选五十六新刻漏铭注引旧钞作宫城门传五百官直符行卫士周庐击木柝讙呼备火与原钞小异然知宫城以下非连文乃再引旧仪者」<br/><br/>　　率九日减一等「续汉书律厯志云霍融上官漏刻率九日减一等○今案原钞误将下条董贤為郎窜入此注非也已据初学记三十五更正」董贤传漏「汉书董贤為郎传漏阶下上见而悦之○今案汉书九十三贤传阶作殿陈俞本亦改殿御览卷二引阶作陛餘则加详此永兴节录耳原钞误窜入上注当另為一条」孙权立表「吴录云吴范字文则善占候关羽将降孙权问范期日中时立表下漏以待之及中羽至○今案类聚六十八引吴录无字文则三字日上有明字所引颇详陈本照增」<br/><br/>　　○相风十二<br/><br/>　　祥乌司飊「庾阐扬都赋云祥乌司□丹墀竟陛○王石华校旁勒境陆二字未改今案原钞乌误鸟竟陛误境陆已据御览卷九引扬都赋订正俞本同陈本仍误鸟」凌乌正侯「郭璞南郊赋云矫凌乌以正候兮整豹尾於后属○今案百三家郭集南郊赋凌作陵正作侦本钞豹尾篇引作南都作陵作贞陈俞本误两都陈又乌误鸟餘与本钞同」能立成器「傅玄相风赋云夫能立成器以占吉凶之先见者莫精乎相风蛇盘虎以為趾建修竿之前亭体正直而无挠度经高而不倾○今案类聚六十八引玄相风赋及百三家集辑此赋夫能三句是序蛇盘四句是赋蛇盘虎作蜿盘兽餘同又百三家集经高改径挺陈俞本则互有同异又原钞夫能五字误将下条太僕五字窜入已更正」<br/><br/>　　颇有枢机「又云太僕寺丞岱君立一竿竹於前庭其上颇有枢机摇以鸡毛占事知来与彼无异乃简易之至殊於太史相风○今案严辑傅玄赋无此文惟辑傅咸相风赋据　户卷九引岱君作武君宾立作树无竿字摇作插百三家咸集及俞本均与御览同陈本则改引先贤传作高岱摇作标占事以下不同」<br/><br/>　　知自然「又云昔之造相风者其知自然之极乎上稽天道阳精之运表以灵乌物象其类镇以金虎玄成其气○今案类聚六十八引傅玄相风赋有者之二句百三家玄集此赋阳精作阴阳俞本亦然惟严辑此赋与本钞同」<br/><br/>　　察氛祲「沈约宋书云战国并争旅师数出元鸟之设务察氛祲疑是秦制也○王石华校照陈本风侵改氛祲今案陈本又脱疑是句俞本将此条改入类聚内作宋书舆服志元作悬餘引颇详」<br/><br/>　　採修竹于增城「潘岳相风赋云採修竹干增城口相风口紫度厯寒暑而靡凋眾星而拂口据神兽於下趾栖灵鸟於上标○今案陈俞本增作层无相风句无眾繁句据作踞餘同」<br/><br/>　　建竹竿於前庭「已见立能成器注○今案亦见本篇颇有枢机注」摇羽其首丹漆弗形「傅玄又赋云籊籊竹竿在武之庭厥用自然既修且真云云经之营之不日而成○今案严辑傅咸集据御览卷九引咸相风赋摇作插形误营真作贞改真者宋钞时避仁宗讳耳百三家咸集俞本亦然陈本祇引籊籊二句仍作玄考玄赋无此文」<br/><br/>　　託处幽閒违眾特立「张华相风赋云太史相风西城上而赋者又岂以其云云无羽毛之饰而丹漆不為之容乎○今案百三家华集史下有候部二字而上有在字而赋者又四字作作者弗為餘同俞本亦然陈本竟改四字為句与各本迥殊未知何本」<br/><br/>　　遇风乃动「述征记曰长安臺上有相风铜乌或云此遇千里风乃动○今案　九十二引述征记臺上作灵臺无或云以下白柘卷二引臺上作南宫无或云此千里五字海录碎事卷一引亦作灵臺与本钞同御览五百三十四引又与海录同俞本伙铜字陈本铜乌作鸟餘同」<br/><br/>　　候风来征「傅玄相风赋云栖神乌於竿首候祥风之来征○今案类聚六十八引傅玄相风赋与百三家玄集及陈俞本侯皆作俟」<br/><br/>　　北堂书钞卷第一百三十</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9736.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9738.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

