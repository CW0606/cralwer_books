<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第八十　　　　礼仪部一_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第八十　　　　礼仪部一全文,虞世南作品" />
<meta name="description" content="北堂书钞原文阅读,●北堂书钞卷第八十　　　　礼仪部一全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9686.html";
var nextpage="novel-read-999-9688.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第八十　　　　礼仪部一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9686.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第八十　　　　礼仪部一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:53:38<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註礼摠篇一　　　　　　　视朝二<br/><br/>　　○礼摠篇一<br/><br/>　　礼犹体也「礼记礼运云礼也者犹体也体不备谓之不成人注云若人身体○今案陈本体上衍一字」礼者履也「物理论云礼履也律也义同而名异也○今案类聚礼部御览礼仪部引物理论同俞删陈添注五礼一句」礼也者物之致也「礼器云云○今案陈本同俞本标目删上三字」<br/><br/>　　礼也者义之实也「礼运云礼也者义之实也注云合礼於义则与义合不乖刺也○今案陈俞本均删注云以下增注经文二句」象五行「大戴礼礼象五行其义四时有恩义有节权○今案陈俞本行下时下皆有也字义上权上皆有有字孔巽轩补注本大戴本命篇与陈俞同」合於天时「礼器礼也者合於天时设於地财顺於鬼神合於人心理万物者也注云鬼神所祀事有德也○今案俞删陈本删注云以下餘同」天之经也地之义也「左氏云子太叔见赵简子问揖让周旋之礼对曰是仪也非礼也简子曰敢问何礼对曰吉也闻诸先大夫子產曰夫礼天之经也地之义也民之行也天地之经而民实之○今案见左传昭二十五年陈本有增注俞删此条」<br/><br/>　　天地同气四时合信「礼稽命徵云礼之动摇与天地同气四时合信○今案御览五百二十二引稽命徵脱地字餘同陈本增注二句」承天之道「礼运夫礼先王以承天之道以治人之情得之者生失之者死○今案礼运得之旬在失之句下餘同」则天之明「左传云夫礼则天之明因地之利○今案左传昭二十五年利作性餘同」天地之经纬「左传云太叔对赵简子曰礼上下之纪天地之经纬也民之所以生也是以先王上之○今案左传昭二年上之作尚之」治国之粉泽「周书曰礼义治国之粉泽虽然非所以富天下而强国王曰礼六韜云太公对文王曰礼我治国之粉泽也○今案读骚楼本逸周书脱此条陈俞本周书下增礼仪两字强国下删王曰二十字非也考初学记廿一引六韜义治国作者天理御览五百二十三引六韜脱国字」<br/><br/>　　礼以法地「白虎通云王者所以作礼乐何得节民之喜怒也乐以象天礼以法地○今案白虎通礼乐篇作礼作盛礼民作文无得字陈俞并有增注」礼以御民「说苑齐景公登酌晏子脩礼而待公曰其言礼寡人饜之矣吾欲取天下勇士与之图国晏子对曰君子无礼是庶人庶人无礼是禽兽也礼以治国所以御民也□者所以御马也无礼能治其国家者婴未尝闻之也○今案御览五百二十三引说苑酌作酎欲取作欲得餘同陈本及近本说苑脩文篇酌作射其言礼作选射之礼又陈本脱欲字脩礼误脩理本钞脩礼误循理饜误分作厌食二字已订正」<br/><br/>　　礼以防本「董生书云礼者人之防也刑防其未礼防其本也○今案御览五百二十三引董生书同」礼从宜「曲礼云礼从宜郑注从时所宜者也○今案今本郑注无此惟正义引皇氏义有贵从当时之义句」礼从俗「慎子云礼从俗政从上使从君国有贱之礼无贤不肖之礼有长幼之礼无勇怯之礼有亲疏欸礼无爱憎之礼也○严氏校云案类聚三十八引作使从君又作无勇怯之礼有亲疏原钞脱从字恃误敢疏误亲据改今案类聚引慎子及守山阁本均同」<br/><br/>　　礼之於人犹酒之有蘖「礼运云夫礼之於人犹酒之有蘖君子以厚小人以薄郑注皆得以為美味性善者醕耳今案陈俞本同」礼之於政如热有濯「左传卫襄公如楚使北宫文子入聘郑出言於卫侯日郑有礼其数世之福也其伙大国之讨乎诗云谁能执热逝不以濯礼之以政如热之有濯也濯以救热何患之有杜注濯者以水濯手○王石华校标目小改如今案见左传襄三十一年本钞窜脱十四字已订正」<br/><br/>　　如竹箭之有筠「礼器云礼在人如竹箭之有筠也郑注箭乃篠也柔？於外用此不变伤也○今案礼记礼器同陈本？作韧」如松柏之有心「礼器其在人如松柏之有心郑注和泽於内不变亦犹然也○今案俞本删陈本云注见上」犹绳墨之於曲直规矩之於方圆「礼记经解云礼之於正国也犹衡之於轻重也绳墨之於曲直也规矩之於方也故衡诚恳悬不可欺以轻重绳墨诚陈不可欺以曲直规矩诚立不可欺以方圆君子审礼不可诬以奸诈郑注曰衡平也悬锤也陈设谓弹画也诚审也○今案近本礼记经诚立作诚设奸作姦平作称陈本锤误钟餘同近本」<br/><br/>　　為寻丈「孙卿子曰礼者人主之所以為群臣寸尺寻丈检式者也○今案荀子儒效篇式下无者字餘同御览五百二十三引孙卿子同」其犹橘柚「庄子云譬三王五帝之礼义法度其犹橘柚耶其味相反而皆可於口故礼义法度应四时而变者矣○今案近本庄子天运篇橘柚上有粗梨二字时上无四字俞本删陈本义改仪」<br/><br/>　　四岳典三礼「史记舜云咨四岳有能典朕三礼者马注三礼者天神地祇人鬼之也○王石华校啟改咨今案见史记五帝本纪陈俞本同」司徒修六礼「王制篇司徒修六礼节民性郑注司徒地官卿掌邦教者也○王石华校常改节今案阮本王制注同陈本删郑注以下」缘义而节文「管子曰礼者缘义而节文○今案管子心术上篇缘义下有之理二字节上有為之二字艺文类聚引管子理作礼」体性而制文「淮南子体性而制文○今案近本淮南子齐俗训陈俞本及御览五百二十三引性皆作情」义理礼之文「礼器云义理礼之文也无本不立无文不行○今案见陈俞本义理上增注忠信礼之本句」进退是取「左传云邾隐公来朝子贡观焉邾子执玉高其容仰公受玉卑其容俯子贡曰以礼观之二君怕有死亡焉夫礼死生存亡之体也将左右周旋进退俯仰於是乎取之今相趋贺而皆不度高仰骄也卑俯替也骄近乱替近疾君為主其先亡乎公是鲁昭公也○今案见左传定十五年相趋贺作相朝鲁昭句是虞永兴自加引申语然昭当作定乃令陈本删此句殊谬不得為原钞之旧矣」<br/><br/>　　举动所由「王肃丧服要记序云古之制其品有五吉礼祭礼是也凶礼丧礼是也礼朝享是也军礼师旅是也嘉礼冠婚是也五者民之大事举动之所由者也○今案陈本五者作有是五者餘同玉函山房辑王肃丧服要记一卷脱此条」<br/><br/>　　章疑别微「礼坊记篇云夫礼者所以章疑别徵以為民坊者也○今案陈俞本坊作防本钞脱六字已订正」防淫节侈「白虎通云礼所以防淫佚节侈废也○今案白虎通礼乐篇废作靡陈本无注俞本同」明天地之体「春秋说题辞云礼者所以设容明天地之体者也○严氏校标目地下补之字今案本钞九十五及初学记十三引说题辞同陈俞本设作说本钞脱辞字已补」辨君臣之位「家语孔子告鲁哀公曰礼之為大非礼无以事天地之神辨君臣长幼之位也○今案见家语问礼篇」辨兄弟之亲「礼记哀公问篇云非礼无以辨男女父子兄弟之亲婚姻疏数之交也○今案哀公问辨作别俞删陈本同」明男女之别「礼记经解云朝覲之礼所以明君臣之义也聘问之礼所以使诸侯相尊敬也丧祭之礼所以明君臣之恩也乡饮酒之礼所以明长幼之序也婚姻之礼所以明男女之别也○今案近本礼记经解篇君臣作臣子陈本亦然」<br/><br/>　　百事会之「白虎通云夫礼者阴阳之际也百事会之也所以尊天地宾鬼神序上下之道者也○严氏校补天字今案近本白虎通礼乐篇会之作之会宾作儐之道作正人道非也御览五百二十三引白虎通及陈本皆与本钞同」<br/><br/>　　反本循古「礼器云礼也者反本循古不忘其初○今案近本礼器循作脩陈俞本又作修王氏经义述闻力从书钞以作脩者為误」人之大端「礼记云故礼义者人之大端也○今案见礼运篇」雕斲人性「老子云為礼者雕斲人性矫拂其情心虽乐之节之以礼也○今案各本老子无此文考御览五百廿三引文子述老子语斲作琢餘同陈俞本脱末二句」国之干也「左传云王使内史过锡晋侯命受玉惰过归告王曰晋侯其无后乎礼国之干似不敬则礼不行礼不行则上下昏何以长世干本也○今案近木左传僖十一年锡作赐餘同干本也三字是虞永兴自加注也」<br/><br/>　　君之柄也「礼运云礼者君之柄也○今案陈本同俞本柄上衍大字」可以為国「左传齐侯谓晏子曰吾今而后知礼之可以為国也○今案见左传昭廿六年」能以為国「论语先进云不能以礼让為国如礼何○今案见论语里仁篇俞本删陈本无注」经国家定社稷「左传云礼经国家定社稷序民人利后嗣者也○今案见左传隐十一年」<br/><br/>　　儐鬼神考制度「礼运云礼者儐鬼神考制度也○今案陈俞本同」明是非「曲云夫礼者所以定亲疏决嫌疑别同异明是非也○今案俞本删陈本同」兼仁义「袁子正书礼者兼仁义也○严氏校补书字本钞袁误老严已旁勒今案严辑袁子正书据书引同玉函山房辑本亦同」行其政令「左传云公如晋自郊劳至於□贿无失礼晋侯汝叔齐目鲁侯不亦善於礼乎对曰鲁侯焉知礼是仪也不可谓礼礼所以守国家行其政令抚其民者也○今案陈俞本及近本左传昭五年汝作女国家作其国抚作无失」<br/><br/>　　以治人情「礼运云故圣王修义之柄礼之序以治人情○今案陈俞本同」以统百官以谐万民「周礼太宰云三曰礼典以和邦国以统百官以诣万民○今案俞本删陈本同」物耻足以振之「礼记哀公问云孔子遂言曰内以治宗庙之礼足以配天地之神明出以治直言之礼以立上下之敬物耻足以振之○今案陈俞本改直言為朝廷非是」国耻足以兴之「礼哀公问云国耻足以兴之郑注事耻臣耻也国耻君耻也君之行事有礼足以兴之也○今案郑注君行五字作君臣之行有可耻者兴下有复字餘同陈本无注」安上治民莫善於礼「孝经云安上治民莫善於礼郑注上好礼则民易使也○今案见要道章第十二郑注以下令佚」有小有大有显有微「礼器云有小有大有显有微大者不可损小者不可益类者不可掩微者不可大也○今案陈俞本同」有以多為贵「礼器云有以多為贵者天子七庙诸侯五庙大夫三庙士一庙此以多為贵也○今案陈俞本皆作士二误也」有以少為贵「礼器云有以少為贵者天子无介郑注云无客礼○今案陈本删郑注以下」有以大為贵「礼器云有以大為贵者宫室之量器皿之度棺槨之厚丘封之大此以大為贵者也○今案陈本同俞删」有以小為贵「又云有以小為贵者宗之祭贵者戏以爵贱者献以散此以小為贵郑云三升曰爵五升曰散○今案陈本同近本礼记郑注三作一」有以高為贵「又云有以高為贵天子之堂九尺诸侯七尺大夫五尺士三尺此以高為贵也○今案陈俞本同」有以文為贵「又云有以文為贵者天子龙袞诸侯黻大夫黼士玄纁裳此以文為贵也○今案陈本及近本礼器作诸侯黼大夫黻俞本删」有以素為贵「又云有以素為贵至敬无文公党无容太羹不和○今案礼器篇同」道德仁义非礼不成「曲礼云道德仁义非礼不成○今案俞本删陈本将下五条注併入此条而删去郑注及谨案等语」教训正俗非礼不备「曲礼云教训正俗非礼不备」君臣父子非礼不定「曲礼云谨案君尊臣卑父慈子孝非礼不能定之者也○今案君尊三句是虞永兴引申语注疏无此文」宦学事师非礼不亲「曲礼云宦学事师非礼不亲郑注云宦仕也谨案宦学事师非礼成之者则不亲也○今案谨案下十五字亦是永兴引申语」祷祠祭祀非礼不诚不庄「又云祷祠祭祀非礼不诚不庄郑注庄敬也○今案阮本郑注同」分争辨讼非礼不决「又云分争辨讼非礼不决」富贵而知好礼则不骄不淫「曲礼戒之者也○今案戒之句是虞永兴自加注脱谨案二字耳陈俞本但注经文四句」贫贱而知好礼则志不慑「又云慑怯惑之类也○今案郑注摄犹怯惑永兴盖用郑语也俞本删陈注见上」退让以明礼「又云君子恭敬撙节退让以明礼郑注撙犹趋也○今案俞本删郑注陈无注」<br/><br/>　　信让以求礼「礼表记云信让以求礼也○今案近本表记求下有役字」凶年不俭丰年不奢「白虎通云礼者盛不足节有餘使凶年不俭丰年不奢贫贱不相悬也○今案白虎通卷一礼乐篇贫贱作富贫陈俞本贱作富」不以假人「左传虢公晋侯朝王王享醴命之宥皆赐玉五穀马三匹非礼也王命诸侯名位不同礼亦异数不以礼假人杜预曰侯而与公同赐是假借人非礼者也○今案陈本删杜预以下俞本人非作人以餘同考左传庄十八年杜注是假八字作是借人礼四字」<br/><br/>　　不以菲废礼「礼坊记云君子不以菲废礼不以美没礼郑注不可以薄而不行也不可以美过礼而去也礼主敬废灭之是不敬也○今案陈俞本薄下有不及礼三字去也作去礼餘同」<br/><br/>　　三年不為礼礼差坏「论语阳货云宰我问三年之丧子曰三年不為礼礼则坏三年不為乐乐则崩○今案近本论语差字两则字皆作必餘同陈俞本均删此条」有则安则危「曲礼云人有礼则安无礼危也故曰礼者不可不学○今案礼记曲礼上篇危也作则危」有则外谐「礼云君子有礼则外谐而内无怨也○今案见礼器篇」废则恩薄「礼经解云丧祭之礼废则臣子之恩薄而倍死忘生者眾矣丧祭二条是其事也○今案陈俞本无末二句当是南村前校此影本书钞者之评语也」直而无礼则绞「太伯云绞急切也○今案绞急四字陈俞本删」勇而无礼则乱「又太伯云」慎而无礼则葸「太伯云何晏云葸畏惧之貌○今案见何晏集解」恭而无礼则劳「太伯云」<br/><br/>　　○视朝二<br/><br/>　　天子南面而听天下「礼记大传圣人南面而听天下所宜先者五民不预焉一曰洽亲二曰报功三曰举贤四曰侠能五曰存爱五者得於天下民无不足无不赡者一物紕谬民莫得其死郑注所先言未遑餘事功功臣也存察也察有仁爱者也○今案近本礼记宜作且预作与洽作治郑注所先亦作且先餘同」<br/><br/>　　天子执冒以朝诸侯「周礼考工记天子执冒四寸以朝诸侯郑注曰名玉為冒言德覆盖天下也四寸以尊接卑以小為贵也○今案陈本及冬官同」朝诸侯於明堂「礼明堂位云昔周公朝诸侯於明堂之位郑注云周公摄王位以明堂之礼仪朝诸侯也○今案陈本但注经文一句」朝诸侯王於甘泉「汉武帝纪云后元二年春正月朝诸侯王於甘泉宫○今案汉书卷六武帝纪同陈俞本均脱王字」覲群牧「舜典云既月乃日覲四岳群牧孔传云既尽也覲见也言舜尽以正月中乃日见群牧也○今案俞本删陈本岳下加于字餘同」朝群臣「左思吴都赋昔夏后氏朝群臣于涂山而执玉帛者万国盖先玉之高会四方之轨则者也○今案文选吴都赋涂山作兹土餘同」居青阳之左介「月令孟春之月天子居青阳左介乘青輅驾苍龙载青旆衣青衣服苍玉郑注皆所以顺时气也青阳左介寝东堂北偏青阳太庙东堂当太室者也每月就之者○今案礼记月令介作？青輅作鸞路斾作旂考古本？俱作介本钞数引皆是王氏读书杂誌歷引以证今本礼记之误此下皆然又青阳太庙是仲春事以下当别為一条太室句是郑注文就之句是虞永语」<br/><br/>　　居明堂左介「又云孟夏之月天子居明堂左介乘朱輅驾赤驍载赤斾衣朱衣服赤玉郑注明堂左介大寝南堂东偏也明堂太庙南堂当太室者也皆顺时而知者也○今案礼记月令介作？輅作路斾作旂明堂太庙句是仲夏之文太室句是郑注顺时句是虞永兴引伸语」<br/><br/>　　居明堂太庙「又云仲夏之月天子居明堂太庙郑注明堂太庙南堂当太室也○今案俞本删陈本改引吕氏春秋」居太庙太室「又云中央士其日戊己天子居太庙太室○今案俞本删陈本改引吕氏春秋」居总章左介「又云孟秋之月天子居总章左介○今案今本礼记月令介作？俞本删陈本改引吕氏春秋」居玄堂左介「又云孟冬之月天子居玄堂左介○王石华校贤常改玄堂今案今本礼记介作？俞本删陈本改引吕氏春秋」合宫厅政「管子黄帝有合宫以听政也○今案陈俞本同」<br/><br/>　　酆宫之朝「左传康有酆宫之朝案周康王朝诸侯於酆宫○今案见左传昭四年陈俞本同」日出视之「礼玉藻云朝辨色始入君日出而视之适路寝听政使人视大夫大夫退然后适小寝释服郑注小寝芜寝也释服服立端也○今案陈俞本同」日视朝「玉藻又云皮弁以听朔於太庙朝服以日视朝於内朝郑注皮弁下天子也朝服冠玄端素裳此内朝路寝门外之正朝天子诸侯皆三朝也○今案陈俞本同」正朝仪之位辨贵贱之等「周礼司士职云正朝仪之位辨贵贱之等王南向三公北面东上王族故士在路门之右南面东上太右太僕从者在路门之左南面西上郑注此王日视朝事於路门外位也王族故士故為士晚退留宿卫者也未尝仕虽同族不得在王宫太右司右也太僕从者小臣祭僕隶僕也○今案夏官司士同陈俞本皆有增注」<br/><br/>　　眂朝皮弁「周礼司服云眂朝皮弁服郑注视朝视内外朝之事也皮弁服十五升白皮衣积素以為裳○今案春官司服同陈俞本均有增注」负斧南向「礼明堂位云天子负斧衣南向而立郑注曰斧衣為斧文屏风於户牖间周公於前立焉○今案明堂位篇衣作依向作乡释文云依本又作衣与本钞合」当衣而立「曲礼天子当衣而立诸侯北面而见天子曰覲○今案陈俞本同」当宁而立「又云天子当宁而立诸公东面诸侯西面曰朝○王石华校宇攻？今案陈俞本同」建大赤以朝「周礼典輅云象輅朱繁缨七就建大赤以朝郑注大赤九旂之通帛○今案周礼典輅职无此文惟春官巾车职繁作樊作路餘同陈俞本有增改」道车建旞「又云道车建旞郑注道车象輅王以朝夕燕出入全羽五采色象其文德也○今案司常职建作载餘同陈俞本均删全羽以下」我曰斯而月斯征「毛诗小宛云我日斯迈而月斯征郑注云王日此行谓日视朝也而月此行月视朔先王制礼使君与臣议於政事日有所更月有所进盖无所止息也○今案小宛篇郑笺朔作朝更作决进作行无所作无时阮氏校记云小字本相臺本考文本朝皆作朔旧钞合陈本删此条」<br/><br/>　　北堂书钞卷第八十 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9686.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9688.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

