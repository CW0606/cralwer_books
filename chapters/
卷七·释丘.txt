<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《尔雅注疏》正文_卷七·释丘_郭璞作品 - 维普阅读网</title>
<meta name="keywords" content="尔雅注疏,尔雅注疏原文,尔雅注疏阅读,卷七·释丘全文,郭璞作品" />
<meta name="description" content="尔雅注疏原文阅读,卷七·释丘全文在线阅读,郭璞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-505-5903.html";
var nextpage="novel-read-505-5905.html";
var indexpage = "novel-chapter-505.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-505.html">尔雅注疏</a></strong>
<strong><a href="novel-chapter-505.html">尔雅注疏目录</a></strong>
<span>卷七·释丘</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-505-5903.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷七·释丘</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=郭璞&amp;searchsubmit=yes"  target="_blank">郭璞</a><span class="divide">|</span>发布时间：2014-09-20 23:20:12<span class="divide">|</span></p>
<div class="page-body">
<div class="page-content">
<p>[疏]“释丘第十”。○释曰：案《广雅》云：“小陵曰丘。”《说文解字》曰：“土之高也，非人所为也。从北，从一。一，地也。人居在丘南，故从北。中邦之居在昆仑东南。一曰：四方高、中央下为丘。象形。”此下云非人为之丘。然则土有自然而高、小於陵者名丘也。其体虽一，其名则多。或近道途，或因水泽所如，则陵亩各异，其重则再三不同，通见《诗》、《书》。此篇具释，故名释丘。<br/>　　丘，一成为敦丘，（成犹重也。《周礼》曰：“为坛三成。”今江东呼地高堆者为敦。○敦，都昆。）<br/>　　[疏]“丘，一成为敦丘”。○释曰：成，重也。言丘上更有一丘相重累者，名敦丘。《诗&#8226;卫风&#8226;氓》篇云：“送子涉淇，至于顿丘。”是也。○注“成犹”至“为敦”。○释曰：孙炎云：“形如覆敦，敦器似盂。”今案，下文别云“如覆敦者，敦丘”，则此自是丘之一重者。故郭氏云：“成犹重也。”与孙氏意异。云“《周礼》曰‘为坛三成’”者，此《秋官&#8226;司仪职》文也。郑司农云：“三成，三重也。”引之证成为重也。<br/>　　再成为陶丘，（今济阴定陶城中有陶丘。）<br/>　　[疏]“再成为陶丘”。○释曰：丘形上有两丘相重累者，名陶丘。李巡曰：“再成，其形再重也。”《禹贡》曰“济水东出于陶丘北”是也。○注“今济”至“陶丘”。○释曰：济阴，郡名；定陶，县名。《地理志》云“定陶县西南有陶丘亭”是也。<br/>　　再成锐上为融丘，（纤顶者。○锐，音惠。）<br/>　　[疏]“再成锐上为融”。○释曰：丘形再重而顶纤者，名融丘也。<br/>　　三成为昆仑丘。（昆仑山三重，故以名云。）<br/>　　[疏]“三成为昆仑丘”。○释曰：丘形三重者名昆仑丘。○注“昆仑山三重，故以名云”。○释曰：《昆仑山记》云：“昆仑山，一名昆丘，三重，高万一千里。”是也。凡丘之形三重者，因取此名云耳。<br/>　　如椉者，椉丘。（形似车椉也。或云：“椉者，谓稻田塍埒。”○椉，绳正切。）<br/>　　[疏]“如椉者，椉丘”。释曰：郭氏两解：一云“形似车椉也”。（绳证切。）二或云“椉，谓稻田塍埒”。椉，市陵切。许叔重云：塍埒，稻田畦堤。埒，畔也。案《地理志》云：“泰山有椉丘。”《春秋》庄十年：“公败宋师于乘丘。”是因丘以为名乎？<br/>　　如陼者者，陼者丘。（水中小洲为陼者。○陼者，渚。）<br/>　　[疏]“如陼者者，陼者丘”。○释曰：陼者，水中可居之小者。丘形似之，名为陼者丘也。<br/>　　水潦所止，泥丘。（顶上污下者。○潦，音老。）<br/>　　[疏]“水潦所止，泥丘”。○释曰：水潦，雨水也。丘形顶上污下，潦水停止而成泥泞者，名泥丘。<br/>　　方丘，胡丘。（形四方。）<br/>　　[疏]“方丘，胡丘”。○释曰：丘形四方者名胡丘。<br/>　　绝高为之京。（人力所作。）<br/>　　[疏]“绝高为之京”。○释曰：言卓绝高大如丘，而人力为作之者名京。案，《春秋》宣十二年《左传》楚败晋师於必阝。潘党曰：“君盍筑武军而收晋尸以为京观？”楚子曰云云，“今罪无所，而民皆尽忠以死君命，又可以为京乎？”是其类也。<br/>　　非人为之丘。（地自然生。）<br/>　　[疏]“非人为之丘”。○释曰：李巡云：“谓非人力所为，自然生者。”孙炎曰：“地性自然也。”故郭云：“地自然生。”<br/>　　水潦所还，埒丘。（谓丘边有界埒，水环绕之。）<br/>　　[疏]“水潦所还，埒丘”。○释曰：还，环绕也。埒，小堤也，壝土为之。言此丘边有其界埒，外则为水潦环绕者，名埒丘。<br/>　　上正，章丘。（顶平。）<br/>　　[疏]“上正，章丘”。○释曰：丘顶上平正者，名章丘。章亦平也。<br/>　　泽中有丘，都丘。（在池泽中）<br/>　　[疏]“泽中有丘，都丘”。○释曰：都，水所聚也。言在池泽中者，因名都丘。<br/>　　当途，梧丘。（途，道。）<br/>　　[疏]“当途，梧丘”。○释曰：途，道也。梧，遇也。当道有名梧丘，言若相遇於道路然也。<br/>　　途出其右而还之，画丘。（言为道所规画。○还，音旋。）<br/>　　[疏]“途出其右而还之，画丘”。○释曰：右谓西也。还，绕也。画，规画也。言道出丘西而复环绕之者，名画丘，若为道所规画然也。<br/>　　途出其前，戴丘。（道出丘南。）<br/>　　[疏]“途出其前，戴丘”。○释曰：谓道过丘南，若为道负戴，故为戴丘。<br/>　　途出其後，昌丘。（道出丘北。）<br/>　　[疏]“途出其後，昌丘”。○释曰：谓道过丘北者，名昌丘。<br/>　　水出其前，渻丘。水出其後，沮丘。水出其右，正丘。水出其左，营丘。（今齐之营丘，淄水过其南及东。○渻，所景。沮，辞与。）<br/>　　[疏]“水出”至“营丘”。○释曰：此释丘之前後左右有水过之者名也。左右犹东西也。○注“今齐”至“及东”。○释曰：《地理志》云：齐郡临淄“城中有丘，即营丘也”。《志》又云：泰山莱芜县，“淄水所出，东至博昌入沛”。然则淄水出莱芜，经临淄过营丘，南折而北至博昌入沛。言此以证水出其左者，名营丘。<br/>　　如覆敦者，敦丘。（敦，盂也。○敦，音堆。）<br/>　　[疏]“如覆敦者，敦丘”。○释曰：案《周礼&#8226;九嫔》职云：“凡祭祀，赞玉齍。”注云：玉齍，玉敦也。受黍稷器。又《少牢礼》曰：“主妇，执壹金敦黍，有盖。凡设四，敦皆南首。”注云：“敦有首者，尊者器饰也。饰象龟形。”《孝经纬》说，敦与簠簋容受虽同，上下内外皆圆为异。郭氏言“敦，孟”，举其类而言之也。丘形如覆敦者，名敦丘。<br/>　　逦迤，沙丘。（旁行连延。○逦，吕纸切。迤，余纸切。）<br/>　　[疏]“逦迤，沙丘”。注“旁行连延”。○释曰：《说文》云：“逦，行也。”“迤，斜行也。”故注云“旁行连延”也。连延谓连接延长，丘形邪行连接而长者名沙丘。《地理志》云：钜鹿有“纣所作沙丘台在东北七十里”。<br/>　　左高，咸丘。右高，临丘。前高，旄丘。（《诗》云：“旄丘之葛兮。”）後高，陵丘。<br/>　　[疏]“左高”至“陵丘”。○释曰：此四者，释丘形左右前後高而名不同也。○注“《诗》云：‘旄丘之葛兮。’”○释曰：《邶风&#8226;旄丘》篇文也。<br/>　　偏高，阿丘。（《诗》云：“陟彼阿丘。”）<br/>　　[疏]“偏高，阿丘”。○注“《诗》云：‘陟彼阿丘。’”○释曰：谓丘形四隅有一高而不正在左右前後者，名阿丘也。《诗》云“陟彼阿丘”者，《鄘风&#8226;载驰》篇文也。<br/>　　宛中，宛丘。（宛谓中央隆高。）<br/>　　[疏]“宛中，宛丘。”注“宛谓中央隆高”。○释曰：案《诗&#8226;陈风》云：“宛丘之上兮。”毛传云：“四方高中央下曰宛丘。”李巡、孙炎亦皆云：“中央下。”而郭氏以为中央高者，以其四方高中央下即是上文“水潦所止，泥丘”也。又下云“丘上有丘为宛丘”。作者嫌人不晓，故重辩之。既言“丘上有丘”非“中央隆高”而何？此郭氏所以不从先儒也。<br/>　　丘背有丘为负丘。（此解宛丘中央隆峻，状如负一丘於背上。）<br/>　　[疏]“丘背有丘为负丘”。○释曰：此解宛丘之状也。言中央隆峻，若丘背之上更有一丘而负戴之者，名宛丘，又名负丘也。<br/>　　左泽，定丘。（定，下佞切。）<br/>　　[疏]“左泽，定丘”。○释曰：谓丘之东有水泽者名定丘。<br/>　　右陵，泰丘。（宋有泰丘社亡，见《史记》。）<br/>　　[疏]“右陵，泰丘”。○释曰：谓丘之西有大阜者名泰丘。○注“宋有大丘社亡，见《史记》”。○释曰：案《六国年表》：“周显王三十三年，秦惠文王二年，宋大丘社亡。”是也。宋依丘作社，在宋国於时亡去，故云“大丘社亡”，亦咎徵也。<br/>　　如亩，亩丘。（丘有垄界如田亩。）<br/>　　[疏]“如亩，亩丘”。○释曰：李巡曰：“谓丘如田亩曰亩丘。”孙炎云：“方百步。”郭以为田亩之垄也，丘形有界埒似之，因名云。《诗&#8226;小雅&#8226;巷伯》云：“杨园之道，猗於亩丘。”是也。<br/>　　如陵，陵丘。（陵，大阜也。）<br/>　　[疏]“如陵，陵丘。”注“陵，大阜也”。○释曰：丘形如大阜者名陵丘。云“陵，大阜”者，《释地》文也。<br/>　　丘上有丘为宛丘。（嫌人不了，故重晓之。）陈有宛丘，（今在陈郡陈县。）晋有潜丘，（今在太原晋阳县。）淮南有州黎丘。（今在寿春县。）天下有名丘五，三在河南，其二在河北。（说者多以州黎、宛、营为河南，潜敦为河北者。案，此方称天下之名丘，恐此诸丘碌碌未足用当之。殆自别更有魁梧桀大者五，但未详其名号、今者所在耳。）丘。<br/>　　[疏]注“说者”至“在耳”。○释曰：此郭氏破先儒说天下名丘未当也。碌，小石也。碌碌，多貌。恐此州黎等五丘碌碌然小耳。《史记》毛遂入楚谓平原君诸舍人曰：“公等碌碌，所谓因人成事者也。”意相类也。殆，近也。近自更有魁梧然桀大者五，但名号所在，今所未详知也。此已上释众丘之名义，故题曰丘也。<br/>　　望厓洒而高，岸。（厓，水边。洒谓深也。视厓峻而水深者曰岸。○厓，牙。洒，先典切。）<br/>　　[疏]“望厓洒而高，岸”。○释曰：望，视也。厓，水边也。洒，水深也。言视水边之厓，其下水深，其厓高峻者，名岸。《诗&#8226;卫风》云：“淇则有岸。”<br/>　　夷上洒下，不漘。（厓上平坦而下水深者为漘。不，发声。○漘，唇。）<br/>　　[疏]“夷上洒下，不漘”。○释曰：李巡云：“夷上，平上。洒下，峭下。故名曰漘。”孙炎曰：“平上峭下，故名曰漘。不者，盖衍字。”郭云：“厓上平坦而下水深者为漘。不，发声也。”《诗&#8226;王风&#8226;葛藟》云“在河之漘”是也。<br/>　　隩，隈。（今江东呼为浦隩。《淮南子》曰：“渔者不争隈。”○隩，奥。隈，乌回切。）<br/>　　[疏]“隩，隈”。○释曰：隩，一名隈也。孙炎云：“隈，水曲中也。”《诗&#8226;卫风》云：“瞻彼淇隩。”故此释之也。○注《淮南子》曰：“渔者不争隈。”○释曰：案《淮南子&#8226;原道》篇云：“昔舜耕於历山，期年而田者争处墝埆，以封畔肥饶相让。钓於河滨，期年而渔者争处湍濑，以曲隈深潭相予。”是不争隈之事也。引之以证隈即厓内深隩之处也。<br/>　　厓内为隩，外为隈。（别厓表里之名。）<br/>　　[疏]“厓内”至“为隈”。○释曰：别厓表里之名也。孙炎云：“内曲，里也；外曲，表也。”李巡曰：“厓内近水为隩，其外为鞫。”此句覆释上文“隩，隈”之处也。云“外为隈”者，隈当作鞫，传写误也。《诗&#8226;大雅&#8226;公刘》云：“芮鞫之即。”毛传云：“水之外曰鞫。”然则厓在水曲，其内名隩，又名隈；其外名鞫，又作坑，音义同。今以隩、隈一事，分为外内之名，故知误也。<br/>　　毕，堂墙。（今终南山道名毕，其边若堂之墙。）<br/>　　[疏]“毕，堂墙”。○释曰：李巡云：“堂墙名厓，似堂墙曰毕。”郭以毕终南山之道名也，其边之厓如堂室之墙，言平正也。《诗&#8226;秦风》云：“终南何有，有纪有堂。”是也。<br/>　　重厓，岸（两厓累者为岸。○重，直龙切。）<br/>　　[疏]“重厓，岸”。○释曰：言两厓相重累者，亦名岸也。<br/>　　岸上，浒。（岸上地。○浒，音虎。）<br/>　　[疏]“岸上，浒”。○释曰：岸上平地，去水稍远者名浒。《诗&#8226;大雅&#8226;绵》篇云“率西水浒”之类也。<br/>　　坟，大防。（谓堤。）<br/>　　[疏]“坟，大防”。○释曰：李巡云：“坟谓厓岸，状如坟墓，名大防也。”《诗&#8226;周南》云：“遵彼汝坟。”又《释地》云“坟莫大於河滨”是也。<br/>　　涘为厓。（谓水边。○涘，音士。）<br/>　　[疏]“涘为厓”。○释曰：李巡曰：“涘，一名厓，谓水边也。”《诗&#8226;秦风》云：“所谓伊人，在水之涘”也。<br/>　　穷渎，汜。（水无所通者。○汜，音似。）<br/>　　[疏]“穷渎，汜”。○释曰：谓穷困不通水渎名汜也。亦得名谿，即《释山》云：“山无所通，谿。”郭注云：“所谓穷渎者，虽无所通，与水注川同名。”是也。<br/>　　谷者，溦。（通於谷。○溦，眉。）厓岸。<br/>　　[疏]“谷者，溦”。○释曰：谓穷渎汜谷能通於谷者，则别名溦也。此已上释厓岸之名也，故题“厓岸”。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-505-5903.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-505-5905.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-505.html" action-type="chapterComment" class="comment"><i></i>尔雅注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

