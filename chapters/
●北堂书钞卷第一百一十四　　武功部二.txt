<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百一十四　　武功部二_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百一十四　　武功部二全文,虞世南作品" />
<meta name="description" content="北堂书钞原文阅读,●北堂书钞卷第一百一十四　　武功部二全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9720.html";
var nextpage="novel-read-999-9722.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百一十四　　武功部二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9720.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百一十四　　武功部二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:08:19<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註讲武二　　　　　　　　征伐三<br/><br/>　　○讲武二<br/><br/>　　春蒐夏苗秋獮冬狩「春秋传云故春蒐夏苗秋獮冬狩皆於农隙以讲武事也杜注曰蒐索择不取孕者苗為苗除害也獮杀也以杀為名顺秋气也狩围守也○王石华校杀也以三字补末四字今案左传隐五年注不取作取不」<br/><br/>　　仲春教振旅「周礼大司马职云中春教振旅司马旗致民郑注曰以旗者立旗期民於其下也兵者守国之备兵者凶事不可空设因蒐狩而习之凡师出曰治兵入曰振旅皆习战也○王石华校期下改其下出曰改出者今案周礼夏官同」<br/><br/>　　仲教茇舍「周礼大司马职云仲夏教茇舍郑注茇舍草止之也军有草止法也○今案周礼夏官同」仲秋教治兵「又云教治兵如振旅之阵也○今案周礼夏官注同」<br/><br/>　　仲冬教大阅「又云仲冬教大阅郑注云大阅备军礼而旌旗不如出军时空避实也○今案夏官注同」治兵振旅「左氏云三年而治兵入而振旅杜注曰虽四时讲武犹复三年而大习之出曰治兵始治其事入曰振旅治兵礼毕整眾而还振整也旅眾也○王石华校振改旅今案见左传隐五年本钞旅误振王石华已校正」<br/><br/>　　起事动眾「尔雅云起大事动大眾必先有事於社稷而后出谓之宜○今案陈本同近本尔雅释天无稷字」出尚威正入反尊卑「又云出曰治兵尚威武也入曰振旅反尊卑也○今案陈本同尔雅释天两日字作為字」简车马「春秋传云秋大阅简车马也○王石华校春改秋今案见左传桓六年」筭车徒「周礼大司马职云仲夏教茇舍如振旅之阵群吏筭车徒○今案周礼夏官筭作撰郑元注云撰读作算」数军实「春秋传云三年而治兵入而振旅归而饮至以数军实○今案见左传隐五年」辩旗物「周礼大司职云仲秋教治兵辩旗物之用注曰凡旌旗有军旅者画异物无者帛而已○洪氏校小注补物字眾改旅今案夏官大司马注同」习威仪「春秋传云归而饮至以数军实明顺少长习威仪也○今案见左传隐五年」读书契「周礼大司马职云仲夏教茇舍如振旅之陈群吏读书契郑注曰读书契以簿书校录军实之凡要○洪氏校萲改茇补校录二字实之二字今案周礼夏官同」讲攻战进取之方「谢承与子山书曰但日讲攻战进取之方而易诗礼乐春秋不复开篋焉○今案陈俞本子山上有步字又俞本不复作更不同御览二百九十七引此书亦有步字无易诗二句」<br/><br/>　　教进退徐疾之节「周礼大司马职云以教坐作进退徐疾疏数之节注曰习战法也○今案周礼夏官同」修教明喻「春秋公羊云秋大阅阅兵车也修教名喻国道也平而修戎事非正也以為崇武盖以观妇人也○王石华校循改修补国字今案公羊桓六年传喻作諭」训卒利兵「春秋传云赵盾曰先人有夺人之心军之善谋也训卒利兵潜师夜起败秦师于令狐○今案见左传文七年」张六师「尚书康王之誥张皇六师无坏我高祖之命○今案今尚书之命作寡命餘同王西庄后案独谓寡命以上是顾命」作三军「左传云晋侯蒐于被卢作三军○今案见僖二十七年」<br/><br/>　　畋于海滨选徒万骑「司马相如子虚赋云王驾车千乘选徒万骑畋于海滨别卒泽罘网弥山○王石华校因原钞弥误早改作满非是今案史记司马相如传及陈本同」<br/><br/>　　大蒐于红革车千乘「左氏云大蒐于红革车千乘○今案见昭八年」王建太常侯建旂「周礼司常职云讚司马颁旗物王建太常诸侯建旂孤卿建旜大夫士建物师都建旗县鄙建旐郑玄云仲冬教大阅司马主其职自王已下治民者旗画成物之象王画日月象天明也诸侯画蛟龙一象其升朝一象其下复也孤卿不画言奉王之政教而已大夫士杂以帛言以先王正道佐职也师都六乡六遂大夫也谓之师都都民之所聚也画熊虎者乡遂出军赋象其守猛莫敢犯也旗画成物之象县鄙乡遂之官约言之龟蛇象其能扦难避害也○王石华校涂去讚字下复改下伏非也案春官司常职讚作赞其职作其礼蛇作交杂下无以字餘同」<br/><br/>　　王执路鼓侯执賁鼓「周礼大司马职云仲春教振旅司马以旗致民王执路鼓诸侯执賁鼓师帅执提旅帅执鼙卒长作饶两司马执鐸公司马执鐲○今案夏官大司马同陈本旅帅作旅师」<br/><br/>　　司马振鐸群吏作旗「又云中军以鼙令鼓鼓人皆三鼓司马振鐸群作旗郑注云司马两司马也振鐸以作眾也○今案周礼大司马同」车徒皆行「又云中军以鼙令鼓鼓人皆三鼓车徒皆行○王石华校行下删司马振鐸廿二字沿上条误衍入此者今案周大司马同」车徒皆譟「又云及所弊鼓皆駴车徒皆譟郑云譟讙也○今案周礼大司同」衔枚而进「又云车徒皆作遂鼓行徒衔枚而进郑注云枚如櫡衔之有繣结项中军法止语為相疑惑也○王石华校櫡改箸系用陈本今案周礼大司马与旧钞同」鸣鐃且却「又云乃鼓退鸣鐃且却郑注曰鐃所以止鼓也军退卒长鸣鐃以和眾也○今案周大司马同陈本却作郤误」<br/><br/>　　○征伐三<br/><br/>　　有钟鼓曰伐无曰侵「春秋传曰凡师有钟鼓曰伐无曰侵轻曰袭案伐者鸣钟鼓以声其罪无远近也○王石华校本钞於案下加注字今案左传庄二十九年注无案伐者以下盖是永兴自加引申语耳非注文也」<br/><br/>　　觕者曰侵精者曰伐「公羊传曰何休注云觕麤也将兵至境以道侵责之服则引去用意尚麤精密也推兵伐之用意密也○今案公羊庄十年传道作过」以正邦国「周大司马职云大司马掌建邦国之法以九伐之法正邦国○今案夏官大司马同陈本删掌建六字」以匡王国「毛诗云獫犺孔炽我是用亟王于出征以匡王国○今案小雅六月篇獫作玁匡字缺笔宋钞避太祖讳也」改政弔民「大戴礼云明王之所以征诛其君改其政弔其民也○王石华校政改征系沿陈本之误耳今案大戴主言篇及类聚御览引皆与原钞同」伐叛怀服「魏志辽东太守公孙康使韩忠賚单于印綬假峭王峭王大会忠亦出坐招呵忠曰曹公允恭明哲翼戴天子伐叛怀远寍静四海汝君臣侮弄神器方当屠戮何敢慢也○今案魏志二十六牵招传出作在怀远作柔远慢也作慢易餘同」<br/><br/>　　救无辜「周礼大司马职云大合军以行禁令以救无辜伐有罪○今案夏官大司职同」执有罪「礼记云出征执有罪反释奠千学以讯馘告○王石华校猷改馘今案见王制」奉词伐罪「尚书云肆子以尔眾士奉词伐罪○洪氏校归子臣改肆予以今案大禹謨词作辞」<br/><br/>　　杖义伐贰「荀勗传云官骑路遗求為刺客入蜀上问公公曰明公至孝宰天下宜杖义以伐贰而名以刺客除贼非所以刑于四海以德服矣○洪氏校辽改遗敕改刺补客除贼三字今案陈俞本改注今晋书」<br/><br/>　　叛而伐之服而舍之「春秋传云楚君讨郑怒其贰而哀其卑叛而伐之服而舍之德刑成矣○今案左传宣十二年」征伐以正之「周礼大司马职云以九伐之法正邦国郑注曰诸侯有违王命则出兵以征伐之所以正之也○王石华校改正之為正邦国非也今案周礼夏官同」明德以诛之「六韜云太公曰夫紂恃疆无道流毒诸侯欺侮群臣失百姓之心秉明德以诛之○今案陈本及平津馆本六韜无恃疆二字」征有九因「周书云征有九因因有四戚五和四戚一曰内姓二曰外婚三曰朋友四曰同盟五和一曰有天怨二曰有人无郄三曰同好相固四曰同恶相助五曰远泽不薄凡此九者征之因也○仲仪校云王氏读书杂志据此旧钞校正周书大武篇今案陈俞本删九因因有四字盟里怨作恶泽作宅江都陈氏补注本周书征之因作政之因孔注解為因此成政尤谬」<br/><br/>　　伐有七机「周书云伐有七机机有四时三兴四时一曰春违其农二曰夏食其穀三曰秋收其刈四曰冬陈其操三兴一曰征以和时二曰伐乱以治三曰伐饥以饱凡此七者皆伐之机也○王石华校改征為政非也今案陈俞本删七机机有四字收作取陈其操作冻其葆征以和作政以和江都陈逢衡本周书与陈俞本同王氏读书杂志特据此旧钞以校正周书大武篇」<br/><br/>　　相时而动「春秋传云郑庄公于是乎有礼许无刑而伐之服而舍之度德而处之量力而行之相时而动无累后人○今案见左传隐十一年」观衅而动「又云楚伐郑晋师救郑随武子曰善会闻用师观衅而动刑德政事典礼不易不可敌也○洪氏校补晋字救字今案见左传宣十二年」剡圭以除慝「周礼典瑞云剡圭以易行以除慝注曰剡圭有锋芒伤害征伐诛讨之象也故以易行除慝也○今案春官典瑞剡作琰冬官玉人亦作琰」牙璋以起军旅「周礼玉人职云牙璋中璋七寸射二寸厚三寸以起军旅以治兵守郑注云二璋皆有鉏牙之饰於剡圭侧先言牙璋有，文饰也○今案周礼玉人厚下无三字剡圭侧作琰侧」裹粮坐甲「左传云秦军掩晋上军赵穿追之不及反怒曰裹粮坐甲固敌是求敌至不击将何俟焉○王石华校追改佐非是今案左氏文十二年传同王石华改追作佐非是」练师简卒「魏明帝乐府善哉行篇云我徂北征伐彼蛮虏练师简卒爰整其旅赳赳桓桓猛毅如虎发桴若雷吐气成南指麾进退迭应长痘○今案百三家本脱陈俞本删赳赳二句指麾二句」<br/><br/>　　类于上帝「礼记云天子将出征类乎上帝宜乎社造乎禰禡於所征之地受命於祖受成於学○今案见王制」封于大神「周礼肆师职云类造上帝封於大神郑云封谓坛也大神社及方岳也○王石华校补社字今案周礼春官同旧钞上帝下有宜乎社造乎六字系沿上条误入已删去」宜乎社造乎禰「礼记云俱见上文○今案见王制」受命於祖受成於学「礼记郑注告祖受兵谋也○今案王制注受作定」祖行而雨「六韜云正王伐殷将行之日而雨輜重车至軫太公曰是洗濯甲兵之象兵行之日帜折為三太公曰此军分為三如此斩讨首之象○王石华校是洗十五字改作是洗濯甲兵之象帜為折首十二字是从陈本也今案类聚二御览十引六韜武王误文王餘与旧钞同」<br/><br/>　　师兴而雨「左传云卫太旱宁庄子曰昔周饥克殷而年丰今邢方无道天其或者欲使卫讨邢乎从之师兴而雨○洪氏校姬改饥补天其或者六字讨邢乎九字今案见僖十九年」<br/><br/>　　东郭牙视手「管子云恒公与管仲谋伐莒未发已闻於国公问管仲曰役有执席食而□於上视者乃令复役东郭牙至曰臣视二君在臺上口开而不合是言莒举手而指势当莒也且小国不服唯莒臣故曰伐莒也○今案管子小问篇及陈本牙作邮餘亦多异王氏读书杂志曾引此旧钞以证上视二字」<br/><br/>　　葛伯不祀「尚书云葛伯不祀汤始征之也○今案见书序汤征篇」羲和废时「尚书序云羲和淫湎废时乱日命作胤征○今案书序及陈本无命字淫湎作湎淫」<br/><br/>　　周公东征「毛诗云周公东征四国是皇○今案见幽风破斧」宣王北伐「毛诗序云六月宣王北伐也○今案陈本增注郑笺」穆王征西戎「列子云周穆王大征西戎昆吾剑赤刀切玉如切泥○今案陈本泥上无切字征上无大字近本列子汤问篇赤刀作赤刃考本钞刀篇亦引此条则作刀无疑」穆王伐大越「纪年云周穆王伐大越起九师东至九江驾黿鼉以為梁也○王石华校鉞改越补起字驾字今案陈本同明吴琯本竹书纪年大越作犬戎梁下乃言伐越至于紆」奄征东海「左传楚子卒子囊谋謚曰君命以恭若之何毁之赫赫楚国而君临之抚其蛮夷奄征东海而属诸夏而知其过可不谓恭乎请謚之恭○洪氏校补囊字命字掩改奄道改迥今案左传襄十三年及陈本恭作共抚其作抚有东海作南海」<br/><br/>　　掩征江汉「王洗司马空穆侯颂云经纶文武谋略宏突方将网罗鲸鯢掩征江致勍敌大战于绝南之地○今案陈俞本无洗字空字陈本又脱诱至四字餘同」掩其不备「论衡云太公阴谋书称正王伐殷兵至牧野晨举脂烛掩其不备○今案见论衡恢国篇掩其作权掩」衝其心腹「范曄后汉书云金城塞羌反燛防击之从闻道衝其心腹○今案见范书卷五十四」悬车束马「管子云桓公用管仲计略征白狄乘桴济河至于石枕悬车束马踰太行与卑耳之谿秦戎始定一匡天下○王石华校谿改貉今案近本管子小匡篇略作西枕作沈谿作貉定作从陈俞本仍作枕餘与近本同王氏读书杂志特据此旧钞以正俗刻管子貉字之譌」<br/><br/>　　攀木缘崖「魏志云邓艾伐蜀凿山通道至為艰险以氊自裹推转而下将士皆攀木缘崖鱼贯而进○今案见魏志卷二十八」入纯门及逵市「左传楚子元以车六百乘伐郑入于桔柣之门眾军入自纯门及逵市○王石华校建改逵绝改纯今案见庄二十八年」入孟门登太行「春秋传云齐侯伐晋取朝歌為二队入孟门登太行张武军以荧庭戍郫邵封少木以报平阴之役以还○王石华校营改荧戎改戍今案左传襄二十三年以还作乃还餘同」<br/><br/>　　斩孤竹过山戎「管子云桓公北伐令支不梟斩孤竹过山戎○今案陈俞本删不二字过作遇考管子大匡篇过作遇不梟作下梟之山又小匡篇云北伐山戎制令支斩孤竹是本钞此条兼引小匡大匡二篇也」<br/><br/>　　超天关横汉津「崔駰武都赋云超天关兮横汉津竭西玉兮徂北根陵句注兮厉楼烦济云中兮息九元○今案百三家本及　味皆脱陈俞本竭作寍玉作土根作征又陈本脱下二句俞本陵句注作凌月氐九元作元元」<br/><br/>　　伐楚致苞茅「新序云齐桓公伐楚以致苞茅北伐山戎使山戎奉朝覲○今案新序杂事篇苞作箐无奉朝句陈本亦然苞作包」伐齐取祭器「史记乐毅伐齐破之至于淄昏王保于莒尽取齐宝财物祭器输之燕燕昭王大说亲至济上劳军行赏饗士○洪氏校蕃改淄今案见史记乐毅传亦见本钞克捷篇」井堙木刊「左传云初陈侯会楚子伐郑当陈隧者井堙木刊郑人怨之○洪氏校时改陈隧二字今案见襄二十五年」斩祀煞厉「礼记云吴侵陈斩祀煞厉郑注曰祀神位有屋树者也厉疫疾也○王石华校陈改郑掛改树今案檀弓郑注疾作病」其车三千「毛诗方叔蒞止其车三千○今案见小雅采芑篇本钞与下条混合為一今移正」薄伐獫允「薄伐獫犺至于太原○今案见小雅六月篇」步卒五千出征绝域「李陵别传云与苏武书曰陵与步卒五千出征绝域○王石华校广改陵今案文选与苏武书陵与二字作先帝援陵四字」穷域极边「史岑出师颂云况我将军穷域极边鼓无停响旗不暂搴○今案陈本同文选域作城暂搴作蹔褰」绝天阻「崔駰与竇宪书云将军穷绝天阻万里长途○今案百三家本崔駰集书作牋严辑本作书」足歷王庭垂饵虎口「司马迁书云李陵提步卒不满五千深践戎马之地足歷王庭垂饵虎口横挑强胡○王石华校钳改饵里改深用改胡今案见文选报任安书」破匈奴临瀚海「汉书云霍去病破匈奴浑邪王封狼居婿山临瀚海○今案见汉书五十五霍去病传」击呼衍至木楼「后汉书云竇固击呼衍王呼衍王走至木楼山也○今案范书竇固传木上有三字餘同」康居破胆匈奴碎肝「刘向上疏救陈汤曰单于背恩叛德囚执使者西域都护延寿副使汤知陛下赫然有欲讨之意入绝域之地赴汤火之难康居破胆匈奴碎肝○今案百三家刘向集理延寿陈汤疏脱背恩四字及之地以下陈本亦脱之地十五字」<br/><br/>　　师徒冻尽「春秋云楚师伐郑陟于鱼齿之下甚雨及之楚师多冻徒役几尽○洪氏校侈改役今案左传襄十八年陟作涉徒役作役徒」车败马失「越绝云吴夫差伐越大风发狂日夜不止车败马失骑士堕死大舡陵居小舡没水○洪氏校反犯改发狂今案陈俞本同明吴琯校本王謨辑本越绝书发狂句作道逢大风脱日夜句及大舡二句」<br/><br/>　　北堂书钞卷第一百一十四 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9720.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9722.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

