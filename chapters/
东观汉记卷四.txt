<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《东观汉记校注》正文_东观汉记卷四_刘珍作品 - 维普阅读网</title>
<meta name="keywords" content="东观汉记校注,东观汉记校注原文,东观汉记校注阅读,东观汉记卷四全文,刘珍作品" />
<meta name="description" content="东观汉记校注原文阅读,东观汉记卷四全文在线阅读,刘珍作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-252-3982.html";
var nextpage="novel-read-252-3984.html";
var indexpage = "novel-chapter-252.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-252.html">东观汉记校注</a></strong>
<strong><a href="novel-chapter-252.html">东观汉记校注目录</a></strong>
<span>东观汉记卷四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-252-3982.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>东观汉记卷四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘珍&amp;searchsubmit=yes"  target="_blank">刘珍</a><span class="divide">|</span>发布时间：2014-08-26 20:29:09<span class="divide">|</span></p>
<div class="page-body">
<div class="page-content">
<p>表<br/><br/>　　诸王表〔一〕　王子侯表　功臣表　恩泽侯表<br/><br/>　　〔一〕　「诸王表」，史通古今正史篇云：「在汉中兴，明帝始诏班固与睢阳令陈宗、长陵令尹敏、司隶从事孟异作世祖本纪，并撰功臣及新市、平林、公孙述事，作列传、载记二十八篇。自是以来，春秋考纪亦以焕炳，而忠臣义士莫之撰勒。于是又诏史官谒者僕射刘珍及谏议大夫李尤杂作记，表，名臣、节士、儒林、外戚诸传，起自建武，讫乎永初。事业垂竟而珍、尤继卒。复命伏无忌与谏议大夫黄景作诸王、王子、功臣、恩泽侯表，南单于、西羌传，地理志。」据此可知，东观汉记有「诸王表」等四表。此四表文字全佚，今仅存其目。<br/><br/>　　百官表〔一〕<br/><br/>　　窦宪作大将军，置长史、司马员吏官属，位次太傅。〔二〕司马彪续汉书百官志一刘昭注<br/><br/>　　大将军出征，置中护军一人。〔三〕司马彪续汉书百官志一刘昭注<br/><br/>　　其将军不常置，〔四〕比公者又有骠骑将军。〔五〕建武二十年，复置骠骑将军，位次公，〔六〕有长史一人。〔七〕类聚卷四八<br/><br/>　　度辽将军司马二人。〔八〕司马彪续汉书百官志一刘昭注<br/><br/>　　章帝又置祀令、丞，〔九〕延平元年省。〔一０〕司马彪续汉书百官志一刘昭注<br/><br/>　　永平六年，以廷尉皆曹吏强为廷尉，以明用达法理，超迁非次。〔一一〕类聚卷四九<br/><br/>　　大鸿胪，〔一二〕汉旧官，建武元年复置。属官大行丞一人，〔一三〕大行丞有治礼员三十七人，〔一四〕主斋祠傧赞九宾之礼。又有公室，主调中都官斗食以下，〔一五〕功次相补。〔一六〕唐类函卷四七<br/><br/>　　鸿胪三十六人，其陈宠、左雄、朱宠、庞参、施延并迁公。〔一七〕初学记卷一二<br/><br/>　　其主薨无子，置傅一人守其家。〔一八〕司马彪续汉书百官志三刘昭注<br/><br/>　　桓帝延熹元年三月己酉，置鸿德苑，置令。〔一九〕玉海卷一七一<br/><br/>　　州牧刺史，汉旧官，建元元年复置牧，十八年改为刺史，督二千石。〔二０〕御览卷二五四<br/><br/>　　交趾刺史，持节。〔二一〕司马彪续汉书百官志五刘昭注<br/><br/>　　其绍封削绌者，〔二二〕中尉、内史官属亦以率减。〔二三〕司马彪续汉书百官志五刘昭注<br/><br/>　　建武元年，复设诸侯王金玺綟绶，〔二四〕公、侯金印紫绶。九卿、执金吾、河南尹秩皆中二千石，大长秋、将作大匠、度辽诸将军，郡太守、国傅相皆秩二千石，校尉、〔二五〕中郎将、〔二六〕诸郡都尉、〔二七〕诸国行相、〔二八〕中尉、〔二九〕内史、〔三０〕中护军、司直秩皆二千石，〔三一〕以上皆银印青绶。中外官尚书令、御史中丞、治书侍御史、〔三二〕公将军长史、中二千石丞、〔三三〕正、平、诸司马、中宫王家僕、雒阳令秩皆千石，尚书、中谒者、谒者、〔三四〕黄门宂从四僕射、〔三五〕诸都监、中外诸都官令、都候、〔三六〕司农部丞、〔三七〕郡国长史、丞、〔三八〕候、〔三九〕司马、千人秩皆六百石，家令、侍、僕秩皆六百石，〔四０〕雒阳市长秩四百石，〔四一〕主家长秩皆四百石，以上皆铜印黑绶。诸署长、〔四二〕楫櫂丞秩三百石，〔四三〕诸秩千石者，其丞、尉皆秩四百石，秩六百石者，丞、尉秩三百石，四百石者，其丞、尉秩二百石，县国丞、尉亦如之，县、国三百石长相，丞、尉亦二百石，明堂、灵台丞、〔四四〕诸陵校长秩二百石，〔四五〕丞、尉、校长以上皆铜印黄绶。县国守宫令、相或千石或六百石，长相或四百石或三百石，长相皆以铜印黄绶。而有秩者侍中、〔四六〕中常侍、〔四七〕光禄大夫秩皆二千石，〔四八〕太中大夫秩皆比二千石，〔四九〕尚书、〔五０〕谏议大夫、〔五一〕侍御史、〔五二〕博士皆六百石，〔五三〕议郎、〔五四〕中谒者秩皆比六百石，〔五五〕小黄门、〔五六〕黄门侍郎、〔五七〕中黄门秩皆比四百石，〔五八〕郎中秩皆比三百石，〔五九〕太子舍人秩二百石。〔六０〕司马彪续汉书舆服志下刘昭注<br/><br/>　　〔一〕　「百官表」，史通古今正史篇叙东观汉记成书过程时云：「至元嘉元年，复令太中大夫边韶、大军营司马崔寔、议郎朱穆、曹寿杂作孝穆、崇二皇及顺烈皇后传，又增外戚传入安思等后，儒林传入崔篆诸人。寔、寿又与议郎延笃杂作百官表，顺帝功臣孙程、郭愿及郑众、蔡伦等传。」据此知东观汉记有百官表，为崔寔、曹寿、延笃所作。书钞卷五四所引书有「东观汉记百官表」。<br/><br/>　　〔二〕　「位次太傅」，此条窦宪传亦辑入。范晔后汉书窦宪传载：和帝永元元年六月，车骑将军窦宪等与北匈奴战于稽落山，大破之，遂登燕然山，刻石勒功而还。九月，诏使中郎将持节即五原拜宪为大将军。「旧大将军位在三公下，置官属依太尉。宪威权震朝庭，公卿希旨，奏宪位次太傅下，三公上；长史、司马秩中二千石，从事中郎二人六百石，自下各有增。」据司马彪续汉书百官志一所载常制，大将军属官长史、司马皆一人，秩千石。此条前聚珍本尚辑录有两条，一条云：「太尉掌邦，（原按云：「此下有阙文。」）册皇太子捧上其玺绶。」按此条不见姚本。唐类函卷三五所录书钞有「册皇太子授玺绶」一条，注云：「汉百官表云：『太尉掌邦，册皇太子捧上其玺绶。』」聚珍本所辑显系据唐类函。但汉百官表未必是东观汉记百官表。孔广陶校注本书钞卷五一「郊祀之事则亚献，拜太子授玺绶」条注云：「续汉百官志云：『太尉凡郊祀之事主亚献，大丧则告谥南郊。』志云：『掌邦政，拜皇太子以上授其玺绶也。』」「志云」句有脱文。唐类函改「志云」为「汉百官表」，其他文字也多有删改，本不可据。聚珍本从唐类函中摘录此条置于东观汉记百官表中，证据不足，今不录。另一条云：「司空，唐虞之官也，金印紫绶。」按孔广陶校注本书钞卷五二「唐虞之官，金印紫绶」条注云：「汉百官公卿表云：『司空，唐虞官也，金印紫绶。』」陈禹谟刻本书钞与孔本全同。聚珍本所辑当即本此。汉书百官公卿表云：「书载唐虞之际，……禹作司空，平水土。」又云：「御史大夫，秦官，位上卿，银印青绶，掌副丞相。……成帝绥和元年，更名大司空，金印紫绶，禄比丞相。」很明显，书钞所引即出汉书百官公卿表。聚珍本把「司空，唐虞之官也」云云辑入东观汉记百官表，全无依据，今删去不录。<br/><br/>　　〔三〕　「置中护军一人」，此条通鑑卷六三胡三省注亦引。王先谦续汉书百官志一集解云：「李祖楙曰：『……中护军见班固传，护军见马成、傅燮、彭宠、邓禹、岑彭、吴汉、耿弇传。窦融在河西有左护军，是护军有左称，见文苑传。』」<br/><br/>　　〔四〕　「其将军不常置」，司马彪续汉书百官志一云：「将军，不常置。」又云：「主征伐，事讫皆罢。」<br/><br/>　　〔五〕　「比公者又有骠骑将军」，司马彪续汉书百官志一本注云：将军「比公者四：第一大将军，次骠骑将军，次车骑将军，次卫将军」。<br/><br/>　　〔六〕　「位次公」，司马彪续汉书百官志一云：「世祖中兴，吴汉以大将军为大司马，景丹为骠骑大将军，位在公下。……明帝初即位，以弟东平王苍有贤才，以为骠骑将军，以王故，位在公上，数年后罢。」范晔后汉书东平宪王苍传亦云：「苍少好经书，雅有智思，为人美须髯，要带八围，显宗甚爱重之。及即位，拜为骠骑将军，置长史掾史员四十人，位在三公上。」东平王苍拜骠骑将军，位三公之上，是为特殊宠遇。<br/><br/>　　〔七〕　「有长史一人」，此条御览卷二三八亦引，字句全同。<br/><br/>　　〔八〕　「度辽将军司马二人」，司马彪续汉书百官志一云：「明帝初置度辽将军，以卫南单于众新降有二心者，后数有不安，遂为常守。」刘昭注云：「东观书云司马二人。」玉海卷一三七引与刘昭注同。此条即据刘昭注，又参酌司马彪书辑录。刘昭注又引应劭汉官仪云：「度辽将军，孝武皇帝初用范明友。明帝永平八年，行度辽将军事。安帝元初元年，置真，银印青绶，秩二千石。长史、司马六百石。」<br/><br/>　　〔九〕　「祀令、丞」，此为太常属官。<br/><br/>　　〔一０〕「延平元年省」，此条玉海卷一二三亦引，字句全同。<br/><br/>　　〔一一〕「超迁非次」，此条姚本，聚珍本皆未辑录。<br/><br/>　　〔一二〕「大鸿胪」，司马彪续汉书百官志二云：「大鸿胪，卿一人，中二千石。」本注云：「掌诸侯及四方归义蛮夷。其郊庙行礼，赞导，请行事，既可，以命群司。诸王入朝，当郊迎，典其礼仪。及郡国上计，匡四方来，亦属焉。皇子拜王，赞授印绶。及拜诸侯、诸侯嗣子及四方夷狄封者，台下鸿胪召拜之。王薨则使弔之，及拜王嗣。」<br/><br/>　　〔一三〕「属官大行丞一人」，此句聚珍本作「属官有丞一人，大行丞一人。」据司马彪续汉书百官志二所载，大鸿胪属官有丞一人，秩比千石。又有大行令一人，秩六百石，其下置丞一人。<br/><br/>　　〔一四〕「大行丞有治礼员三十七人」，「三」字聚珍本作「四」。按「四」字是。司马彪续汉书百官志二云有「治礼郎四十七人」。刘昭注引汉官注云：「其四人四科，五人二百石，文学五人百石，九人斗食，六人佐，六人学事，十二人守学事。」凡四十七人。<br/><br/>　　〔一五〕「又有公室，主调中都官斗食以下」，原无「公室主调」四字，司马彪续汉书百官志二「治礼郎四十七人」句下刘昭注引东观汉记云：「主斋祠傧赞九宾。又有公室，主调中都官斗食以下，功次相补。」此四字即据刘昭注所引增补。「斗食」原误作「升食」，聚珍本不误，今据改正。<br/><br/>　　〔一六〕「功次相补」，此条唐类函卷四七录自类聚，但类聚卷四九引作「大鸿胪，汉旧官，建武元年复置。属官有治礼员三十七人，主齐傧赞。又有中都官升食以下，功次相补」，文字稍略于唐类函所引。书钞卷五四引作「大鸿胪，汉旧官，主斋祠傧赞九宾之礼」，文字又疏于类聚所引。初学记卷一二引作「大鸿胪，汉旧官，建武元年复置。属官大丞一人，大行丞有理礼员四十七人，主斋祠傧赞九宾之礼」。御览卷二三二引作「大鸿胪，汉旧官，建武元年复置。属官有丞一人，大行丞一人，有理礼员四十七人，主斋祠傧赞九宾之礼」。「理」字当作「治」，为避唐高宗李治之讳，改「治」作「理」。玉海卷一二三仅引「主斋祠傧赞九宾」一句。<br/><br/>　　〔一七〕「陈宠、左雄、朱宠、庞参、施延并迁公」，据范晔后汉书和帝纪、殇帝纪、陈宠传，陈宠于永元十六年，由大鸿胪代徐防为司空，延平元年卒。范书左雄传及他篇皆未载左雄为大鸿胪和迁官三公之事。范书顺帝纪永建元年载，朱宠由大鸿胪为太尉，参录尚书事，明年即罢。范书顺帝纪、庞参传载，永建四年庞参为大鸿胪，同年由鸿胪迁为太尉，录尚书事，阳嘉二年免，四年复为太尉，永和元年以久病罢。范书顺帝纪载，阳嘉二年，施延由大鸿胪为太尉，四年免。<br/><br/>　　〔一八〕「置傅一人守其家」，此傅为宗正属官。司马彪续汉书百官志三云：「诸公主，每主家令一人，六百石。丞一人，三百石。本注曰：其馀属吏增减无常。」其下刘昭即引此条文字作注。<br/><br/>　　〔一九〕「置令」，此条亦辑入本书桓帝纪。据范晔后汉书桓帝纪，延熹元年春三月己酉，初置鸿德苑令。李贤注引汉官仪云：「苑令一人，秩六百石。」司马彪续汉书百官志三上林苑令下刘昭注亦云「桓帝又置鸿德苑令」。鸿德苑令为少府属官。<br/><br/>　　〔二０〕「督二千石」，司马彪续汉书百官志五云：「外十二州，每州刺史一人，六百石。本注曰：秦有监御史，监诸郡，汉兴省之，但遣丞相史分刺诸州，无常官。孝武帝初置刺史十三人，秩六百石。成帝更为牧，秩二千石。建武十八年，复为刺史，十二人各主一州，其一州属司隶校尉。诸州常以八月巡行所部郡国，录囚徒，考殿最。初岁尽诣京都奏事，中兴但因计吏。」书钞卷七二引汉官解故云：「京畿师外十有三牧，分部驰郡行国，督察在位，奏以言，录见囚徒，考实侵冤，退不录职。」「师外」二字有误。平津馆辑本汉官解诂注云「奏」上当有「敷」字，「见」当作「视」，「录职」当作「称职」。<br/><br/>　　〔二一〕「交趾刺史，持节」汉制，刺史八月巡行所部郡国，皆不持节。而独交趾刺史持节以行。聚珍本注认为：「以其所部绝远，故重其事权也。」四库全书考证云：「按欧阳询艺文类聚载苗恭交广记一条云：『建安二年，南阳张津为交阯刺史。交阯太守士燮表言：「伏见十二州皆曰州，而交独为交阯刺史，天恩不平。」诏听之，以津为交州牧。』交之称州，盖自此始，其前只称交阯刺史也。」<br/><br/>　　〔二二〕「其绍封削绌者」，谓皇子封王绍封削绌者。<br/><br/>　　〔二三〕「中尉、内史官属亦以率减」，汉制，皇子封王，其郡为国，置傅一人，相一人，秩皆二千石。又有中尉一人，秩比二千石，其职类似郡都尉。又有内史一人，主治民政，详见司马彪续汉书百官志五。<br/><br/>　　〔二四〕「綟绶」，四库全书考证云：「按前汉书诸侯王盭绶。晋灼曰：『盭，草名，出琅琊平昌县，似艾，可染绿，因以为绶名。』又按急就篇注：『綟。苍艾色，东海有草，其名曰{艹戾}，以染此色，因名綟云。』知『盭』与『綟』通也。」<br/><br/>　　〔二五〕「校尉」，此云校尉秩二千石，据司马彪续汉书百官志一云：「大将军营五部，部校尉一人，比二千石。」<br/><br/>　　〔二六〕「中郎将」，此云中郎将秩二千石，据司马彪续汉书百官志二云：「五官中郎将一人，比二千石。」又左中郎将、右中郎将、虎贲中郎将、羽林中郎将秩皆比二千石。又百官志五载使匈奴中郎将一人，秩亦比二千石。<br/><br/>　　〔二七〕「诸郡都尉」，此云诸郡都尉秩二千石，据司马彪续汉书百官志五云：「每属国置都尉一人，比二千石。」诸郡都尉秩与之同。郡守秩二千石，郡尉位略次于郡守，秩亦当稍在其下。<br/><br/>　　〔二八〕「诸国行相」，此云诸国行相秩二千石。据司马彪续汉书百官志五所载，封国之相一人，秩二千石，「行相」即暂时摄代之相，秩当略低于相，应为比二千石。<br/><br/>　　〔二九〕「中尉」，此云封国中尉秩二千石，据司马彪续汉书百官志五云：「中尉一人，比二千石。」<br/><br/>　　〔三０〕「内史」，此云内史秩二千石。按在封国中，内史主治民政，中尉主治武事，职如郡都尉，内史之秩当与中尉相同。内史本为西汉封国职官，据汉书百官公卿表，成帝绥和元年，省罢内史，司马彪续汉书百官志五亦云：「成帝省内史治民，军令相治民。」东观汉记记内史一官，可能东汉初年一度恢复，亦未可知。<br/><br/>　　〔三一〕「司直」，司马彪续汉书百官志一本注云：「世祖即位，以武帝故事，置司直，居丞相府，助督录诸州，建武十八年省也。」献帝建安八年复置司直，所属与职掌皆不同于故司直。「秩皆二千石」，上述诸官秩有明确记载者，皆云为秩比二千石，「皆」字下当增补「比」字。聚珍本有「比」字，甚是。姚本亦脱「比」字。<br/><br/>　　〔三二〕「治书侍御史」，此云治书侍御史秩千石，而司马彪续汉书百官志三云：「治书侍御史二人，六百石。」<br/><br/>　　〔三三〕「中二千石丞」，此云中二千石丞秩千石，而司马彪续汉书百官志四云：「凡中二千石，丞比千石。」如太常、光禄勳、卫尉、太僕、大鸿胪、宗正、大司农、少府、执金吾等皆中二千石，皆有丞一人，秩比千石。<br/><br/>　　〔三四〕「中谒者、谒者」，此云中谒者、谒者秩六百石，据司马彪续汉书百官志四，大长秋属官有「中宫谒者令一人，六百石」。又有「中宫谒者三人，四百石」。与此异。姚本、聚珍本皆有「中谒者」三字，而脱「谒者」二字。<br/><br/>　　〔三五〕「黄门宂从四僕射」，司马彪续汉书百官志三少府下云：「中黄门宂从僕射一人，六百石。主中黄门宂从。居则宿卫，直守门户。出则骑从，夹乘舆车」。又云：「尚书僕射一人，六百石。」百官志四大长秋下云：「中宫黄门宂从僕射一人，六百石。主中黄门宂从。」此有三僕射，另一僕射不知何所指。百官志二光禄勳属官虎贲中郎将下有左右僕射一人，但秩比六百石，亦不当在此「四僕射」之列。<br/><br/>　　〔三六〕「中外诸都官令、都候」，司马彪续汉书百官志二刘昭注引应劭汉官名秩云：「皆选孝廉郎年少薄伐者，迁补府长史、都官令、候、司马。」司马彪书百官志二卫尉属官有「左右都候各一人，六百石」。本注曰：「主剑戟士，徼循宫，及天子有所收考。」<br/><br/>　　〔三七〕「司农部丞」，司马彪续汉书百官志三大司农下云：「部丞一人，六百石。」本注云：「部丞主帑藏。」<br/><br/>　　〔三八〕「郡国长史、丞」，郡有丞一人，郡当边戍者，丞为长史，见司马彪续汉书百官志五。<br/><br/>　　〔三九〕「候」，司马彪续汉书百官志四城门校尉属官有门候。雒阳十二门，每门有候一人，六百石。<br/><br/>　　〔四０〕「家令、侍、僕秩皆六百石」，司马彪续汉书百官志三宗正下云：「诸公主，每主家令一人，六百石。丞一人，三百石。」刘昭注引汉官云：「主簿一人，秩六百石。僕一人，秩六百石。私府长一人，秩六百石。家丞一人，三百石，直吏三人，从官二人。」<br/><br/>　　〔四一〕「雒阳市长秩四百石」，雒阳市长本为大司农属官。司马彪续汉书百官志三本注云：「雒阳市长、荥阳敖仓官，中兴皆属河南尹。」刘昭注引汉官云：「市长一人，秩四百石。」「市长」即谓雒阳市长。<br/><br/>　　〔四二〕「诸置长」，此云诸置长秩三百石，而司马彪续汉书百官志所载诸署长有四百石者，如百官志三少府属官黄门署长、画室署长、玉堂署长、丙署长皆秩四百石。<br/><br/>　　〔四三〕「楫櫂丞」，西汉于上林苑中置此官，属水衡都尉，见汉书百官公卿表。东汉初年尚沿置，主御用船隻。司马彪续汉书百官志未载。<br/><br/>　　〔四四〕「明堂、灵台丞」，太常属官。司马彪续汉书百官志二云：「明堂及灵台丞一人，二百石。」本注云：「二丞，掌守明堂、灵台。」<br/><br/>　　〔四五〕「诸陵校长」，司马彪续汉书百官志二太常下云：「先帝陵，每陵园令各一人，六百石。丞及校长各一人。」本注曰：「校长，主兵戎盗贼事。」<br/><br/>　　〔四六〕「侍中」，此云秩二千石，据司马彪续汉书百官志三，侍中秩比二千石，与此异。<br/><br/>　　〔四七〕「中常侍」，此云秩二千石，司马彪续汉书百官志三云：「中常侍，千石。后增秩比二千石。」与此异。<br/><br/>　　〔四八〕「光禄大夫」，此云秩二千石，司马彪续汉书百官志二云：「光禄大夫，比二千石。」与此异。<br/><br/>　　〔四九〕「太中大夫秩皆比二千石」，太中大夫为光禄勳属官，司马彪续汉书百官志二云：「太中大夫，千石。」本注曰：「无员。」刘昭注引汉官云：「二十人，秩比二千石。」<br/><br/>　　〔五０〕「尚书」，据司马彪续汉书百官志三，尚书令下有「尚书六人，六百石」。<br/><br/>　　〔五一〕「谏议大夫」，为光禄勳属官。司马彪续汉书百官志二云：「谏议大夫，六百石。」<br/><br/>　　〔五二〕「侍御史」，据司马彪续汉书百官志三，御史中丞属官有「侍御史十五人，六百石」。<br/><br/>　　〔五三〕「博士」，此云秩六百石，但司马彪续汉书百官志二云：「博士祭酒一人，六百石。本僕射，中兴转为祭酒。博士十四人，比六百石。」与此异。<br/><br/>　　〔五四〕「议郎」，此云秩比六百石，据司马彪续汉书百官志二，光禄大夫属官有「议郎，六百石」，与此异。<br/><br/>　　〔五五〕「中谒者」，此云秩比六百石，上文又云秩六百石，前后相乖。<br/><br/>　　〔五六〕「小黄门」，此云秩比四百石，而司马彪续汉书百官志三云：「小黄门，六百石。」与此异。<br/><br/>　　〔五七〕「黄门侍郎」，此云秩比四百石，而司马彪续汉书百官志三云：「黄门侍郎，六百石。」与此异。<br/><br/>　　〔五八〕「中黄门」，此云秩比四百石，而司马彪续汉书百官志三云：「中黄门，比百石。后增比三百石。掌给事禁中。」与此异。<br/><br/>　　〔五九〕「郎中秩皆比三百石」，郎中为光禄勳属官。据司马彪续汉书百官志二记载，五官中郎将下有「五官郎中，比三百石」。左中郎将下有「郎中，比三百石」。右中郎将下有「郎中，比三百石」。虎贲中郎将下有「虎贲郎中，比三百石」。与此所云相符。<br/><br/>　　〔六０〕「太子舍人秩二百石」，司马彪续汉书百官志四云：「太子舍人，二百石。」本注曰：「无员，更直宿卫，如三署郎中。」文选卷四五杨雄解嘲李善注引东观汉记云：「印绶，汉制，公侯紫绶，九卿青绶。」玉海卷八四引东观汉记云：「建武元年，复设诸侯王金玺綟绶，公、侯金印紫绶，九卿至二千石银印青绶，中外官尚书令至四百石铜印黑绶，诸舍长至丞、尉、校长铜印黄绶。」二书所引，皆节自此条。聚珍本将文选所引另列一条，置于此条之上，内容重複，今删去，仅辑司马彪续汉书舆服志下刘昭注所引一条。聚珍本注云：「刘知几史通谓此表为崔寔、曹寿、延笃所作，今与司马彪百官志参考文多不同。如志云诸侯王赤绶，而此云綟绶，又如王国内史、上林楫櫂丞系西汉官名，东汉都从裁省，丞相司直亦于建武十八年省去，而篇中具列之。盖司马彪之志本之胡广所注正隆汉官篇，多顺帝以后所更改。而此表则述建武、永平间旧制也。」</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-252-3982.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-252-3984.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-252.html" action-type="chapterComment" class="comment"><i></i>东观汉记校注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

