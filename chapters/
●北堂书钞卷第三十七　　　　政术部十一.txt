<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第三十七　　　　政术部十一_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第三十七　　　　政术部十一全文,虞世南作品" />
<meta name="description" content="北堂书钞原文阅读,●北堂书钞卷第三十七　　　　政术部十一全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9643.html";
var nextpage="novel-read-999-9645.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第三十七　　　　政术部十一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9643.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第三十七　　　　政术部十一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:34:46<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註公正三十一<br/><br/>　　○公正三十一<br/><br/>　　夫公正治化之本德教之基也「应厚哭州将贱云夫公正治化之本德教之基也叔向数叔鱼之罪石碏讨石厚之乱祁奚称解孤之贤臧紇思孟孙之爱春秋嘉之敦崇世教经乎百王歷乎盛衰其义不改也○今案俞本同陈本但注应厚六字」<br/><br/>　　治天下必先公则天下平矣「吕氏春秋云昔先王治天下必先公公则天下平矣试观於上志得天下者眾矣其得必以公其失必以偏注曰上志古记公正也平也偏私也不正也○今案吕氏春秋孟春纪平也作平和也陈俞本脱公正也以下」<br/><br/>　　天下理者常无私矣「吕氏春秋云治天下者固必通乎性命之情通乎性命之情者常无私矣夏不衣裘非爱裘曖有餘也冬不用翣非爱翣清有餘也故圣人不為私非爱也注曰翣扇也清寒也○今案经训堂本有意篇脱通乎六字也下有节乎己也四字翣作？？翣餘同陈俞本费作贵又删注曰以下」<br/><br/>　　古之公也篤今之公也薄「任子云古之公也篤今之公也薄古绝骨肉篤也今疏天下绝骨肉故亲离○今案此条有譌绝陈俞本但注任子二字玉函山房辑本亦但有标目二句」<br/><br/>　　水至平而邪者取法镜至公而丑者亡怒「习凿齿汉晋春秋诸葛论云夫水至平而邪者取法镜至公而丑者亡怒水镜之所以能穷物而不怨者以其无私夫水镜无私犹以免谤况大人君子怀乐生之心流矜恕之德乎○今案陈俞本脱汉晋七字」<br/><br/>　　直绳者枉木所憎清公者奸慝所讎「抱朴子名实篇直绳者枉木之所憎清公者奸慝之所讎也○今案本钞枉误桂据平津本陈俞本订正「天无私覆地无私载「吕氏春秋云天无私覆地无私载日月无私烛行其德而万物得遂长焉注曰遂成也○今案孟春纪高诱注同」总天下当与天下同心「徐野民晋纪云刘弘字季和為荆州刺史住襄阳上以為襄阳显郡初资名未允以弘？？耳夏侯陟為之弘曰夫总天云云理一国当与一国推实吾惣荆州十郡安得十女？？耳然后為治○今案陈本但注晋纪刘弘四字俞本住襄阳作上表以皮初任襄阳？？耳作壻陟作涉餘同御览四百二十九引徐晋纪住作在此句下有上言皮初為襄阳内史一句？？耳亦作壻餘与旧钞同古人呼壻為？？耳今不必改」<br/><br/>　　奉三无私以劳天下「周生烈曰天无私覆地无私载日月无私照子贤则流不人道无私也礼曰云云○今案二酉丛书张辑周生烈子脱惟玉函山房辑本同」无偏赏无颇「尚书洪范孔安国传曰偏不平颇不正言当循先王正义以治民荡荡言开辟也平平言辨治也○今案陈俞本删无颇二字及小注考洪范颇作陂先言无偏无陂下言偏无赏释文云陂旧本作颇」<br/><br/>　　不私其身不外其民「任子云太王不私云云故曰百姓之身犹吾身也為戎狄之病□国之富杖策而去民追慕之如水○今案陈俞本玉函山房辑本私上有务字狄作翟追慕句」<br/><br/>　　以公灭私民其允怀「尚书周官孔安国传曰从政以公平灭私情则民其信归之○今案南昌本同」常无私於上均恩泽於下「汉书刘向传曰向諫成帝云圣人即天地以曜物云云协和万邦黎民无怨用能兴隆胤嗣与天无穷也○今案近本汉书及陈俞本同」不赏私劳不罚私怨「春秋左传云仲尼曰周任有言為政者不云云○今案见昭五年」益时者虽讎必赏犯法者虽亲必罚「蜀志诸葛传云诸葛亮之為相国也抚百姓抑机轨灼官职从权制开诚心布公道尽忠益时云云○今案陈俞本及蜀志卷五柳机作示仪犯法下有怠慢二字」平役均赋抑强扶弱「王彪临会稽政教云平役均赋则民皆来苏抑强扶弱则眾无冤献矣○今案陈俞本作王彪之无政字狱作讼」柔亦不茹刚亦不吐「毛诗云惟仲山甫云云○今案见大雅蒸民」<br/><br/>　　公正无私「孔子家语澹臺灭明字子羽有君子之姿以容貌望之其才不充然其為人公正无私取与去就以詰為名○今案家语弟子解三十人望之作望其才姿作资餘同陈俞本亦作望其才无取与以下」<br/><br/>　　公平无私「韩诗外传云正直者顺道而行顺理而言公平无私不為安肆志不為危易行也○今案新安周氏校本学津讨原本外传卷七易作激」公正不私「汉书朱邑佣云惇於故旧然姓公正不可交以私天子器之○今案汉书八十九惇作篤」公直无私「吕氏春秋云石奢公直无私楚昭王使為政廷有杀人首者乃其父也请死於王曰不私其亲不可谓孝事君枉法不可谓竭忠反伏鑕而死○今案吕氏春秋离俗览石奢作石诸竭忠作忠臣」<br/><br/>　　能正其志「周易明夷卦彖辞云内难而能正其志箕子以之谨案箕子紂之诸父正志秉节不回紂之為恶兴芅骨肉故言内难也○今案近本周易同谨案以下则永兴引申语也」<br/><br/>　　正直顺事「毛诗羔羊退食自公委蛇委蛇笺曰退食减膳也自公从公谓正直顺於事也委蛇委曲自得之□也○今案见召南羔羊篇」正而不譎「论语宪问夫子曰齐桓公正而不譎燛融注伐楚以正论责包茅不贡问昭王南征不返是正而不譎也○今案集解采马注正论作公义包作苞不贡作之贡不人返作还玩氏校勒记云皇本北监作包」<br/><br/>　　正身率下「晋诸公赞李□為吏部尚书正身率下职不倾挠故能行其所见遂定□例○今案类聚四十八引晋诸公赞脱下倾字餘同」执法守正「东观汉记永平中车出信阳侯阴就于车骑突卤簿车府合齐国徐匡鉤就车收送狱詔书谴匡自繫狱吴良上言信阳侯无人臣礼匡执法守正而下狱恐政化由是而隳矣於是詔出匡左迁昴丘长○今案陈本删永平以下俞本姚本突字空一格隳作堕昴作昂御览二百三十引良误亙昴即聚珍东东观记十七徐匡传突字在干字下亦作堕作即」<br/><br/>　　刚正直绳「王隐晋书傅咸传张华建议起咸為司隶校尉固辞不免每三云师师严惮○今案俞本同陈本脱传字今晋书大同小异独不言张华」志在奉公「汉书盖宽饶传云宽饶為人刚直高节云云○今案见汉书卷七十七」奉法不当「说苑楚合尹虞丘子举孙叔敖□□执而戮之虞丘子喜人见於王言孙叔敖果可使持政奉国法而不党施刑戮而不乱可谓公平○今案王謨本至公篇执上有為合尹少焉虞丘子家干法等句作骫」<br/><br/>　　奉法不避「东观汉记祭遵传曰遵奉行法命从征河北為军市俴舍人中儿犯法遵杀之上怒命收遵主簿曰遵奉法不避是教令行也上乃贷之以為刺奸将军○今案聚珍本无奉行句舍人作上舍陈俞本无奉行八字中儿上无人字姚本东观令行作令所行误貰餘与陈俞本同」<br/><br/>　　刺举无避「汉书诸葛丰字少季琅邪人以明经為郡文学有名特立刚直為司隶校尉刺举无避京师為之语曰閒何阔逢诸葛○今案陈俞本脱字少六字有字及京师三句考汉书七十七诸葛丰传名上脱有字餘同」<br/><br/>　　无所阿避「史记石奢传云楚昭王相也坚直廉正无所阿避行县道有杀人者追之及至其父也纵其父而还自繫焉使人言於王曰杀者臣之父也夫以父立政不孝也废法纵罪非忠也臣罪当死王曰追而不及不当伏罪子其治事矣奢曰不私其父非孝也不奉王法非忠臣地王赦其罪恕也伏诛而死职也遂不受令自刎而死○今案史记循吏传及至作乃字王法作主法恕作惠餘同本钞夫以上有纵其父而还句追而六字作杀人者臣之父皆沿上文而误今订正」<br/><br/>　　无所屈挠「东观汉记申屠刚传云刚為尚书令謇謇多直言云云○今案聚珍本姚辑本东观记申屠刚传及类聚四十八引同御览四百二十七引為作迁」不避贵戚「史记尹齐传云齐东郡人以刀笔稍迁至御史事张汤汤数称以為廉武使督盗贼所斩伐不避贵戚迁為关内都尉○今案见史记酷吏列传」不避强御「东观汉记鲍永传云永為司隶校尉鲍恢為从事并抗直云云詔曰贵戚且敛手以避三鲍○今案聚珍本东观记卷十四从上有都官二字姚辑本无鲍恢以下陈本俞本已注范书」<br/><br/>　　不畏豪族「谢承后汉书王閎传云吴郡王□字公选為冀州刺史不畏豪族号曰王独坐○王石华校据陈本开改阅误今案桃辑谢书脱閎传类聚五十引畏作交无字公三字惟汪辑本俞本与原钞同」<br/><br/>　　不以私欲挠意「□□□□□□节等士□□□□在於臺阁不以私欲挠意○今案陈俞本同魏志卷十裴注引典略在於作其在」言事无所依违「东观汉记第五伦传云伦為司空奉法不挠云云○今案御览二百八引及陈俞本法作公聚珍本姚辑本东观记第五伦传亦然」正色立朝「春秋公羊传云宋督将杀殤公孔父生而存则殤公不得杀也於是攻孔父之家殤公知孔公死已必死趋而救之皆死孔父正色而立於朝则人莫敢致难於君者孔父可谓义形於色矣何休注内有其义外形於顏色也○今案公羊桓二年杀作弒何休解詁亦同」<br/><br/>　　正色当阶「续汉书赵熹传云熹為太尉受遗詔典丧礼时承王莽之乱国无旧典皇太子与诸王杂坐同席熹乃正色横剑当阶扶下诸王以明尊卑○王石华校寿改熹今案御览一百四十八引寿作嘉时作新范书作赵憙陈俞本寿作熹杂坐误离止当阶作殿姚辑续汉书赵熹传与陈俞本同汪本当亦作殿餘兴本钞同又案熹与燾相近传钞者先误熹又转误寿也」<br/><br/>　　当朝正色「会稽典录云魏朗字少英上虞人转功曹书□正旦与掾吏上朝时功曹史吴翁被裘以加朝服则以裘非臣服非翁不敬敕辛彻去府君嘉期云云有不挠之节遂退翁以朗代之○今案陈俞本脱正旦八字加朝下脱服字餘同御览二百六十四引典录佐上脱书字□吏作掾史曹史作曹吏吴翁作顾翕凡翁字皆合翕被作披餘同」<br/><br/>　　雅然正色「傅咸中郎将曹府君碑云伊公立朝雅然正色既侍皇帷讜言帝侧○今案百三家本傅咸集陈俞本帝侧作常则又陈本公立作父文」直道而行「益部耆旧传云任昉字文始迁司隶校尉闭门自守不与豪右交通循法正身云云由是戚敛手○今案俞本闭作杜餘同陈本有删节」惟官是视「于宝晋纪云郄誌為尚书右丞奏推吏部尚书左丞崔洪洪曰我举郄丞而还奏我是挽弩自射也詵闻曰崔侯為相举才我以才受惟官是视各明至公何故私言也○今案陈俞本皆改注今晋书考初学记十一引王书上右字作左為相作為国私言也作其言乃至於此也餘同又本钞诸尚书左右丞篇引于宝晋纪王作左丞作私言与此旧钞脗合」<br/><br/>　　书法不隐為法受恶「春秋左传云赵穿煞灵公於桃园太史书曰赵盾煞其君以示於朝宣子曰不然对曰子為政卿亡不越境反不讨贼非子而谁宣子曰呜呼我之坏矣自貽伊戚其我之谓乎孔子曰董狐古之良史也书法不隐赵宣子古之良大夫也為法受恶○今案宣二年及陈俞本煞灵作攻灵盾煞作盾弒政卿作正卿王氏经义述闻谓煞灵二字旧钞為长不当改煞為攻」<br/><br/>　　董狐奋笔「□王世纪云周监二代礼文取备史官有法法是董狐奋笔赵孟受恶○今案俞本取作最无法是二字陈本删周监十四字」刘暾索纸「晋诸公赞云暾字长升為侍御史尚书郭彰呵暾不敢绝君角暾厉色曰天子法官而李截角彰何以□□索纸瘈之彰伏坐上不敢与校眾解而止暾严直名望闻於内外○今案陈俞本何下无以字坐下无上字名望作之望」<br/><br/>　　南史执简」左传云齐崔抒弒其君太史书而死者二人其弟又书乃之南史氏闻太史尽死执简以往闻既书矣乃还○今案见襄二十五年」司隶举节「汉书诸葛丰传法官之文云丰為司隶校尉侍中许章以贵戚见幸后於道适逢之丰举节收章章突入殿内更相表奏成帝詔去丰节司隶去节自丰始也○孙氏校云司隶举节四字应大写以此混入上条注中更正之今案汉书七十七诸葛丰传无法官五字贵戚作外属殿内作宫门」<br/><br/>　　按太后外孙「汉书义纵传云长安令直法行治不避贵戚以捕按太后外孙修成子仲上迁為河内都尉○今案见九十酷吏传」治皇客「陈留耆旧传云虞延為外后家洛阳合阴后有客马成○今案此条有譌脱陈本删阴后以下俞本改注范书」鞭太子傅令「梅陶自叙云余為中丞鞭皇太子傅令亲友莫不致諫余笑而应之曰堂高由於陛下皇太子所以得崇於上由吾奉正法岂其枉道曲媚家人皇太子特见延请赐清宴○今案陈俞本应之下无曰字崇上句脱得字於字餘同初学记十二引无令字正法作王宪宴作讌」<br/><br/>　　為檄召邓通「汉书申屠嘉传云嘉為丞相邓通方爱幸嘉入朝通居上旁有怠慢之礼嘉罢朝坐府中為檄召通责曰小臣戏殿上当斩通顿首出血不解上遣使持节召通而谢丞相曰此吾弄臣释之○王石华校什改释今案汉书四十二同」<br/><br/>　　奏请诛晁错「汉书申屠嘉為丞相五岁文帝崩孝景即位二年晁错為内史贵幸用事门东出不便穿一门南出太上皇庙堧垣也嘉闻错穿宗庙垣為奏请诛错上曰错所穿非真庙垣且又我使為之错无罪罢朝嘉谓长史曰吾悔不先斩错乃為所卖至舍因咽血而死○今案卷四十三申屠嘉传咽作欧陈本作呕俞本删上曰以下」<br/><br/>　　王骏奏匡衡「汉书王骏传云骏為司隶校尉奏免丞相注衡迁少府○今案见汉书七十二本钞匡作匡者宋人转钞避太祖讳也」解光奏王根「汉杂事云哀帝时司隶校尉解光奏曲阳侯王根三世据权五将秉政根行贪邪兄子貺不思报国聘故掖庭贵人上遣根归免貺庶人○今案俞本同陈本改注汉书元后传」<br/><br/>　　宋公违命无畏诛其僕「春秋左传云子田孟诸宋公為左孟子朱及文之无畏為左司马令夙驾载燧宋公违命云云以徇或谓子舟曰国君不可戮也子舟曰当官而行何疆之有敢爱死以乱官乎谨按子舟无畏○今案左氏文十年传及陈俞本左盂作右盂诛作扶」<br/><br/>　　杨干乱行魏絳戮其僕「春秋左传云晋侯之弟杨干乱行於曲梁魏絳戮其僕晋侯怒谓羊舌赤曰合诸侯以為荣也杨干為戮何辱如之必杀魏絳对曰絳无二志事君不避难有罪不逃刑其将来辞何辱命焉言终魏絳至○孙氏校典改曲形改刑今案见襄三年传」<br/><br/>　　赵孟干行献子戮之「国语赵宣子言韩献子於灵公以為司空□曲之役赵孟使人以其乘车干行献子执而戮之眾成曰□厥必不没矣其主朝升之而弘戮其车其谁安之宣子召曰吾闻事君者比而不党吾言汝于君惧汝不能也举而不能党孰大焉事君而吾何以从政吾固以是观汝汝勉之苟从□□注宣子赵盾干犯也行三军○今案国语及陈本司空作司马固作故苟从下有是行也临长晋国者非语其谁十二字又近本注与比注文少异疑是郑贾注之佚文」<br/><br/>　　虞丘于法叔敖戮之「说苑楚合尹虞丘子言於庄王曰臣闻奉公行法可以得荣能浅行薄无望上位臣為合尹十年矣国不加法狱讼不息孙叔敖秀才多能其性无欲君而授之政即国可使寍庄王从之以孙叔敖為令尹少焉虞丘之家于法叔敖戮之虞丘子喜入言於王○今案俞本同王謨本至公篇加法作加治才误嬴寍作治喜作憙餘同本避治字者唐人转写避高宗讳也亦见本篇奉法不党注」<br/><br/>　　梁冀带剑张凌夺之「谢承后汉书张凌字处仲為尚书凌初為梁冀弟胤所举孝廉正月初岁百官朝贺冀恃豪势不恤王宪带剑入省陵叱冀使出敕羽林虎賁夺其剑不应即核奏冀罪胤谓凌曰昔举君适以自罚也○今案俞本凌作陵叱误比使出误入作伐陈本改注范书御览四百十二四百二十九引亦作陵胤作不疑汪辑叱作呵句餘与御览同姚辑谢书张陵传脱豪字使字长辞四字惟罚字不误餘与俞本同鲁思案语谓此梁不疑事不疑梁冀子非弟陵為梁楷子当从范书谢书恐譌云」<br/><br/>　　桓谭鼓琴宋弘让之「东观汉记宋弘荐桓谭才学洽闻机能莫及其杨雄刘向之流乃召谭给事中上每案輒令鼓琴好其繁声弘闻之悔其荐举正朝服坐府上遣吏召之至不与席而让之曰吾荐之者欲令辅国家以道德而今数进郑声以乱雅乐故非忠正○今案聚珍本东观记宋弘传无能字荐之者作荐子无德字末句作非硕德忠正也姚辑本则脱譌不成句类聚四十四引亦大同小异俞本洽误治机能十一字作其能几及杨雄刘向乃作於是雅下说乐字餘同惟陈本改注范书本传其事虽同然已非本钞面目矣」<br/><br/>　　亭长白奴邓弘赏之「东观汉记传云弘字叔纪和熹后兄也奴醉繫长寿亭长将诣第白之弘见亭长赏钱五千厉声曰健直当然○今案类聚三十五引无叔二句将诣句及厉声以下聚珍本东观记卷八邓弘传熹作羹厉声作励之餘与原钞同姚本脱长将六字陈俞本醉作辞无诣第句又陈本作厉之俞本作励之」<br/><br/>　　不吐刚而諂上不茹柔而黷下「傅玄汉阳太守爕铭曰敦方足以正眾耶肃清足以济殊俗云云○今案傅节子辑本同陈俞本脱傅玄二字爕字」公法不阿亲「说苑云人臣治官事则不言营私处公门则不言货利当公法不阿亲荐举不避讎忠於事君是之公○今案陈俞本同王謨本亲下有戚字荐举作奉公举贤避下有仇字」行公去私恶「吕氏春秋云桓公行公去私恶用管仲而為五百长行私恶用竖刀而虫生於尸○今案近本吕春秋孟春纪及陈俞本行私句作行私阿所爱生於尸作出於刀惟俞本作出於尸」<br/><br/>　　不可于以私「汉书云尹翁归字子兄為东海太守过辞于定国定国家在东海欲属托邑子两人令坐后堂待见定国与翁归语终日不敢见其邑子既去定国乃谓邑子曰此贤将往汝不任事且不可干以私○今案汉书七十六本传及陈俞本将下无往字」<br/><br/>　　尧舜至公「吕氏春秋云尧有子十人不与其子而授舜舜有子九人不与其子而授禹至公也○今案见吕氏春秋孟春纪」老耼至公「吕氏春秋云荆人有遗弓不肯索曰荆人遗弓荆人得之何索焉孔子闻之曰去其荆而可矣老耼闻之曰去其人而可矣老则至公矣○孙氏校公改弓今案亦见孟春纪」解狐举讎「韩子云解狐荐讎於赵简子以為相其讎往拜解狐引弓迎而射曰不為怨汝故推於吾君○今案韩子外储说左篇简□□□□晋中兴书云上言贼□□□□□□□□□□□□□□强盛朝廷求文武良□可以镇遏北方者安曰惟有兄子玄郄超闻而喜曰安违眾举亲明也玄不负所举才也○孙氏校此改北今案御览五百十二引上言作时氐喜作叹餘同文选注三十引上言作盗无郄超以下陈俞本已改注今晋书」<br/><br/>　　内举不失亲「吕氏春秋云孔子曰祁黄羊云云外举不避讎可谓公也矣亲谓举子祁午讎谓解狐也○今案见吕氏春秋孟春纪亲谓以下是永兴引申语也本钞荐贤篇引祁黄羊作祁奚陈俞本改注左传」<br/><br/>　　范滂不署文学「谢承后汉书范滂传云滂字孟博汝南人太守宗资署功曹滂外甥西平李颂浊秽為乡曲所弃中常侍唐衡书求属仕官资敕功曹召署文学滂不听极久衡有书誚资资怒召功曹书佐朱零零入闻使五伯乱捶仰讯之疾言范滂清议犹利刃割截腐肉愿明府可笞杀不為氻废固也○今案御览四百二十七引求属上无书字人闻以下作问不召颂意状零以告滂汪辑本谢书求属四字作属宗资无讯之字割字固字餘与原钞同姚辑本脱误颇甚陈俞亦改引范书是汪氏辑此谓凡引书钞多据朱氏潜采堂之大唐类要亦可信也陈俞本已改注范书」<br/><br/>　　荀彧不可议郎「典略云荀彧有群从一人才德实薄或谓彧曰以君当事不可以某為议郎邪彧笑曰官者所以表才也若如未定其谓我何其持心平实如此○今案魏志十裴注引典略德作行未定作来言平实作平正陈俞本若如句作若汝不任其谓上有人字无持心句」<br/><br/>　　吕子明荐蔡遗「吴志吕蒙传云蒙字子明尝以部曲事為江夏太守蔡遗所白蔡恨意及豫章太守顾邵卒权问所用蒙因荐遗奉职佳吏○今案见吴志卷九」钟离意白周树「钟离意别传云音為功曹常非周树白事诞叹朝中皆知心恨中部平永缺意牒白贼曹吏周树结髮佐吏果於从政行如玉石折而不晓清宜部职○孙氏校便改傅缺改缺今案陈俞本清作请又陈本恨作限严辑本清作谓」<br/><br/>　　桓公置射鉤而使管仲相「左传云吕却畏偪将焚公宫而殷晋侯寺人披请见公使让之曰蒲城之役君命一宿女即至其后余从狄君以田□滨女為惠公来杀余君命女三宿女中宿至虽有君命何其速也夫祛犹在汝其行乎对曰君命无二古之制也除君之恶淮力是视备人狄人余何有焉今君即位其无蒲狄乎齐云云君若易之何辱命焉公见之以难告杜预曰告谓吕郄欲焚公宫谨案晋文公初奔蒲晋献公使寺人披如蒲文公踰垣而走披斩文公祛所以云夫祛犹在○今案僖二十四年杀晋作弒晋餘同谨按以下是永兴引申语也」<br/><br/>　　好不废过恶不去善「左传云晋围柏人荀寅士吉射奔齐初范氏之臣王生恶张柳朔言诸昭子曰夫非而讎乎对曰私仇不及公云云义之经也臣敢违之及范氏出张柳朔谓其子尔从主勉之我将止死主生授我矣吾不可以僭之遂死於柏人也○今案左传哀五年同」<br/><br/>　　所争者私情所陈者国事「范后汉书袁绍传云官渡之败审配二子為曹操所擒逢纪与配不睦绍以问之纪对曰配天性烈直每所言行慕古人之节不以二子在南為不也绍曰君不恶之邪纪曰先所争者私情今云云绍曰善乃不废配也○孙氏校臣改陈记改纪词改问今案见范书一百四上」<br/><br/>　　先国家后私讎「史记藺相如传云相如拜上卿位在廉颇之右颇曰相如素贱我必辱之相如每朝常称疾不起后见颇引车避匿舍人责之相如曰吾念秦不敢加兵於赵者徒以吾两人在耳今两虎共鬬势不俱生吾所以為此者以先国家之急而后私讎也颇闻之肉素贱句作我见相如疾作病不起作不欲与廉颇争列餘同」<br/><br/>　　不以私事害公义「说苑云晋文侯问於咎犯谁可使為西河守者对曰子羔可曰子羔非汝之仇与曰君问可為守者非问臣之仇也子羔谢之咎犯曰荐子者公也吾不以私事害公义子其可去矣显吾射子矣○今案王謨本至公篇及陈俞本子羔可句上有虞字」<br/><br/>　　不以私好害公义「东观汉记阴兴传云兴字君陵尽忠竭思云云兴与张宗鲜于褎不相善而知其有用犹称其所长而荐之张犯杜禽之徒兴与厚善以其华而少实但私以货财终不為言也○今案聚珍本姚辑本东观记及陈俞本相善作相好荐作达无之徒二字以货作之以」<br/><br/>　　文王不朝保申跪而加笞「说苑云荆文王得如黄之狗菌簬之矰田於云梦三月不返得丹之姬淫昏三年不听朝保申谓曰先王卜以臣為保吉王朞年不听朝王之罪当笞王伏臣将笞王王曰愿请变更而无笞保申曰臣承先王之命不敢废王命王伏申束细簫箭五十跪而加之王背如此者再谓王起矣王乃杀如黄之狗折菌簬之矰逐丹之姬兼国三十今荆国广大至於此者保申之功也○今案王謨本说苑正諫篇田作畋丹误舟淫下无昏字王伏作闻伏无萧字陈俞本昏三年作期年细下无藎字又俞本脱巨将二十九字及王起以下陈本废下无王命二字餘同」<br/><br/>　　郎君升危咸遂杖二十「吴录云包咸吴郡人黄府君署户曹府君行春咸留守郎君掾楼探雀血咸数责之以春月不宜破卵升危非子道也遂杖二十○孤氏校节改郎今案陈俞本同　　　钦定图书集成岁功典十四引吴录户曹作主簿府君作太守」<br/><br/>　　杀弟者刺史哭卿者道将「干宝晋纪云苟晞為兖州刺史姨母有子坐事姨母向晞流涕叩头及中外必乞活终不听死后器之甚悲曰云云也○孙氏校据陈俞本杀弟哭卿改杀卿哭弟今案御览二百五十八引干晋纪无流涕字终字餘同陈俞本又姨母作从母」<br/><br/>　　饮者私恩按事公法「续汉书苏章传云章字孺文為冀州刺史故人為西河太守章行部案其姦臧乃请太守设酒太守喜曰人皆有一天我独有二天少顷章曰今日与故人饮者私恩也明日冀州刺史案事者公法也遂正其罪○孙氏校补臧字章改事今案姚辑汪辑本脱苏章传陈本西河作清河」<br/><br/>　　虽同岁子所不能赦「汝南先贤传云黄浮為濮阳令同岁子為椽犯罪当死一郡望浮為主浮曰周公诛二弟石碏讨其子今云云遂竟治之○今案陈俞本為掾句作同时子為市掾餘同御览二百六十八引一郡句作一郡尽為之请无遂竟句餘同」<br/><br/>　　周公杀管叔「春秋左传云放游楚於吴将行子產咨於太叔太叔曰吉不能亢身焉能亢宗彼国政也非私难也子图郑国利则行之又何疑焉周公杀管仲而蔡蔡叔夫岂不爱之王室故也吉若获戾子将行之何有於诸游杜预注曰太叔游楚之兄弟也亢蔽也蔡放也谨按吉太叔名○孙氏校元改亢升改叔今案昭元年杜注兄弟作兄子陈本删杜以下俞本删谨按二字」<br/><br/>　　叔向数叔鱼「左传曰仲尼曰叔向古之遗直也治国制刑不隐於亲三数叔鱼之恶不為末减义也可谓直矣杜预曰未薄减轻也○王石华校以本钞标目重上改正今案见左氏昭十四年传」<br/><br/>　　子文公心致族廷理「说苑云楚今尹子文之族有干法者廷理开而释之子文召廷理而责之曰吾族犯法甚明而使廷理缘吾私心释之是不公之心明於国也一国之柄以私开之与吾生无义不若吾死遂致其族人於廷理曰不是理也吾将死之廷理惧遂刑之○今案王謨本卷十四至公篇开作闻缘上有因字无义作不以义餘同陈本删令尹以下俞本开作闻无是不公十七字及理惧六字亦见本钞廷尉篇」<br/><br/>　　孟玉亢直不恤其亲「风俗通曰乐安周孟玉為大将军掾弟子奕使客杀人捕得太守盛亮阴為宿留周自核去诣府亮与相见不乞请又不辞谢亮告宾客曰周孟王欲作亢直不地其亲我何能枉王宪遂毙狱中弟妇不哭死木而哭孟玉也○今案汉魏丛书本十反篇及陈俞本脱奕字王宪作宪乎」<br/><br/>　　曰磾杀弄儿「汉书金日磾云日磾子二人皆為武帝弄儿后壮大不谨自殿下人戏日殫适见之恶其淫乱遂杀之○孙氏校害改宫献改戏今案见汉书卷六十八」<br/><br/>　　陶丹责任子「晋中兴书曰陶丹吴时例任妻息丹子操任在武昌私迁视丹遣人责久曰朝廷以我為边将取汝為任而敢越法移行速还所任竟不见也○今案陈俞本删中兴二字吴时六字所任作前任」<br/><br/>　　忍所私以行大义「吕氏春秋云墨者鉅子腹鞟居秦其子杀人秦王曰先生之年矣非有他子寡人已令吏弗诛对曰墨者之法杀人者死伤者刑此所以禁杀伤人天下大义也王虽以赐而令吏弗诛腹鞟不可不行墨者之法遂杀之子人之所私也云云○孙氏校鞟字旁著圈示隋前古本也○今案陈俞本及近本吕氏春秋孟春纪鞟作■〈黄享〉」<br/><br/>　　任公平而塞私謁「王晋书李重传云重字茂曾迁尚书吏部郎諛朝眾以抑奔竞云云是以群才罔不毕举又特留心隐逸海内莫不归心○今案俞本同陈本删传云以下今晋书四十六李重传略同」<br/><br/>　　公会相见退无私面「吴志葛瑾传云孙权遣瑾使蜀通好刘备与其弟亮但公云云○今案吴志卷七同」不受私謁「东观汉记杨震传云震性公廉云云○今案御览四百二十五引同聚珍本东观记二十杨震传无性字姚辑本有性字陈俞本改注范书」不私书「东观汉记樊淮字幼陵為州从事临职公正云云○今案御览二百六十五引准作準公作介聚珍本东观记十一樊準传州作别驾二字餘与原钞同姚辑本临误监餘与聚珍同陈俞本改注范书」<br/><br/>　　不通书记「范后汉王龚為太尉在位恭慎自公事外云云○今案陈俞本同考范书五十六王龚传為作拜自公以下作自非公事不通州郡书记餘同」断绝书属「谢承后汉书史弼传云弼迁河东太守弼知多权势请托乃预敕云云常侍侯览果遣诸生齎书诣之积日不得通乃托以他事謁弼弼怒曰太守乘荷重任当选士报国尔何人為诈无状即考杀之○今案姚辑汪辑本谢书史弼传脱此条陈俞本改注范书」<br/><br/>　　得属托书一无所发「鲁国先贤传云孔翊字元恕為洛阳合置水前庭得属托书皆投水中一无所发○孙氏校废改发今案俞本同陈本及类聚五十引皆脱字元恕三字」<br/><br/>　　所荐来谢绝不為通「汉书张安世传云安世尝有所荐其人来谢云云○今案见书五十九」因书於令距而不受「续汉书袁安传云安字邵公质性清严不交异类為功曹奉檄记謁从事从事因安致书於今安曰公事自有邮驛私请则非功曹所持距而不受○孙氏校施改檄补安日二字今案姚辑本续汉无记字及距而句汪辑本亦无记字餘同陈俞本与汪同」<br/><br/>　　致货因市皆以掛壁「魏志陈泰传云泰為匈奴中郎将京邑贵人多致货物因市奴婢泰皆以掛壁及徵為尚书悉以还之○今案魏志二十二多致句作多寄宝货餘同本刺史篇引因市九字作泰使奴婢以□壁其义较长」<br/><br/>　　陈平為社宰里老善之「史记陈丞相世家云平為宰分肉甚均里老曰善陈孺子□□宰平曰嗟乎使平宰天下亦如此肉○今案近本史记□老作父老陈俞本作里长老本钞八十七社稷引作里父老」<br/><br/>　　任安為人分眾人皆喜「史记云邑中人俱出猎任安常為人分麋鹿稚免部署大小剧易处眾人喜曰无伤也分安分平○孙氏校為大改為人今案史记田叔附传大小作老小当壮陈俞本已照改」<br/><br/>　　周泽收妻自核「东观汉记周泽传云泽敬宗庙常病在舍妻子怜其老病窥问所苦泽大怒收妻诣狱因自核○今案聚珍本姚辑本东观记周泽传脱此条范书本传敬上有尽字窥作闚餘同陈俞本已改注范书」<br/><br/>　　刘毅自表解斋「千宝晋记云刘毅為司隶校尉曾斋而疾其妻出省毅表解斋○今案御览五百三十引曾作常省毅作看之餘同陈俞本改注今晋书」钟离独委珠「范后汉书钟离意传云意為尚书上以赃珠赐诸尚书皆拜意独委於地明帝问委珠者何也对曰陛下以赃珠赐忠臣故不受○王石华校赋改赃孙氏校诸改珠今案俞本同范书七十一陛下二句作此臧秽之宝诚不敢拜陈本已照改」<br/><br/>　　纪山不视眩玉「华阳国志云陈纪山為司隶校尉严明正直西域眩玉分公卿以為嬉云云京师称之○今案陈本同顾校廖刻本华阳志卷一域作虏」晏婴辞茵席之臣「晏子云景公朝寒公曰请进暖食对曰婴非奉餽之臣也敢辞公曰请进服裘对曰婴非茵席之臣也敢辞○孙氏校饯改餽今案全椒吴氏仿宋本奉上茵上皆有君子餘同」<br/><br/>　　陈完辞未卜其夜「春秋左传云陈公子完奔齐齐公曰以火继之辞曰臣卜其昼云云不敢君子曰酒以成礼不继以淫义也以君成礼弗纳於淫仁也○孙氏校貌改完大改火今案见庄二十二年」<br/><br/>　　太子嗜鱼太公弗与「贾谊新书昔周文王使太公传太子发太子嗜鲍鱼而太公弗与曰礼鲍鱼不登乎俎岂有非礼而可养太子哉○今案见新书礼篇」太子赂遗郑眾不受「东观汉记郑眾传云眾字仲师建武中太子及山阳王因虎虎賁将梁松请眾欲為通引籍赂遗縑帛眾悉辞不受谓松曰太子储君无外交义汉有旧防诸王不宜通宾客松以长者难逆眾曰犯禁触罪不如守法而死太子及王皆奇之○今案御览四百二十七引东观记无引赂辞宾各字无奇之句聚珍本东观记十六郑眾传賁下有中郎二字餘与御览同姚本脱陈俞本皆改注范书」<br/><br/>　　吴质统事崔林不及奉笺「魏志崔林传云文帝践阼出林為幽州刺史北中郎将吴质统河北军事涿郡太守王雄谓林别驾曰吴中郎将杖节统事州郡莫不奉笺而崔使君初不与相闻若以边事不修斩卿使君寍能护卿耶别驾以白林林曰刺史视去此州如脱屣寍当相累耶此州与胡虏接宜镇以静扰之则动其逆心将為国家生北顾忧故不欲致烦耳○今案陈俞本笺作牋又俞本脱胡虏句以下陈本将為作特為考魏志二十四亦作牋作特无致烦句」<br/><br/>　　周谷能欺孙权更不用「吴志先主传云孙权少时守阳羡长有所私用策或科覆功曹周谷輒易簿书使无谴问权临时悦之及后以其能叹更薄不用○孙氏校生改主料改科国俗改周谷今案近本吴志先主传无此文」<br/><br/>　　掾属言甘露郑敬独曰树汁「汝南先贤传云新蔡郑敬字次都為郡都尉高臺厅事前槐树有白露类甘露臺问掾属皆言是甘露敬独曰明府政未能致甘露但树汁耳臺不悦因托疾而去○今案陈俞本无字次都三字类甘露作颖甘者又陈本政误正说郛本汝南先贤传臺作懿」<br/><br/>　　太守敕除道周规拒而不受「会稽典录云周规餘姚人為临湘令长沙太守丹阳徐祝二月行县以草秽敕县除道路规以妨农作时损夫力拒而不听徐以责督刺规遂弃官而去○今案陈俞本脱餘姚人三字及责督句」<br/><br/>　　以言受进终不謁「东观汉记吴良传云良字大仪齐国人為郡吏岁旦与掾史入门下掾王望举觴上寿諂称功德良终於下坐敦然作进曰望佞邪之人欺諂无状愿勿受其觴太守敛容而止冥罢醇良為功曹良耻云云○今案俞本仪作义掾史作掾吏■〈孛攵〉作勃姚辑本亦然陈本改注范书御览九百三十八引大同小异聚珍本东观记十七吴良传举觴至无状甚详本钞是括引原传耳餘同」<br/><br/>　　以清减责辞疾不听「范后汉书宦者传云刺史二千石迁除皆责助军治宫钱大郡至二三千万时鉅鹿太守河内司马直新除以有清名灭责三百万被詔至帐然曰為民父母而乃割剔百姓以称时求辞疾不听○今案范书一百八及陈俞本治作修被上有直字帐上无至字剔作剥」<br/><br/>　　市无阿枉百姓悦服「东观汉记第五伦传云伦為督铸钱掾领长安而伦平詮衡正斗斛市无云云○今案御览八百三十五引无平詮二句及悦服句姚辑本亦然聚珍本观记十八第五伦传与原钞悉同」<br/><br/>　　夺伯氏邑没齿无怨「论语或问管仲曰人也夺伯氏駢邑三百饭疏食没齿无云云○今案见宪问篇」吾心如秤不作轻重「诸葛亮书曰吾心如秤不能為人作轻重○今案御览三百七十六四百二十九引同」以方正称「东观汉记云吴良為司徒长史以清白方正称○今案御览二百九引良误梁聚珍本姚辑本东观记吴良传与原钞悉同陈俞本改注范书」号為廉平「王晋书李胤传云胤為吏部尚书清慎选举云云○今案类聚四十八引王晋书尚书作郎清误精陈俞本改注今晋书」贵其公亮「魏志崔琰传云魏国初建未立太子临淄侯植有才而爱太子孤疑以函令密访於外唯琰露板答曰春秋之义立子以长加五官将仁孝聪明宣承正统植琰之兄女壻也太祖贵其公亮○孙氏校蕃改淄受改爱陕改琰加改如今案魏志十二及陈俞本同」<br/><br/>　　北堂书钞卷第三十七 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9643.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9645.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

