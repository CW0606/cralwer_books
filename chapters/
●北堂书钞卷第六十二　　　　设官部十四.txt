<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第六十二　　　　设官部十四_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第六十二　　　　设官部十四全文,虞世南作品" />
<meta name="description" content="北堂书钞原文阅读,●北堂书钞卷第六十二　　　　设官部十四全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9668.html";
var nextpage="novel-read-999-9670.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第六十二　　　　设官部十四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9668.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第六十二　　　　设官部十四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:45:36<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註御史中丞八十五　　　　治书侍御史八十六侍御史八十七　　　　　直指绣衣八十八兰臺令史八十九　　　　司直九十者僕射九十一<br/><br/>　　○御史中丞八十五<br/><br/>　　殿内举核「茂陵书中丞别居殿内举核案章故曰中丞○今案陈本注汉书居殿内作在殿中餘同考汉书汉书作在殿中」监国得失「王充论衡兰臺之官监国得失汉官典职云中丞掌兰臺○今案论衡十三别通篇监国作国所监餘同平津馆辑本汉官典职同俞本脱汉官七字则掌兰臺句混入论衡谬矣陈本与旧钞同」<br/><br/>　　揔兰臺「汉官解故云建武省御史大夫置中丞一人揔兰臺之官上官得举法其权次尚书百官表注云御史中丞皆揔绳臺内所司也○今案陈俞本脱百官表以下故作武下有以来二字法上有非字平津馆辑本据旧钞引谓举法二字御览作举非官误也当作举非法」<br/><br/>　　督司隶「汉旧仪云御史中丞督司隶司隶督司直司直督刺史二千石下至墨綬大夫见孝廉上计丞长史皆於宫司马门外○今案陈本脱大夫以下旧作书司隶督司直作司隶督丞相丞相督司宜二句餘同平津本汉旧仪卷上与陈本同而大夫以下别為一又云於宫旧作放官从书钞引改」<br/><br/>　　掌图籍受章奏「汉书百官公卿表云御史大夫有两丞秩比千石一曰中丞秩中二千石兰臺掌图籍秘书外督部刺史内受公卿章奏事所举核按章环济要略云御史中丞有石室以藏秘书图讖之属也○今案汉书十九上秩中二千石句作在殿中三字奏上章字餘同环济以下初学记十二引同陈本已从今本汉书改然殿误作杀又注内作受奏与标目作受章奏又自歧出抑谬矣」<br/><br/>　　不得纠尚书「傅咸集上表自理云中丞司隶俱纠皇太子以下则共对司内外矣得纠皇太子而不得纠尚书臣之闇塞既所未喻○今案严辑本傅咸集上表自理作上事自辨喻作辟御览二百二十六引亦作辟陈俞本已改今晋书」<br/><br/>　　督太子以下「晋百官表注御史中丞掌督太子以下在宫门行為内违犯法者皆弹纠之虽在行马外而监司不纠亦得奏之○今案俞本脱陈本於御史以下别改他文」察百僚「汉旧仪云御史中丞两梁冠秩千石纠察百僚○今案两梁六字俞本作内掌臺外督诸州刺史陈本无外字平津本汉旧仪补遗一卷千石下仍照陈本补入」课第刺史「汉书陈咸字子康為御史中丞揔领州部奏事课第诸州刺史内执法殿内公卿以下皆敬惮之○今案汉书六十六部作郡诸下无州字」在殿内察非法「续汉书百官志御史中丞在殿内察举非法曰中丞○今案续汉书百官志三察误密苶曰中丞三字陈俞本亦删曰中丞三字」居殿内察非法「韦昭辨释名云御史中丞有二人一人别居殿内非法故曰中丞○今案御览二百二十五引辨释名内作中陈俞本玉函山房辑本皆作中永兴改内者因隋讳忠兼避也」会同专席「汉旧仪御史中丞朝独坐出讨姦猾内与尚书令司隶校尉会同皆专席京师号之曰三独坐者也○今案平津辑本据旧钞引同陈本已改东观汉记」遇尚书郎避车住揖「汉官典职云御史中丞遇尚书郎避车执板住咡丞郎下车举手礼平施也○今案白帖七十四引典职丞郎下作车过乃去之陈俞本平津辑本亦然又陈俞本汉官误汉书」<br/><br/>　　遇洛阳令分路而行「晋百官表注云御史中丞故事与洛阳令相遇则分路而行以土主逐辅不欲稽留也○今案亦见初学记十二御览二百二十五引魏氏春秋主下有多字餘同陈本已改魏氏春秋仍脱土主句」<br/><br/>　　陈群举鲍勋「魏志黄初四年尚书令陈群僕射司马宣王立举鲍勋為宫正宫正即御史中丞也帝不得已而用之百寮严惮莫不肃然○今案魏志十二莫作罔」山公啟刁攸「山公啟事云御史中丞刁攸旧人年衰近损百僚未甚為惮坐治政事改尚书可也○今案严辑本山公啟事同初学记十二御览二百三十二引无年衰以下初学记旧下有能字」<br/><br/>　　周浚有才用「山公啟事云御史中丞周浚果毅有才用○严氏校啟下补事字今案翰苑新书前集三引啟事无用字」孔顥有才能「山公啟事云孔顥有才能果劲不挠以為御史中丞詔可之○今案翰苑新书前集三引啟事无詔可之三字」察举无所迴避「东观记马严拜御史中丞赐冠幘衣服车马严為司马职典兰臺外营州牧举核按章申明旧典奉法察举无所迴避百寮惮之○今案聚珍本东观记脱赐冠至州牧十九字陈本脱為司十一字姚本脱此条」<br/><br/>　　弹奏无所屈挠「晋中兴书济阳录江绘為御史中丞既到职弹奏无所屈挠时元专政多行骄横著恶白日夜开具六门宵行绘乃密啟之○今案陈俞本脱著恶十一字」<br/><br/>　　秉直不惮疆御「王晋书李熹字季和迁御史中丞当官秉直不惮疆御○今案陈俞本脱王字亦见今晋书四十一秉直作正色翰苑新书前集卷三引臧晋书憙作喜无御史二字餘同」弹奏不畏疆御「晋中兴书邓愧為中丞核奏请免王含官事虽被寝王氏深忌嫉之弹奏不畏疆御皆此类也○今案本钞司直篇引中兴书此文邓作刘陈俞本作邓翰苑新书前集卷三引晋中兴书有中丞句弹奏句亦作邓」<br/><br/>　　奏効少府秽浊「王晋书傅咸字长虞迁御史中丞奏核少府夏矦陵取宫田立私屋近小人委以家计令工匠窃盗官物附益於私所营唯利丑问充斥大臣秽浊无以為训奏上免陵官○今案亦见今晋书四十七陵作骏无取官以下陈本虞作处俞本作虚餘同」<br/><br/>　　奏核司马不敬「晋中兴书宗室录譙王括迁御史中丞太宗初即位未解严大司慍屯中堂夜吹警角括奏核大不敬请治罪明日温见奏事叹曰此儿乃敢弹我真可畏也○今案初学记十二引中兴书括作恬无宗室录三字陈本亦作恬无录字治作理」<br/><br/>　　举正非法百僚震悚「东观记云樊準字初陵為御史中丞执宪御下举正非法百僚震悚○今案聚珍本东观记初作幼悚作漂姚辑本脱字初三字脱执宪句餘同」<br/><br/>　　明法执绳内外震肃「傅宣别传云宣為御史中丞明法执绳内外震肃甚有威风○今案初学记十二引傅别传及陈本别误列执作直」正议直绳「周处為御史中丞梁王彤為大将代越王偏镇关中不时移处奏彤正议道直绳不挠权门所奏虽不见从於时当惮者也○今案此条失书名初学记十二引王隐晋书有周处奏彤正绳直笔一段文与此大同小异陈本已改从初学记」<br/><br/>　　群僚惮之「东观记云何熙字子温為御史中丞群僚惮之○今案聚珍本姚辑本观记温上脱子字陈本脱字子温三字」百官惮之「臧晋书李胤字宣伯迁御史中丞恭俭直绳百官惮之○今案陈本胤作彻俭作恪今晋书四十四亦作恪」执宪百僚敬服「谢汉书傅贤字仲舒拜御史中丞执宪公平百僚敬服以能治献迁□州刺史○今案陈本及姚本汪本谢书脱以能二句」奉法百僚所敬畏「谢汉书陈谦字伯让拜御史中丞执宪奉法多所糴正為百僚所敬畏○今案执姚辑谢书让作谦拜作為无执宪以下初学记十二引及汪辑本续汉书绳作纠无畏字餘同陈本已改注续汉书」<br/><br/>　　贬退分明「汉书薛宣字贡君以明习文法詔补御史中丞执法殿中外惣部刺史郡国二千石所贬退称进白黑分明由是知名○今案汉书八十三贡作赣」豪强屏息「卞敬宗司直箴云惟兹宪閤皇威斯翼临下者援凭小者抑昔有二鲍豪强屏息良臣献箴欲告司直○今案陈本閤作臺无临下二句」宽而不纵「臧荣绪晋书矦史光字孝门太始中詔曰光歷职内外恪勤在公其以光為御史中丞光在职宽仁不纵奏大保王祥等○今案翰苑新书前三引臧晋书仁作而太始至中丞二十三字作為中丞三字陈俞本已汝注今晋书」<br/><br/>　　威而不剋「臧晋书唐峻為御史中丞威而不剋○今案陈本俞本唐作庾餘同翰苑新书前集卷三引臧晋书正作唐与旧钞脗合又剋作刻无御史二字」梅陶奉王宪「梅陶自牧云余為中丞曾以法鞭皇太子传令亲友莫不致余笑而应之曰堂高由陛皇太子所以得崇於上由吾奉王者宪岂其枉道曲媚后皇太子将见延謁赐以清讌○今案初记十二引自叙传下无令字堂上无曰字宪作法岂作吾謁作请陈本由误曰岂其作吾又小注改宪為法与标目不符尤谬」<br/><br/>　　刘愧多所纠「虞预晋书云刘愧字大连中宗為丞相称制以愧為司直多所弹纠文案咸先奏上虽不尽从多所採用○今案亦见本钞司直篇陈本脱字大连十字及文案以下」<br/><br/>　　臧宣微文深詆「史记藏宣為御史中丞几二十年以微文深詆杀者甚眾○今案陈本作臧俞本作威今本史记酷吏传作减但本钞此篇凡三引皆作臧疑隋时古本如此御览二百二十五引微文此段亦作臧宣」<br/><br/>　　杜周内深「史记杜周与臧宣更為中丞十餘载其治与宣相傲然重迟外宽内深次猾也○今案史记酷吏传及陈俞本滑作骨同惟臧字有异与上条同」钟雅挠阿「晋中兴书济阴王录云王导称疾不朝而出送郄鉴十臺奏导专任无敬御史中丞钟雅挠阿不纠立宜弹肃虽事寝不行举朝惮之郭子云钟雅自左丞為中丞常快快恨云独处已以事也○今案陈俞本脱济阴四字及郭子以下挠阿作阿挠又俞本十臺作入臺」<br/><br/>　　臧宣酷「史记臧宣為御史中丞称為敢决疑治政酷暴者也○今案臧字异文详本篇上二条惟治政句今史记酷吏传无之」<br/><br/>　　○治书侍御史八十六<br/><br/>　　冠法冠「胡伯始汉官云侍御史四人治书皆冠法冠一名獬豸兽名知曲直触不正○今案陈俞本汉官下有仪字非也又治作持不正作邪佞平津本胡伯始汉官未收此范书何敞传注引应劭汉官仪不正作邪佞餘同然本钞作胡伯始不合」<br/><br/>　　评疑讞「续汉书百官志治书侍御史秩六百石选明法律者為之评天下诸讞疑掌以法律当其是非纠六品以下○今案续汉百官志三选明上有本注曰掌四字评作凡无纠六以下」<br/><br/>　　评廷尉狱事「汉百官公卿表宣帝从略温舒议幸宣室决狱令待御史二人治书廷尉事遂置治书侍御史诸大官当假节者皆以治书侍御史诣廷尉也○今案汉书十九上百官公卿表无此文汉书宣帝纪路温舒传亦无之陈俞本脱遂置以下又俞本无从路五字餘同但本钞汉百官公卿表六字究有误也考续汉百官志补注引胡广曰有从温舒议此文」<br/><br/>　　治廷尉奏事「汉官仪治书侍御史宣帝常幸宣室齐居而决狱事令侍御史二人治书后置秩六百石印綬与符璽郎共平治廷尉奏事○今案平津馆辑本同陈俞本删此注但移下文汉官典职一条為此条注文非旧钞面目矣」<br/><br/>　　掌法是非「续汉书百官志云治书侍御史掌以法律当其是非○今案续汉书百官志三」平罪轻重「汉官典职云治书侍御史二人治廷尉奏事平罪轻重○今案陈俞本平津辑本平罪作罪当」纠察六品「续汉书百官志云治书侍御史纠察六品以下桓帝以后不治讞充位而已○今案续汉志无纠察以下本钞七文引亦有六品一句御览二百六引无察字餘同陈本俞本桓作惠不治三字作无所平治充作备」<br/><br/>　　慰劳四方「魏氏春秋云荀昱字昱伯為治书侍御史慰劳四方○今案陈俞本昱作寓」选明法律「续汉书百官志宣帝幸宣室决狱令侍御史二人治书治书御史起此明法律者為之○今案详本篇上文」授准绳官「谬世应石鉴碑云君為治书侍御史朝廷以公雅节不群直方其道仍授准绳之官频居爪牙之任鹰时虎视而庶僚风靡○今案严辑本谬世应文同陈俞本准作準」识朗明正「山公啟事云治书侍御史王啟识朗明正后来之俊也○今案陈俞本严辑本山公啟事同」鹰跱虎视「谬世应石鉴云君為治书侍御史鹰跱虎视而庶僚风靡○今案详本篇上文」高柔省讼「魏志高柔字文惠為治书侍御史时人閒数有诽谤柔上疏曰今妖言者必戮告之者必赏既使过误无反善之路又鬪凶狡之群相诬罔之渐诚非所以息姦省讼也○今案魏志二十四人閒作民閒姦作奸本钞改人者唐钞避太宗讳也」<br/><br/>　　石鉴直方「谬世应集石鉴碑云君為治书侍御史朝廷以公雅节不群直方其道居爪牙之任○今案详本篇上文」詔书以王冲為治书「晋太康起居注武帝詔曰故司空王基夙為先帝授任基子冲尚书郎中虽复清途犹未免楚挞其以冲為治书侍御史○今案御览二百十五引太康起居注复作在餘同陈俞本脱太康二字冲作仲无虽复九字」<br/><br/>　　手詔以陈寿為治书「王晋书杜预為镇南入辞啟巴蜀有陈寿才史通博宜补黄散上曰卿说晚寿可作治书侍御史否预对曰唯在圣詔即手詔用寿為治书侍御史○今案陈俞本為镇南三字作将之镇又陈本脱巴字立上曰二十三字俞本散下有之职二字卿下有何字预对误须对圣误正椎下脱在字考今晋书杜预传无巴蜀有三字及卿说晚三字餘同」<br/><br/>　　程貌作大篆「卫恒集云程貌為衙狱吏得罪始皇繫云阳十年从狱中作大篆少者增益多者减损方者使圆圆者使方奏之始皇善之出為御史○今案晋书三十六载四书势减损作损减圆作员陈本已改员」<br/><br/>　　儿宽语经学「汉书儿宽传举侍御史见上语经学上悦之从问尚书一篇○今案见汉书五十八」班固作哀辞「班固集马仲都哀辞云车骑阳文矦马仲都明帝舅也从车驾於洛川浮桥马入水溺死帝顾谓侍御史班固於马上作哀辞○今案陈本马上误為上无马上於字餘同百三家本固集车骑下有将军二字阳文作顺文洛川作水字入水上有惊字餘同」<br/><br/>　　李恂写山川「续汉书李恂字少英迁御史持节使幽州所过皆图写山川屯田聚落百餘卷肃宗嘉之○今案陈本脱字少英三字姚辑汪辑本续汉书亦然但御上有侍字汪本又肃作宪餘亦同」<br/><br/>　　周腾观星象「豫章周腾字叔达為侍御史桓帝当郊平明应出腾仰观曰夫主者象星今宿中宿及策马星悉不动上明不出至四更皇太子卒○今案陈本不动上有下字同」<br/><br/>　　陈咸归于乡里「东观记陈宠曾祖父咸哀平间以明律令為侍御史王莽篡位父子相将归于乡里闭门不出入乃收家中律令文书壁藏之以俟帝王咸常敕戒子孙曰為人议法当依於轻虽有百金之利无与人重比○今案本钞侍御史篇引比作议餘同聚珍本东观记十九无于字入字敕字利下有慎字姚辑本為上脱令字脱比字餘与聚珍同陈本脱比字餘亦与聚珍本同」<br/><br/>　　惠伯遁入山林「陈留风俗传云桓烈字惠伯為侍御史以王莽之初遁入山林世祖即位光於家食二千石禄以旌其德○今案陈俞本光於作就其食下有以字又陈本脱传字」<br/><br/>　　○侍御史八十七<br/><br/>　　周曰柱下秦為御史「汉官仪周曰柱下史考聃為之奏改為御史注下史一名柱后史谓冠以鈌為柱言其审固不挠也○今案陈俞本改注六典非也平津馆辑本汉官仪据书钞引无周曰二字固字则其所见本异也考初学记十二引汉官无仪字周曰作周官為三字无老聃九字餘与旧钞合通典职官门虽不引书名与旧钞悉同」<br/><br/>　　初上称守满岁拜真「晋百官表注侍御史员十五人皆用公府掾属高第补或用故守相议郎中為之初上称守满岁拜真○今案陈本改注续汉百官志考今晋书二十四职官志侍御史条下无此文」冠法冠「汉官仪侍御史冠法冠案详本卷上治书侍御史篇」<br/><br/>　　簪白笔「魏略明帝时大会殿中侍御史簪白笔侧阶而坐上问曰在此為何官侍中辛毗对曰此為御史旧时簪白笔以奏不法今但备官位耳○今案御览六百八十八引魏略曰在作左右旧时句无时字白字耳上无位字餘同陈本明帝时作帝尝但作直无官字位下有但毦笔二字」<br/><br/>　　官注言行「汉旧仪云侍御史周官也始皇灭楚以其君冠赐御史汉兴袭秦因而不改掌注言行纠诸不法府掾属高第补之秩六百石员五十人○今案陈俞本脱始皇十一字及府掾以下平津馆辑本汉旧仪补遗据书钞引与旧钞脗合又附注云五十人当依汉志作十五人」<br/><br/>　　主方书「史记张苍好书厯秦时為御史主柱下方书也○今案史记张丞相列传好书下有律字陈本脱好书三字柱误拄」受奏事「续汉书百官志侍御史员十五人受公卿郡吏奏章有违失者举核○今案续汉百官志三无员字核下有之字陈本已照改」治詔狱「晋百官奏事箴云侍御史一人秩与御史同掌治詔狱及廷尉不当者皆治之○今案陈俞本脱秩字餘同」察辞詔「汉旧仪惠帝三年相国奏遣御史监察三辅郡所察詔凡九条监者二岁一更常以中月奏事也○今案　　　钦定图书集成岁功典八十六引汉旧仪遣作诸中月作十一月餘同陈俞本汉旧仪改汉官辨詁无群字餘同本钞下文引三辅以上亦作汉官辨故故詁古通字」<br/><br/>　　举非法「续汉书百官志侍御史十五人秩六百石掾属高第□之或故牧守议郎中為之掌察举非法受公卿郡吏奏事有违失者举核○今案续汉百官志三无掾属十五字刘昭注引汉仪有掾属六字餘同」<br/><br/>　　察百僚督州郡「汉官典职云侍御史纠察百僚督察州郡○今案续汉志补注引官典职督下无察字陈俞本已照删」掌万民「汉官仪侍臣云侍御史秦官周有御史掌郡国都邑及万民之治以赞冢宰○今案陈本无及字侍臣考御览二百二十七引汉官郡作邦邑作鄙餘与旧钞脗合足订陈本之误」监三辅「汉官辨故云惠帝三年相国奏遣御史监三辅○今案详上文察辞詔一条下」掌殿门宿卫「晋百官表注云侍御史掌殿门以内防宿卫署在殿中者皆揔摄○今案陈俞本同」不入殿案行「傅咸集百官表云侍御史不得入殿案行○今案陈俞本及傅节子辑本同」<br/><br/>　　监威仪「续汉书百官志侍御史十五人掌察举法凡郊庙之祠及大朝会大封拜二人监威仪有过误则奏核之○今案续汉百官志三过误作违失木钞上文两引亦作失」<br/><br/>　　监祭祀「晋百官表侍御史周為柱下史老聃為之职掌诸嘈其治事纠察不法监祭祀朝会及诸公象也○今案陈俞本脱聃四字及诸五字又陈本注内监下＼脱脱祭字考今晋书职官志亦无此文」<br/><br/>　　赵尧刀笔称迁至御史「汉杂事云赵尧以刀笔称迁至御史○今案陈本称作稍御上有侍字」郑均月餘而迁「东观记郑均字仲虞拜侍御史召见极问乃上封事月尚书○今案本钞下文引郑均四句召作引餘同陈本及聚珍本姚辑本东观记无召见八字餘同」盛吉一月而迁「会稽典录云盛吉字君达厯司徒居方拜侍御史一月而迁中丞○今案俞本脱陈本字君十二字作拜司徒三字」斩伐不避贵戚「史记尹齐以刀稍迁至侍御史事张汤汤称為廉正使督盗贼所斩伐不避贵戚○今案陈俞本御上无侍字戚作埶史记酷吏列传亦无侍字考本钞下文两引史记酷吏传皆作侍御史此盖隋所见本如此」<br/><br/>　　执政无所迴避「续汉书桓典為侍御史是时宦官争权典执政无所迴避常乘驄京师畏惮為之语曰行行且止避驄马御史○今案陈本争作秉餘同姚辑本汪辑本书秉权作乱政执政作执法畏惮作畏之餘同初学记十二引执政下有心字餘与姚同」<br/><br/>　　埋车奏梁冀「续汉书张纲字大纪迁侍御史汉初安帝遣八使巡行风俗八使同日拜谓之八座皆宿儒要位惟纲年少官微餘人受命各之所部而纲独埋其车轮於洛阳都亭曰豺狼当路安问狐狸遂奏梁冀兄弟罪恶京师震悚○今案初学记十二御览二百二十七引大纪作文纪无安帝二字座作彦无餘人二字又初学记二十引有安帝二字御七百七十八引独作顺帝考范书遣八使事在顺帝汉安元年陈本已改注范书姚辑汪辑本续汉字句微异」<br/><br/>　　索纸奏郭彰「傅畅晋讚云刘毅子暾字长升遵其家业用心厉正為侍御史郭彰以后亲呵暾我不能截君角暾曰天子法冠而欲截角何以敬耳索纸笔奏之彰伏座下不敢复言於是暾正直之望同於内外也○今案俞本脱毅子二字升作叔又无座下字复字同作著陈本已改今晋书见卷四十五」<br/><br/>　　延年霍光无人臣礼「汉书严延年迁侍御史宣帝立奏核霍光擅立主无人臣礼奏虽寝朝廷肃然震悚○今案汉书九十立主作废立肃然作肃焉无震悚二字」<br/><br/>　　陈翔奏梁冀威仪不整「续汉书陈翔字子麟迁侍御史正朔旦朝贺梁冀威仪不整请收治罪时人奇之○今案初学记十二引及姚辑汪辑本续汉书正朔旦作元日治作理陈本治上增理字亦作元日」<br/><br/>　　刘暾奏王浑无大臣之节「傅畅晋譖奏司徒王浑蒙国厚恩备位鼎司不能上佐於天子下遂万物之宜举动轻速无大臣之节请免官诸闻暾此奏皆叹美之○今案俞本於天子三字作公口二字无诸闻以下陈本已改今晋书」<br/><br/>　　治狱以為能「史记张汤补侍御史案事治陈皇后蛊狱深竟党与上以為能○今案近本史记酷吏传无侍字」断狱朝野称当「王晋书庾峻字山甫博学有才思长安犬久不决转峻為侍御史往断之朝野称当○今案陈本同事文类聚新集二十九引王书博作好无长安以下今晋书五十亦作好当作允」<br/><br/>　　戴礼能治剧「谢汉书戴礼雅有威重拜侍御史以能治剧出為丹阳东都尉○今案陈俞本及姚本汪本谢书同」　孙琳习内事「山公啟事云通事令史孙琳习内事久才宜殿中侍御史须宜补之不审可否○今案初学记十二引啟事琳作□久字在习字上须宜作须空陈本已照改」郑璩尽节刚正「东观记云郑璩字平卿拜侍御史上疏曰臣斗筲之小吏擢在察视之官职任过分当刺邪矫枉詔书示官府曰璩尽节刚正亦何陵迟之有赐璩素六十匹由是显名○今案聚珍本十九同陈本璩误剧侍御史误作内史本钞下文引亦作璩作侍御史姚辑本亦作璩餘与陈同」<br/><br/>　　刘暾用心厉正「晋诸公讚刘暾字长升遵其家业用心厉正為侍御史之职○今案详本篇上文」嘉其持重「续汉书种暠字伯景顺帝时為侍御史监太子於承光宫中常侍高梵从中军贺迎太子太傅杜乔疑不知所為暠乃手剑当前曰太子国之储嗣今常侍无尺寸詔何知非姦帝嘉其持重称善良久○今案姚辑本汪辑本后汉从中五字作受敕迎三字杜乔作高襄车下无前字嗣作副尺寸作一尺汪又夹注云高襄一作杜乔陈本脱字伯景三字尺寸二字所為作所以仍作杜乔餘与姚同」<br/><br/>　　引见极问乃上封事「东观记云郑均字仲虞拜侍御史引见极问乃上封事上甚悦赐车马衣服○今案本篇上文引无上甚八字引见作召见餘同」议法依轻「东观记陈宠曾祖父咸哀平问以明律令為侍御史常敕戒子孙曰為人议法令当依轻虽有百金之利无异人重议○今案本卷治书侍御史篇引议作比餘详上」刺邪矫枉「东观记郑璩為侍御史义已见上○今案详本篇上文」杨秉有宰相之才「谢汉书杨秉字叔节拜侍御史执法省门多所弹纠名由此显京师咸称有宰相之才○今案陈俞本无字叔节三字姚辑汪辑本谢书亦然并脱执法四字」刁曜有鞭臣之节「谢汉书刁曜拜侍御史自在朝廷堂堂蹇諤有鞭臣之节○今案陈俞本及姚辑本汪辑本谢书鞭俱作边姚氏附注以边字為误而未知其当作某字今影钞作鞭则其字本作鯾无疑鯁鞭形近易譌故也」<br/><br/>　　○直指绣衣八十八<br/><br/>　　绣衣直指武帝所制「汉书百官公卿表谢书有绣衣直指武帝所制不常置也○今案见汉书卷十九上」讨姦猎治大狱「汉书百官公卿表谢书有绣衣直指出讨姦猾治大狱武帝所制不常置也○今案见卷十九上１」贵戚惶恐「汉书江充字次倩使匈奴还拜直指绣衣使者督三辅盗贼禁察踰侈充举核奏可於是贵戚子弟惶恐叩头求免○今案汉书四十五免作哀陈本亦作哀」威震州郡「汉书雋不疑传云武帝末郡国群起暴胜之為直指使者衣绣衣持斧逐捕盗贼督课郡国东至渤海以军兴诛不从命者威震州郡暴胜之素闻不疑贤至渤海欲相见之○今案汉书七十一无渤字震作振欲相四字作遣吏请与相见陈本至州郡句止已改从今本」<br/><br/>　　王贺纵而不诛「汉书王贺字翁孺為绣衣御史逐捕群盗纵而不诛○今案见汉书九十八元后传」<br/><br/>　　○兰臺令史八十九<br/><br/>　　景伯作颂除臺令史「华谭汉书贾逵字景伯有胆才能通古今学神爵集宫殿上召见敕兰臺给笔作神爵颂除兰臺令史○今案汪辑本华嶠后汉书及陈俞本学下多时有二字又汪本无学字古今作今古笔下有札字又注云书钞引作华谭」<br/><br/>　　武仲能文為兰臺令史「魏文典论傅毅之於班固因与弟超书曰武仲以能属文為兰臺令史○今案文选五十二固下有伯仲之閒耳而固二句无因字餘同陈本书曰以上作班固与弟书曰六字俞本作傅毅之文与班固同与弟书曰云云」<br/><br/>　　班固作本纪「续汉书班固除兰臺令史与陈宗尹敏共作世祖本纪○今案姚辑本同汪辑本续汉作改成」李尤撰汉记「魏文典论云李尤字伯宗年少有文章贾逵荐尤有相如杨雄之风拜兰臺令史与刘珍等共撰汉记○今案俞本脱年字陈本宗作仁年少句作少以文章显餘同考文选典论论文无此段百三家魏文集建安诸序无年字珍作餘同」<br/><br/>　　○司直九十<br/><br/>　　朝廷惮之「汉书翟方进传為丞相司直旬月闻免两司隶朝廷惮之丞相薛宣嘉其重器乃常诚掾史谨事司直翟君必在相位以其不久也○今案汉书八十四月作岁嘉其重器作甚器重焉餘同陈俞本已照改」<br/><br/>　　百僚惮之「东观汉记杜林字伯山迁大司徒司直百僚知林以明德用甚尊惮之○今案聚珍本东观记明作名尊作敬姚辑本陈俞本亦作敬餘同本钞敬改尊者宋人传写避翼祖讳也」<br/><br/>　　方进免捐勋「汉书翟方进字子威為丞相司直司隶捐勋初拜不肯謁丞相薛宣御史大夫方进后朝会相见礼节又倨方进阴察之勋私过光禄大夫庆忌又逢帝舅王商下车立於是方进举奏勋轻慢宰相贱易上卿又屈节失度邪□无常请下丞相免勋官○今案见汉书八十四」<br/><br/>　　刘愧核王含「晋中兴书彭城刘录云愧字大连為丞相司直王舍以兄弟显贵骄傲自咨愧自核奏免含官王氏深忌之○今案亦见今晋书六十九兄弟作族疆免含官作事虽被寝餘同陈俞本已改从今晋书仍冒称中兴书非也又俞本大连作文连文钞御史中丞篇引中兴书此段作邓愧」<br/><br/>　　弹奏不畏疆御「晋中兴书刘愧為丞相司直在朝不畏疆御○今案亦见今ｖ六十九同考本钞御史中丞篇及翰苑新书前集卷三引晋中兴书皆作邓愧」所纠多见採用「虞预晋书刘愧為丞相司直在朝多所弹纠虽上不尽从多见採用○今案陈俞本同本钞御史中丞篇引同」王良节俭妻子不至官舍「续汉书王良字仲子拜司徒司直妻子不至官舍在位布被瓦器无兼膳节俭过度○今案陈俞本及汪辑本续汉书拜下有大字至作入姚本亦有大字」宣秉篤义禄俸收养宗族「续汉书宣秉字巨公拜司徒司直清白篤义得禄俸收养内外宗族○今案陈俞本及姚辑本拜下有大字无俸字汪辑本亦然又宗作亲」<br/><br/>　　○謁者僕射九十一<br/><br/>　　謁者僕射秦官「应劭汉官仪謁者僕射秦官也古者重武事故射有主射以督之也○今案范书光武纪注引故射有三字作每官必有四字餘同陈俞本古下无者字故射有三字作是故设三字」<br/><br/>　　持匕首剑「汉官仪明帝詔书昔荆軻劫秦始皇变起两楹之间其后謁者之引客持匕首剑刺掖高祖偃武易之以板○今案平津馆辑本掖作腋武下有行文故三字陈俞本脱之引客三字餘同平津本」<br/><br/>　　冠高山冠「胡百始汉官云秦灭齐以其君冠赐近臣今謁者僕射所冠高山冠是也○今案陈俞本官下增仪字除同平津本胡伯始汉官一卷脱此条考续汉志补注引胡说与此同」掌朝覲威仪「晋百官表注謁者僕射一人秦官凡掌朝覲威仪神礼容拜望奉卿校以上朝录謁者凡臺白謁於所司揔统也○今案陈俞本神礼以下及掌上凡字」<br/><br/>　　释之言便宜「汉书张释之字季中郎将袁盎知其贤请补謁者既朝毕因前言便宜事文帝称善迁謁者僕射从行登虎圈上问上林尉禽器簿十餘问不能对虎图嗇夫对饗应无穷詔释之拜嗇夫為上林令释之前曰夫絳矦周勃东阳矦张相如此两人言不能出口岂效嗇夫喋叶利口捷给哉且秦以任刀笔之吏天上土崩今陛下以嗇夫口辨而迁之臣恐天下急口辨无其旧帝乃止释之参乘○今案汉书五十急口作争口餘同旧钞詔释之至参乘十五句窜入下条注中今移正」<br/><br/>　　耿秉议边事「续汉书耿秉字伯初為謁者僕射每公卿会议常引秉上殿访以边事○今案俞本姚本汪本续汉為謁作拜謁陈本改引范书而书名作汉书脱后字则尤谬矣」<br/><br/>　　季明有高才「张显折言云魏謁者僕射季明清达有高才多识前代格言以為杨雄司马游儔也○今案俞本析作片游作之格言下脱以字陈本玉函山房辑本折言脱杨雄句又陈本脱折言二字」<br/><br/>　　尧之尊官「汉官仪孝明皇帝丁酉詔书曰謁者尧之尊官所以试舜於四门○今案平津辑本据旧钞引同陈本孝明九年作明帝詔曰四字舜下有宾字」汉武初置「汉书百官公卿表武帝太初元年置謁者僕射七十人秩六百石○今案见汉书十九上」大声者补之「汉旧仪云謁者缺选中郎令美鬢眉大声者以补之○今案陈本同平津辑本声作音」威容者為之「晋百官表注旧謁者七十人后省置三十人皆用孝廉年五十威容严恪能摈者為之也○今案东汉仓要卷九引晋百官表注无旧謁十二字皆上有汉字作宾陈俞本作旧汉餘与会要同又俞本宾下有赞字」<br/><br/>　　出则春引「续汉书百官志謁者僕一人天子出则奉引○今案见续汉百官志二」<br/><br/>　　朝则儐赞「晋百官表注云謁者十八掌捧詔书使拜从之事朝会则儐赞引王卿校尉上殿○今案陈俞本脱使拜五字引王七字又陈本脱会字但留一空格」掌报章奏事「汉官仪謁者三十人秩四百石掌报章奏事及丧吊祭享也○今案陈本平津辑本同」领臺内禁令「晋百官表注云詔謁者问免卿校以上官监祀请雨及丧葬吊祭高功者兼领臺内禁令○今案陈俞本兼下脱领字」视河内失火「汉书汲黯為謁者河内失火延烧十餘家上使黯视之还报曰家人失火屋比延烧不足忧臣过河内贫人伤水旱万餘家或父子相食臣谨以便宜持节发河内仓粟以賑贫民请归节伏矫制罪上贤而释之○今案汉书五十卷十餘作千餘陈本已照改史记汲郑列传河内作河南」<br/><br/>　　求天下遗书「汉书成帝纪云河平三年謁者陈农求遗书於天下○今案见汉书卷十」江充使匈奴「汉书江充字次倩拜謁者使匈奴始充自请愿使匈奴詔问其状充对曰因变制宜不可预图○今案见汉书四十五」终军行郡国「汉书终军字子云為謁者使行郡国建节东出关使者还奏事上甚悦○今案见汉书六十四下」主父偃所言九事「汉书主父偃传云上书闕下朝奏暮人见其言九事八事為律令○今案见汉书卷六十四上」宋叔平罢「谢汉书宋度字叔平除謁者以詔书赐降候胡郎门门闭度顿首让胡掾赐毕奏罢大鸿臚京师称曰宋叔平一使罢奏九卿○今案陈本脱赐降二十一字姚辑汪辑本谢书侯胡作俟朝郎作一口闭作开使作史罢奏作奏罢餘同」<br/><br/>　　因流為水排「魏志韩暨為謁者旧时冶作马排每一熟石用马百匹更作人排又功力暨乃因长流取水為水排计其利益参倍於前在职七年器用充实○今案魏志二十四謁上有监冶二字流下无取水二字参作三熟作孰陈俞本无取字计上有年字参亦作三」<br/><br/>　　上直持赤幘「益部耆旧传曰何汝字景伯為謁者上直令持赤幘百僚不懈至晡日果食也○今案陈俞本懈作解又陈本晡误脯」江次倩魁岸武帝爱之「汉书江充字次倩為人魁岸容貌甚壮武帝望而爱之曰燕赵固多奇士既至於前问以当世政事上悦之拜謁者○今案汉书四十五爱作异陈俞本已照改」孟孙瓌瑋和帝伟之「华嶠汉书何熙字孟孙身长八尺五寸体貌魁梧丘虚瓌瑋与人绝异和帝时拜謁者熙善為威容赞拜殿中音动左右帝伟之○今案魏志十二裴注引无丘虚八字伟之误佳之餘同陈俞本脱魁梧丘虚四字及熙善二字姚辑本与裴注引同汪辑续汉书梧下夹注云一作瓌伟又善為句移在绝异下餘同」<br/><br/>　　北堂书钞卷第六十二 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9668.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9670.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

