<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《史记》正文_三十世家·陈杞世家_司马迁作品 - 维普阅读网</title>
<meta name="keywords" content="史记,史记原文,史记阅读,三十世家·陈杞世家全文,司马迁作品" />
<meta name="description" content="史记原文阅读,三十世家·陈杞世家全文在线阅读,司马迁作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-220-2627.html";
var nextpage="novel-read-220-2629.html";
var indexpage = "novel-chapter-220.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-220.html">史记</a></strong>
<strong><a href="novel-chapter-220.html">史记目录</a></strong>
<span>三十世家·陈杞世家</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-220-2627.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>三十世家·陈杞世家</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=司马迁&amp;searchsubmit=yes"  target="_blank">司马迁</a><span class="divide">|</span>发布时间：2014-08-16 21:55:06<span class="divide">|</span></p>
<div class="page-body">
<div class="page-content">
<p>【原文】<br/>　　陈胡公满者，虞帝舜之後也。昔舜为庶人时，尧妻之二女，居于妫汭，其後因为氏姓，姓妫氏。舜已崩，传禹天下，而舜子商均为封国。夏后之时，或失或续。至于周武王克殷纣，乃复求舜後，得妫满，封之於陈，以奉帝舜祀，是为胡公。<br/><br/>　　胡公卒，子申公犀侯立。申公卒，弟相公皋羊立。相公卒，立申公子突，是为孝公。孝公卒，子慎公圉戎立。慎公当周厉王时。慎公卒，子幽公宁立。<br/><br/>　　幽公十二年，周厉王奔于彘。<br/><br/>　　二十三年，幽公卒，子釐公孝立。釐公六年，周宣王即位。三十六年，釐公卒，子武公灵立。武公十五年卒，子夷公说立。是岁，周幽王即位。夷公三年卒，弟平公燮立。平公七年，周幽王为犬戎所杀，周东徙。秦始列为诸侯。<br/><br/>　　二十三年，平公卒，子文公圉立。<br/><br/>　　文公元年，取蔡女，生子佗。十年，文公卒，长子桓公鲍立。<br/><br/>　　桓公二十三年，鲁隐公初立。二十六年，卫杀其君州吁。三十三年，鲁弑其君隐公。<br/><br/>　　三十八年正月甲戌己丑，桓公鲍卒。桓公弟佗，其母蔡女，故蔡人为佗杀五父及桓公太子免而立佗，是为厉公。桓公病而乱作，国人分散，故再赴。<br/><br/>　　厉公二年，生子敬仲完。周太史过陈，陈厉公使以周易筮之，卦得观之否：“是为观国之光，利用宾于王。此其代陈有国乎？不在此，其在异国？非此其身，在其子孙。若在异国，必姜姓。姜姓，太岳之後。物莫能两大，陈衰，此其昌乎？”<br/><br/>　　厉公取蔡女，蔡女与蔡人乱，厉公数如蔡淫。七年，厉公所杀桓公太子免之三弟，长曰跃，中曰林，少曰杵臼，共令蔡人诱厉公以好女，与蔡人共杀厉公而立跃，是为利公。利公者，桓公子也。利公立五月卒，立中弟林，是为庄公。庄公七年卒，少弟杵臼立，是为宣公。<br/><br/>　　宣公三年，楚武王卒，楚始彊。十七年，周惠王娶陈女为后。<br/><br/>　　二十一年，宣公後有嬖姬生子款，欲立之，乃杀其太子御寇。御寇素爱厉公子完，完惧祸及己，乃奔齐。齐桓公欲使陈完为卿，完曰：“羁旅之臣，幸得免负檐，君之惠也，不敢当高位。”桓公使为工正。齐懿仲欲妻陈敬仲，卜之，占曰：“是谓凤皇于飞，和鸣锵锵。有妫之後，将育于姜。五世其昌，并于正卿。八世之後，莫之与京。”<br/><br/>　　三十七年，齐桓公伐蔡，蔡败；南侵楚，至召陵，还过陈。陈大夫辕涛涂恶其过陈，诈齐令出东道。东道恶，桓公怒，执陈辕涛涂。是岁，晋献公杀其太子申生。<br/><br/>　　四十五年，宣公卒，子款立，是为穆公。穆公五年，齐桓公卒。十六年，晋文公败楚师于城濮。是岁，穆公卒，子共公朔立。共公六年，楚太子商臣弑其父成王代立，是为穆王。十一年，秦穆公卒。十八年，共公卒，子灵公平国立。<br/><br/>　　灵公元年，楚庄王即位。六年，楚伐陈。十年，陈及楚平。<br/><br/>　　十四年，灵公与其大夫孔宁、仪行父皆通於夏姬，衷其衣以戏於朝。泄冶谏曰：“君臣淫乱，民何效焉？”灵公以告二子，二子请杀泄冶，公弗禁，遂杀泄冶。十五年，灵公与二子饮於夏氏。公戏二子曰：“徵舒似汝。”二子曰：“亦似公。”徵舒怒。灵公罢酒出，徵舒伏弩厩门射杀灵公。孔宁、仪行父皆奔楚，灵公太子午奔晋。徵舒自立为陈侯。徵舒，故陈大夫也。夏姬，御叔之妻，舒之母也。<br/><br/>　　成公元年冬，楚庄王为夏徵舒杀灵公，率诸侯伐陈。谓陈曰：“无惊，吾诛徵舒而已。”已诛徵舒，因县陈而有之，群臣毕贺。申叔时使於齐来还，独不贺。庄王问其故，对曰：“鄙语有之，牵牛径人田，田主夺之牛。径则有罪矣，夺之牛，不亦甚乎？今王以徵舒为贼弑君，故徵兵诸侯，以义伐之，已而取之，以利其地，则後何以令於天下！是以不贺。”庄王曰：“善。”乃迎陈灵公太子午於晋而立之，复君陈如故，是为成公。孔子读史记至楚复陈，曰：“贤哉楚庄王！轻千乘之国而重一言。”<br/><br/>　　八年，楚庄王卒。二十九年，陈倍楚盟。三十年，楚共王伐陈。是岁，成公卒，子哀公弱立。楚以陈丧，罢兵去。<br/><br/>　　哀公三年，楚围陈，复释之。二十八年，楚公子围弑其君郏敖自立，为灵王。<br/><br/>　　三十四年，初，哀公娶郑，长姬生悼太子师，少姬生偃。二嬖妾，长妾生留，少妾生胜。留有宠哀公，哀公属之其弟司徒招。哀公病，三月，招杀悼太子，立留为太子。哀公怒，欲诛招，招发兵围守哀公，哀公自经杀。招卒立留为陈君。四月，陈使使赴楚。楚灵王闻陈乱，乃杀陈使者，使公子弃疾发兵伐陈，陈君留奔郑。九月，楚围陈。十一月，灭陈。使弃疾为陈公。<br/><br/>　　招之杀悼太子也，太子之子名吴，出奔晋。晋平公问太史赵曰：“陈遂亡乎？”对曰：“陈，颛顼之族。陈氏得政於齐，乃卒亡。自幕至于瞽瞍，无违命。舜重之以明德。至於遂，世世守之。及胡公，周赐之姓，使祀虞帝。且盛德之後，必百世祀。虞之世未也，其在齐乎？”<br/><br/>　　楚灵王灭陈五岁，楚公子弃疾弑灵王代立，是为平王。平王初立，欲得和诸侯，乃求故陈悼太子师之子吴，立为陈侯，是为惠公。惠公立，探续哀公卒时年而为元，空籍五岁矣。<br/><br/>　　十年，陈火。十五年，吴王僚使公子光伐陈，取胡、沈而去。二十八年，吴王阖闾与子胥败楚入郢。是年，惠公卒，子怀公柳立。<br/><br/>　　怀公元年，吴破楚，在郢，召陈侯。陈侯欲往，大夫曰：“吴新得意；楚王虽亡，与陈有故，不可倍。”怀公乃以疾谢吴。四年，吴复召怀公。怀公恐，如吴。吴怒其前不往，留之，因卒吴。陈乃立怀公之子越，是为湣公。<br/><br/>　　湣公六年，孔子適陈。吴王夫差伐陈，取三邑而去。十三年，吴复来伐陈，陈告急楚，楚昭王来救，军於城父，吴师去。是年，楚昭王卒於城父。时孔子在陈。十五年，宋灭曹。十六年，吴王夫差伐齐，败之艾陵，使人召陈侯。陈侯恐，如吴。楚伐陈。二十一年，齐田常弑其君简公。二十三年，楚之白公胜杀令尹子西、子綦，袭惠王。叶公攻败白公，白公自杀。<br/><br/>　　二十四年，楚惠王复国，以兵北伐，杀陈湣公，遂灭陈而有之。是岁，孔子卒。<br/><br/>　　杞东楼公者，夏后禹之後苗裔也。殷时或封或绝。周武王克殷纣，求禹之後，得东楼公，封之於杞，以奉夏后氏祀。<br/><br/>　　东楼公生西楼公，西楼公生题公，题公生谋娶公。谋娶公当周厉王时。谋娶公生武公。武公立四十七年卒，子靖公立。靖公二十三年卒，子共公立。共公八年卒，子德公立。德公十八年卒，弟桓公姑容立。桓公十七年卒，子孝公匄立。孝公十七年卒，弟文公益姑立。文公十四年卒，弟平公郁立。平公十八年卒，子悼公成立。悼公十二年卒，子隐公乞立。七月，隐公弟遂弑隐公自立，是为釐公。釐公十九年卒，子湣公维立。湣公十五年，楚惠王灭陈。十六年，湣公弟阏路弑湣公代立，是为哀公。哀公立十年卒，湣公子敕立，是为出公。出公十二年卒，子简公春立。立一年，楚惠王之四十四年，灭杞。杞後陈亡三十四年。杞小微，其事不足称述。<br/><br/>　　舜之後，周武王封之陈，至楚惠王灭之，有世家言。禹之後，周武王封之杞，楚惠王灭之，有世家言。契之後为殷，殷有本纪言。殷破，周封其後於宋，齐湣王灭之，有世家言。后稷之後为周，秦昭王灭之，有本纪言。皋陶之後，或封英、六，楚穆王灭之，无谱。伯夷之後，至周武王复封於齐，曰太公望，陈氏灭之，有世家言。伯翳之後，至周平王时封为秦，项羽灭之，有本纪言。垂、益、夔、龙，其後不知所封，不见也。右十一人者，皆唐虞之际名有功德臣也；其五人之後皆至帝王，馀乃为显诸侯。滕、薛、驺，夏、殷、周之间封也，小，不足齿列，弗论也。<br/><br/>　　周武王时，侯伯尚千馀人。及幽、厉之後，诸侯力攻相并。江、黄、胡、沈之属，不可胜数，故弗采著于传。<br/><br/>　　太史公曰：舜之德可谓至矣！禅位於夏，而後世血食者历三代。及楚灭陈，而田常得政於齐，卒为建国，百世不绝，苗裔兹兹，有土者不乏焉。至禹，於周则杞，微甚，不足数也。楚惠王灭杞，其後越王句践兴。<br/><br/>　　盛德之祀，必及百世。舜、禹馀烈，陈、杞是继。妫满受封，东楼纂系。阏路篡逆，夏姬淫嬖。二国衰微，或兴或替。前并後虏，皆亡楚惠。句践勃兴，田和吞噬。蝉联血食，岂其苗裔？<br/><br/>【译文】<br/>　　陈胡公满，是虞帝舜的后代。当初舜还是一个平民时，尧把自己的两个女儿嫁给了他，住在妫汭，他的后代就借此地名当姓氏，姓了妫氏。舜死后，把天下传给禹，舜的儿子商均是一个诸侯。夏代时，舜后人的侯位时断时续。周武王战胜殷纣以后，又寻找舜的后人，找到妫满，把他封在陈国，来供奉帝舜的岁时祭祀，就是胡公。<br/><br/>　　胡公死，其子申公犀侯继位。申公死，其弟相公皋羊继位。相公死，又立起申公之子突为君，就是孝公。孝公死，其子慎公圉戎继位。慎公时正当周厉王之朝。慎公死，其子幽公宁继位。<br/><br/>　　幽公二十年(前841)，周厉王逃到彘地。<br/><br/>　　二十三年(前832)，幽公死，其子釐公孝继位。釐公六年(前828)，周宣王即位。三十六年(前796)，釐公死，其子武公灵继位。武公十五年(前781)死，其子夷公说继位。这年，周幽王即位。夷公三年(前778)死，其弟平公燮继位。平公七年(前771)，周幽王被犬戎杀死，周王朝首都东迁洛邑。秦国开始成为诸侯。<br/><br/>　　二十三年(前755)，平公死，其子文公圉继位。<br/><br/>　　文公元年(前754)，娶了蔡国之女为妇，生下儿子佗。十年(前745)，文公死，其长子桓公鲍继位。<br/><br/>　　桓公二十三年(前722)，鲁隐公即位。二十六年(前719)，卫人杀死卫君州吁。三十三年(前712)，鲁人杀死鲁隐公。<br/><br/>　　三十八年(前707)正月甲戍己丑，桓公鲍死。其弟佗之母是蔡国之女，因此蔡人为佗杀死五父和桓公太子免而立佗为国君，就是厉公。桓公病后国内大乱，国民离散，所以两次发来讣告。<br/><br/>　　厉公二年(前705)，生下儿子敬仲完。正值周太史经过陈国，陈厉公让他用《周易》为儿子算卦，得到的卦象是《观卦》变《否(pǐ，痞)卦》，周太史说：“这叫做能看到国家的荣光，利于做天子之宾。他大概会取代陈国而自己据有国家吧？不是在陈国，大概是在别的国家吧？这事不会发生在他本人之世，大概是发生在他子孙之时吧？如发生在别国，一定是在姜姓国家。因为姜姓是太岳的后代。事物不能在两个方面都充分发展，大概要等到陈国衰亡，他的后代就要昌盛了吧？”<br/><br/>　　陈厉公娶蔡国之女为妻，蔡女与蔡国一个人通奸，陈厉公也屡次去蔡国乱搞女人。七年(前200)，被厉公所杀的桓公太子免的三个弟弟，大的叫跃，二的叫林，小的叫杵臼，一同让蔡人用美女引诱厉公，然后三人与蔡人一起杀掉厉公，而立跃为国君，就是利公。利公是桓公的儿子。利公即位后五个月就死了，二弟林继位，就是庄公。庄公七年(前693)死，小弟弟杵臼继位，就是宣公。<br/><br/>　　宣公三年(前690)，楚武王死，楚国开始强大。十七年(前676)，周惠王娶陈君之女为王后。<br/><br/>　　二十一年(前672)，宣公后来有宠爱之姬生一子名款，宣公想立他为太子，就杀掉了原来的太子御寇。御寇一直喜欢厉公之子完，完害怕祸连自己，就逃到齐国。齐桓公想让陈完做卿，陈完说：“我作为寄居在外之臣，有幸能不做劳苦之役，就是您给我的恩惠了，我不敢担任高官。”桓公就让他做工正之官。齐懿仲想把自己的女儿嫁给陈完，先算一卦，卦辞说：“夫妻好比雄雌凤凰双双飞翔，鸣叫应和响亮清脆。妫姓的后人，将在姜姓之国蕃育昌盛。五代以后就将发达，地位与正卿并驾齐驱。八代以后，无人能与之相比。”<br/><br/>　　三十七年(前656)，齐桓公讨伐蔡国，蔡国战败；齐兵趁势侵入楚国境内，向南直至召(shào，邵)陵，军队返齐时经过陈国。陈国大夫辕涛涂嫌齐军过境骚扰，就骗齐桓公说由东路沿海返齐更好。齐桓公明白真相后大怒，把辕涛涂抓了起来。此年，晋献公逼死自己的太子申生。<br/><br/>　　四十五年(前648)，宣公死，其子款继位，就是穆公。穆公五年(前643)，齐桓公死。十六年(前632)，晋文公在城濮大败楚军。此年，陈穆公死，其子共公朔继位。陈共公六年(前626)，楚国太子商臣杀死父亲楚成王，自立为君，就是楚穆王。十一年(前621)，秦穆公死。十八年(前614)，陈共公死，其子灵公平国继位。<br/><br/>　　陈灵公元年(前613)，楚庄王即位。六年(前608)，楚国征伐陈国。十年(前604)，陈国与楚国媾和。<br/><br/>　　十四年(前600)，陈灵公和陈国大夫孔宁、仪行父都与夏姬通奸，而且贴身穿着夏姬的衣服在朝中嬉笑。大夫泄冶劝谏说：“国君和大臣如此淫乱，让人民如何效法？”陈灵公把此话告诉孔宁、仪行父二人，二人要求杀死泄冶，陈灵公也不禁止他们，于是二人果然杀死了泄治。十五年(前599)，陈灵公和孔宁、仪行父在夏姬家饮酒取乐。陈灵公对二人开玩笑说：“夏徵舒长得像你们。”二人反唇相讥说：“他长得也像您。”夏徵舒听了十分生气。灵公喝完酒出来，夏徵舒藏在马棚门口用箭射杀灵公。孔宁、仪行父吓得逃到楚国，灵公太子午也逃往晋国。夏徵舒自立为陈侯。夏徵舒过去是陈国大夫。夏姬是御叔之妻、夏徵舒之母。<br/><br/>　　陈成公元年(前598)冬天，楚庄王以夏徵舒杀死陈灵公为由，带诸侯之兵讨伐陈国。并且对陈国人说：“别害怕，我只是诛杀夏徵舒而已。”可是杀了夏徵舒之后，借势就把陈国吞并，作为楚国的一个县而占有了，楚国群臣都为此向楚庄王祝贺。这时申叔时从齐国出使回来，独独不表示祝贺。楚庄王问他为什么这样，申叔时回答说：“俗语说得好，有人牵牛抄近路，踩坏别人庄稼地，田地主人追过来，把牛抢来归自己。抄近路踩人田确实有罪，可是因此就把他的牛夺来，不也太过分了吗？现在大王以夏徵舒杀君为不义，因此征集诸侯军队，讨伐夏徵舒以申张正义，可是事毕之后却占有陈国，贪图人家土地，那么今后还怎么号令天下！所以我不祝贺。”楚庄王听后说：“讲得好！”于是从晋国接回陈灵公的太子妫午，立为陈君，象过去一样治理陈国，就是陈成公。孔子在读历史时看到楚国恢复陈国主权一段，说：“楚庄王真可谓贤德。轻视千乘之国而看重一句有益之言。”<br/><br/>　　八年(前591)，楚庄王死。二十九年(前570)，陈国背叛与楚国的盟约。三十年(前569)，楚共王征伐陈国。此年，陈成公死，其子哀公弱继位。楚王因陈国有丧事，罢兵回国。<br/><br/>　　哀公三年(前566)，楚兵包围陈国，后来又饶了陈国。二十八年(前541)，楚国公子围杀死楚王郏(jiá，阳平“家”)敖自立为楚王，就是楚灵王。<br/><br/>　　三十四年(前535)，原先时，陈哀公从郑国娶妻，长姬生下悼太子师，少姬生下儿子偃。哀公又有两名宠幸的妾，长妾生子名叫留，少妾生子名叫胜。哀公最宠爱留，把他托付给自己的弟弟司徒招来照顾。哀公病了以后，三月，招杀死了悼太子，把留立为太子。哀公很生气，想杀掉招，招发兵包围哀公，哀公自缢而死。最后招还是把留立为国君。四月，陈国派使节去楚国报告丧信。楚灵王闻说陈国内乱，就杀掉陈国使者，派公子弃疾举兵征伐陈国，陈君留逃往郑国。九月，楚兵围陈。十一月，灭掉陈国。命楚公子弃疾做陈公。<br/><br/>　　招杀死悼太子时，悼太子的儿子吴逃到晋国。晋平公问太史赵说：“陈国这次算最终灭亡了吧？”太史赵回答说：“陈国是颛(zhuān，专)頊(xū，虚)的后代。等陈氏在齐国得到政权之后，陈国本国才最终灭亡。陈国祖先从幕到瞽(gǔ，古)叟，都未违背天命。加之舜的完美道德，一直到遂，世世恪守其道。等到胡公之世，周天子赐姓，命他供祀舜帝。而且具有大功德之人，应享受百代的祭祀。虞舜享祀的百代之数尚且未满，大概将会在齐国继续享祀吧？”<br/><br/>　　楚灵王灭陈后第五年，楚国公子弃疾杀死灵王自立为楚王，就是平王。平王刚刚即位，想友睦以得诸侯之心，就找到过去陈国悼太子师的儿子吴，立他为陈侯，就是陈惠公。惠公即位后，上溯到哀公死的那年来接续陈国纪年作为元年，空空借了五年。<br/><br/>　　十年(前524)，陈国发生火灾。十五年(前519)，吴王僚命公子光伐陈国，攻取胡、沈而归。二十八年(前506)，吴王阖庐与伍子胥打败楚国攻进郢都。此年，陈惠公死，其子怀公柳继位。<br/><br/>　　怀公元年(前505)，吴王攻破楚国后，驻扎郢都，召见陈怀公。怀公想要前去，陈国大夫说：“吴王最近志得意满，可是楚王虽然逃走，但与陈国是旧交，不能背叛陈、楚之交。”怀公就以身体有病为借口推辞了会见。四年(前502)，吴王又召见怀公，怀公害怕，只得前往吴国。吴王生气上次陈怀公不来，扣留了他，终于死在吴国。陈国于是立怀公之子越为君，就是湣(mǐn，敏)公。<br/><br/>　　湣公六年(前496)，孔子至陈国。吴王夫差征伐陈国，攻取三城而归。十三年(前489)，吴国又来征伐陈国，陈国向楚国告急求救，楚昭王带兵来援救，驻军城父，吴军撤兵。此年，楚昭王死在城父。当时孔子仍在陈国。十五年(前487)，宋国灭掉曹国。十六年(前486)，吴王夫差北伐齐国，在艾陵大败齐兵，又派人召见陈侯。陈湣公害怕，前往吴国。楚国因此征伐陈国。二十一年(前481)，齐国大夫田常杀死齐简公。二十三年(前479)，楚国的白公胜杀死令尹子西、子綦，袭击楚惠王。楚国叶公击败白公，白公自杀。<br/><br/>　　二十四年(前478)，楚惠王复国，举兵北伐，杀死陈湣公，于是灭掉陈国占为楚有。此年，孔子去世。<br/><br/>　　杞国东楼公，是夏代大禹的后代子孙。商朝时其封国时断时续。周武王战胜殷纣之后，寻找禹的后代。找到东楼公，封他在杞，以供奉夏后氏的祭祀。<br/><br/>　　东楼公生子西楼公，西楼公生子题公，题公生子谋娶公。谋娶公正值周厉王时代。谋娶公生子武公。武公即位后四十七年死，其子靖公二十三年死，其子共公继位。共公八年死，其子德公继位。德公十八年死，其弟桓公姑容继位。桓公十七年(前567)死，其子孝公丐继位。孝公十七年(前550)死，其子文公益姑继位。文公十四年(前536)死，其弟平公郁继位。平公十八年(前518)死，其子悼公成继位。悼公十二年(前506)死，其子隐公乞继位。七月，隐公之弟遂杀隐公自立为君，就是釐(xī，西)公。釐公十九年(前487)死，其子釐公维继位。湣公十五年，楚惠王灭掉陈国。十六年，湣公之弟阏(è，厄)路杀湣公自立为君，就是哀公。哀公即位十年死，湣公之子敕(chì，赤)继位，就是出公。出公十二年死，其子简公春继位。即位一年，即楚惠王之四十四年(前454)，楚灭掉杞国。比陈国晚灭亡三十四年。<br/><br/>　　舜的后代，周武王封于陈，到楚惠王时被灭掉，有《世家》记载。禹的后代，周武王封于杞，楚惠王灭掉它，有《世家》记载。契(xiè，谢)的后代是殷商王族，有《本纪》记载。殷朝灭亡后，周朝封其后代于宋，齐湣王灭掉宋，有《世家》记载。后稷的后代是周朝王族，秦昭王灭掉周，有《本纪》记载。皋陶(yáo，姚)的后代，有的被封在英、六之地，楚穆王灭掉它们，没有谱牒记载。伯夷的后代，在周武王时又被封于齐，叫做太公望，陈氏灭了它，有《世家》记载。垂、益、夔(kuí，奎)、龙，他们的后代不知封于何地，没有听说过他们。以上十一个人，都是尧、舜时著名的功德之臣；其中五人的后代都当过帝王，其余的则是著名诸侯。滕、薛、驺，是夏、商、周三代时所封之国，很小，不足挂齿，就不论列了。<br/><br/>　　周武王时，封侯封伯的还有一千多人。等到周幽王周厉王以后，诸侯以力相攻互相吞并。江、黄、胡、沈之类的小国，数不胜数，因此就不采录于史传之中。<br/><br/>　　太史公曰：舜的道德可谓达到极点了！让位给夏，而以后经历夏商周三代仍享受祭祀。楚国灭掉陈国之后，田常又取得了齐国政权，终于还是一个封国，百代不绝，后代子孙著盛，被封赐土地的人很多。至于禹，在周时其后代就是杞国之君，很弱小，不值得一说。楚惠王灭掉杞以后，禹的后代越王勾践就振兴起来。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-220-2627.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-220-2629.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-220.html" action-type="chapterComment" class="comment"><i></i>史记章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

