<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《论语注疏》正文_卷七·述而第七_魏何晏注，宋邢昺疏作品 - 维普阅读网</title>
<meta name="keywords" content="论语注疏,论语注疏原文,论语注疏阅读,卷七·述而第七全文,魏何晏注，宋邢昺疏作品" />
<meta name="description" content="论语注疏原文阅读,卷七·述而第七全文在线阅读,魏何晏注，宋邢昺疏作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1424-26354.html";
var nextpage="novel-read-1424-26356.html";
var indexpage = "novel-chapter-1424.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1424.html">论语注疏</a></strong>
<strong><a href="novel-chapter-1424.html">论语注疏目录</a></strong>
<span>卷七·述而第七</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1424-26354.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷七·述而第七</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=魏何晏注，宋邢昺疏&amp;searchsubmit=yes"  target="_blank">魏何晏注，宋邢昺疏</a><span class="divide">|</span>发布时间：2016-07-22 22:31:49<span class="divide">|</span></p>
<div class="page-body">
<div class="page-content">
<p>　　[疏]○正义曰：此篇皆明孔子之志行也，以前篇论贤人君子及仁者之德行，成德有渐，故以圣人次之。<br/><br/>　　子曰：“述而不作，信而好古，窃比於我老彭。”包曰：“老彭，殷贤大夫，好述古事。我若老彭，但述之耳。”<br/><br/>　　[疏]“子曰：述而不作，信而好古，窃比於我老彭。”<br/><br/>　　○正义曰：此章记仲尼著述之谦也。作者之谓圣，述者之谓明。老彭，殷贤大夫也。老彭於时，但述修先王之道而不自制作，笃信而好古事。孔子言，今我亦尔，故云比老彭。犹不敢显言，故云窃。<br/><br/>　　○注“包曰”至“之耳”。<br/><br/>　　○正义曰：云，“老彭，殷贤大夫”者，老彭即《庄子》所谓彭祖也。李云：“名铿，尧臣，封於彭城。历虞、夏至商，年七百岁，故以久寿见闻。”《世本》云：“姓笺名铿，在商为守藏史，在周为柱下史，年八百岁。笺音翦。一云即老子也。”崔云：“尧臣，仕殷世。其人甫寿七百年。”王弼云：“老是老聃，彭是彭祖。老子者，楚苦县厉乡曲仁里人也，姓李氏，名耳，字伯阳，谥曰聃，周守藏室之史也。”云“好述古事。我若老彭，但述之耳”者，言老彭不自制作，好述古事。仲尼言，我亦若老彭，但述之耳。<br/><br/>　　子曰：“默而识之，学而不厌，诲人不倦，何有於我哉。”郑曰：“无是行。於我，我独有之。”<br/><br/>　　[疏]“子曰：默而识之，学而不厌，诲人不倦，何有於我哉？”<br/><br/>　　○正义曰：此章仲尼言已不言而记识之，学古而心不厌，教诲於人不有倦息。他人无是行。於我，我独有之。故曰“何有於我哉”。<br/><br/>　　子曰：“德之不修，学之不讲，闻义不能徙，不善不能改，是吾忧也。”孔曰：“夫子常以此四者为忧。”<br/><br/>　　[疏]“子曰：德之不修，学之不讲，闻义不能徙，不善不能改，是吾忧也”。<br/><br/>　　○正义曰：此章言孔子忧在修身也。德在修行，学须讲习，闻义事当徙意从之，有不善当追悔改之。夫子常以此四者为忧，忧已恐有不<br/><br/>　　修、不讲、不徙、不改之事。故云“是吾忧也”。<br/><br/>　　子之燕居，申申如也，夭夭如也。马曰：“申申、夭夭，和舒之貌。”<br/><br/>　　[疏]“子之燕居，申申如也，夭夭如也”。<br/><br/>　　○正义曰：此章言孔子燕居之时体貌也。申申、夭夭，和舒之貌。如者，如此义也，谓体貌和舒，如似申申、夭夭也。故《玉藻》云：“受一爵而色洒如也。”及《乡党》每云“如也”者，皆谓容色如此。<br/><br/>　　子曰：“甚矣，吾衰也！久矣，吾不复梦见周公。”孔曰：“孔子衰老，不复梦见周公。明盛时梦见周公，欲行其道也。”<br/><br/>　　[疏]“子曰：甚矣，吾衰也久矣！吾不复梦见周公。”<br/><br/>　　○正义曰：此章孔子叹其衰老，言我盛时尝梦见周公，欲行其道，今则久多时矣，吾更不复梦见周公，知是吾衰老甚矣。<br/><br/>　　子曰：“志於道，志，慕也。道不可体，故志之而已。据於德，据，杖也。德有成形，故可据。依於仁，依，倚也。仁者功施於人，故可倚。游於艺。”艺，六艺也，不足据依，故曰游。<br/><br/>　　[疏]“子曰：志於道，据於德，依於仁，游於艺。”<br/><br/>　　○正义曰：此章孔子言已志慕、据杖、依倚、游习者，道德仁艺也。<br/><br/>　　○注“志，慕也。道不可体，故志之而已”。<br/><br/>　　○正义曰：道者，虚通无拥，自然之谓也。王弼曰：“道者，无之称也，无不通也，无不由也。况之曰，道寂然无体，不可为象。”是道不可体，故但志慕而已。<br/><br/>　　○注“据，杖也。德有成形故可据”。<br/><br/>　　○正义曰：德者，得也。物得其所谓之德，寂然至无则谓之道，离无入有而成形器是谓德业。《少仪》云：“士依於德，游於艺。”文与此类。郑注云：“德，三德也，一曰至德，二曰敏德，三曰孝德。”《周礼·师氏》：“掌以三德教国子，一曰至德，以道为本；二曰敏德，以行为本；三曰孝德，以知逆恶。”注云：“德行，内外之称，在心为德，施之为行。至德，中和之德，覆帱持载，含容者也。孔子曰：‘中庸之为德也，其至矣乎！’敏德，仁义顺时者也。《说命》曰：“敬孙务时敏，厥修乃来。’孝德，尊祖爱亲，守其所以生者也。孔子曰：‘武王、周公，其达孝矣乎！’夫孝者，善继人之志，善述人之事者也。”是德有成形者也。夫立身行道，唯杖於德，故可据也。<br/><br/>　　○注“依，倚也。仁者功施於人，故可倚”。<br/><br/>　　○正义曰：博施於民而能济众，乃谓之仁。恩被於物，物亦应之，故可倚赖。<br/><br/>　　○注“艺，六艺也，不足据依，故曰游”。<br/><br/>　　○正义曰：六艺谓礼、乐、射、驭、书、数也。《周礼·保氏》云：“掌养国子，教之六艺，一曰五礼，二曰六乐，三曰五射，四曰五驭，五曰六书，六曰九数。”注云：“五礼：吉、凶、军、宾、嘉也。六乐：《云门》、《大咸》、《大韶》、《大夏》、《大濩》、《大武》也。五射：白矢、参连、剡注、襄尺、井仪也。五驭：鸣和鸾、逐水曲、过君表、舞交衢、逐禽左也。六书：象形、会意、转注、指事、假借、谐声也。九数：方田、粟米、差分、少广、商功、均轮、方程、赢不足、旁要也。”此六者，所以饰身耳，劣於道德与仁，故不足依据，故但曰游。<br/><br/>　　子曰：“自行束脩以上，吾未尝无诲焉。”孔曰：“言人能奉礼，自行束脩以上，则皆教诲之。”<br/><br/>　　[疏]“子曰：自行束脩以上，吾未尝无诲焉”。<br/><br/>　　○正义曰：此章言已诲人不倦也。束脩，礼之薄者。言人能奉礼，自行束脩以上而来学者，则吾未曾不诲焉，皆教诲之也。<br/><br/>　　○注“孔曰”至“诲之”。<br/><br/>　　○正义曰：云“言人能奉礼，自行束脩以上”者，案书传言束脩者多矣，皆谓十<br/><br/>　　脡脯也。《檀弓》曰：“古之大夫束脩之问不出竟。”《少仪》曰：“其以乘壶酒束脩一犬赐人。”《谷梁传》曰：“束脩之问不行竟中。”是知古者持束脩以为礼。然此是礼之薄者，其厚则有玉帛之属，故云“以上”以包之也。<br/><br/>　　子曰：“不愤不启，不悱不发，举一隅不以三隅反，则不复也。”郑曰：“孔子与人言，必待其人心愤愤，口悱悱，乃後启发为说之，如此则识思之深也。说则举一隅以语之，其人不思其类，则不复重教之。”<br/><br/>　　[疏]“子曰：不愤不启，不悱不发，举一隅不以三隅反，则不复也”。<br/><br/>　　○正义曰：此章言诲人之法。启，开也。言人若不心愤愤，则孔子不为开说；若不口悱悱，则孔子不为发明。必待其人心愤愤，口悱悱，乃後启发为说之，如此则识思之深也。其说之也，略举一隅以语之。凡物有四隅者，举一则三隅从可知，学者当以三隅反类一隅以思之。而其人若不以三隅反思其类，则不复重教之矣。<br/><br/>　　子食於有丧者之侧，未尝饱也。丧者哀戚，饱食於其侧，是无恻隐之心。<br/><br/>　　[疏]“子食於有丧者之侧，未尝饱也”。<br/><br/>　　○正义曰：此章言孔子助丧家执事时，故得有食。饥而废事，非礼也。饱而忘哀，亦非礼。故食而不饱，以丧者哀戚，若饱食於其侧，是无恻怆隐痛之心也。<br/><br/>　　子於是日哭，则不歌。一日之中，或哭或歌，是亵於礼容。<br/><br/>　　[疏]“子於是日哭，则不歌”。<br/><br/>　　○正义曰：此章言孔子於是日闻丧或吊人而哭，则终是日不歌也。若一日之中，或哭或歌，是亵渎於礼容，故不为也。《檀弓》曰：“吊於人，是日不乐。”注引此文是也。<br/><br/>　　子谓颜渊曰：“用之则行，舍之则藏，唯我与尔有是夫！”孔曰：“言可行则行，可止则止，唯我与颜渊同。”子路曰：“子行三军则谁与？”孔曰：“大国三军。子路见孔子独美颜渊，以为已勇，至於夫子为三军将，亦当谁与已同，故发此问。”子曰：“暴虎冯河，死而无悔者，吾不与也。孔曰：“暴虎，徒搏。冯河，徒涉。”必也，临事而惧，好谋而成者也。<br/><br/>　　[疏]“子谓”至“者也”。<br/><br/>　　○正义曰：此章孔子言已行藏与颜回同也。“子谓颜渊曰：用之则行，舍之则藏，唯我与尔有是夫”者，言时用之则行，舍之则藏，用舍随时，行藏不忤於物，唯我与汝同有是行夫。“子路曰：子行三军则谁与”者，大国三军，子路见孔子独美颜渊，以已有勇，故发此问曰：“若子行三军之事，为三军之将，则当谁与同？”子路意其与已也。“子曰：暴虎冯河，死而无悔者，吾不与也”者，空手搏虎为暴虎，无舟渡河为冯河，言人若暴虎冯河，轻死而不追悔者，吾不与之同也。子路之勇若此，故孔子抑之也。“必也临事而惧，好谋而成者也”者，此又言行三军所与之人，必须临事而能戒惧，好谋而有成功者，吾则与之行三军之事也，所以诱子路使慎其勇也。<br/><br/>　　○注“孔曰：大国三军”。<br/><br/>　　○正义曰：此《司马·序官》文也。<br/><br/>　　○注“孔曰：暴虎，徒搏。冯河，徒涉”。<br/><br/>　　○正义曰：《释训》文也。舍人曰：“无兵空手搏之。”郭璞曰：“空手执也。”李巡曰：“无舟而渡水曰徒涉。”郭璞曰：“无舟楫。”《诗传》云：“冯，陵也。”然则空涉水陵波而渡，故训冯为陵也。<br/><br/>　　子曰：“富而可求也，虽执鞭之士，吾亦为之。郑曰：“富贵不可求而得之，当修德以得之。若於道可求者，虽执鞭之贱职，我亦为之。”如不可求，从吾所好。”孔曰：“所好者，古人之道。”<br/><br/>　　[疏]“子曰：富而可求也，虽执鞭之士，吾亦为之。如不可求，从吾所好。”<br/><br/>　　○正义曰：此章孔子言已修德好道，不谄求富贵也。言富贵不可求而得之，当修德以得之。若富贵而於道可求者，虽执鞭贱职，我亦为之。如不可求，则当从吾所好者，古人之道也。<br/><br/>　　○注“虽执鞭贱职”。<br/><br/>　　○正义曰：案《周礼·秋官》“条狼氏掌执鞭以趋辟，王出入，则八人夹道。公则六人，侯伯则四人，子男则二人”。注云：“趋辟，趋而辟行人，若今卒辟车之为也。”《序官》云“条狼氏下士”，故云执鞭贱职也。<br/><br/>　　子之所慎：斋，战，疾。孔曰：“此三者，人所不能慎，而夫子独能慎之。”<br/><br/>　　[疏]“子之所慎：斋，战，疾。<br/><br/>　　○正义曰：此一章记孔子所慎之行也。将祭，散斋七日，致斋三日。斋之为言齐也，所以齐不齐也，故戒慎之。《左传》曰：“皆陈曰战。”夫兵凶战危，不必其胜，重其民命，固当慎之。君子敬身安体，若偶婴疾病，则慎其药齐以治之。此三者，凡人所不能慎，而夫子能慎之也。<br/><br/>　　子在齐闻《韶》，三月不知肉味，周曰：“孔子在齐，闻习《韶》乐之盛美，故忽忘於肉味。”曰：“不图为乐之至於斯也。”王曰：“为，作也。不图作《韶》乐至於此。此，齐。”<br/><br/>　　[疏]“子在”至“斯也”。<br/><br/>　　○正义曰：此章孔子美《韶》乐也。“子在齐闻《韶》，三月不知肉味”者，《韶》，舜乐名。孔子在齐，闻习《韶》乐之盛美，故三月忽忘於肉味而不知也。“曰：不图为乐之至於斯也”者，图，谋度也；为，作也；斯，此也，谓此齐也。言我不意度作《韶》乐乃至於此齐也。<br/><br/>　　○注：王曰：至：於此齐”。<br/><br/>　　○正义曰：云“为，作也”者，《释言》云：“作、造，为也。”互相训，故云“为，作也”。云“不图作《韶》乐至於此。此，齐”者，言不意作此《韶》乐至於齐也。《韶》是舜乐，而齐得作之者，案《礼乐志》云：“夫乐本情性，浃肌肤而藏骨髓。虽经乎千载，其遗风馀烈尚犹不绝。至春秋时，陈公子完<br/><br/>　　适齐。陈，舜之後，《韶》乐存焉，故孔子适齐闻《韶》，三月不知肉味，曰：‘不图为乐之至於斯。’美之甚也。”<br/><br/>　　冉有曰：“夫子为卫君乎？郑曰：“为犹助也。卫君者，谓辄也。卫灵公逐太子蒯瞆，公薨而立孙辄。後晋赵鞅纳蒯瞆於戚，卫石曼姑帅师围之，故问其意助辄不乎。”子贡曰：“诺，吾将问之。”入，曰：“伯夷、叔齐何人也？”曰：“古之贤人也。”曰：“怨乎？”曰：“求仁而得仁，又何怨？”孔曰：“夷齐让国远去，终於饿死，故问怨邪。以让为仁，岂有怨乎？”出，曰：“夫子不为也。”郑曰：“父子争国，恶行。孔子以伯夷、叔齐为贤且仁，故知不助卫君明矣。”<br/><br/>　　[疏]“冉有”至“为也”。<br/><br/>　　○正义曰：此章记孔子崇仁让也。“冉有曰：夫子为卫君乎”者，为，犹助也。卫君谓出公辄也。卫灵公逐太子蒯瞆，公薨而立孙辄，辄即蒯瞆之子也。後晋赵鞅纳蒯瞆於戚城，卫石曼姑帅师围之。子而拒父，恶行之甚。时孔子在卫，为辄所宾礼，人疑孔子助辄，故冉有言问其友曰：“夫子之意助辄不乎？”“子贡曰：诺，吾将问之”者，子贡承冉有之问，其意亦未决，故诺其言，我将入问夫子，庶知其助不也。“入曰：伯夷、叔齐何人也”者，此子贡问孔子辞也。伯夷、叔齐，孤竹君之二子，兄弟让国远去，终於饿死。今卫乃父子争国，争、让，正反。所以举夷、齐为问者，子贡意言夫子若不助卫君，应言夷、齐为是；夫子若助卫君，应言夷、齐为非，故入问曰：“伯夷、叔齐何人也？”“曰：古之贤人也”者，孔子答言，是古之让国之贤人也。“曰：怨乎”者，此子贡复问曰：“夷、齐初虽有让国之贤，而终於饿死，得无怨恨邪？”所以复问此者，子贡意言，若夫子不助卫君，应言不怨；若助卫君，则应言有怨也。“曰：求仁而得仁，又何怨”者，此孔子答言不怨也。初心让国，求为仁也。君子杀身以成仁，夷、齐虽终於饿死，得成於仁，岂有怨乎！故曰“又何怨”。“出，曰：夫子不为也”者，子贡既问而出，见冉有而告之曰：“夫子不助卫君也。”知其父子争国，恶行也。孔子以伯夷、叔齐为贤且仁，故知不助卫君明矣。<br/><br/>　　○注“郑曰”至“不乎”。<br/><br/>　　○正义曰：“云卫灵公逐太子蒯瞆”者，案《左传》定十四年，蒯瞆谋杀灵公夫人南子，不能，而出奔宋，是也。云“公薨而立孙辄”者，哀二年《左传》曰：“夏，卫灵公卒。夫人曰：‘命公子郢为太子，君命也。’对曰：‘郢异於他子，且君没於吾手，若有之，郢必闻之。且亡人之子辄在。’乃立辄。”是也。云“後晋赵鞅纳蒯聩於戚城”者，亦哀二年《春秋》文也。云“卫石曼姑帅师围之”者，《春秋》“哀三年春，齐国夏、卫石曼姑帅师围戚”是也。<br/><br/>　　子曰：“饭疏食饮水，曲肱而枕之，乐亦在其中矣。孔曰：“疏食，菜食。肱，臂也。孔子以此为乐。”不义而富且贵，於我如浮云。”郑曰：“富贵而不以义者，於我如浮云，非已之有。”<br/><br/>　　[疏]“子曰”至“浮云”。<br/><br/>　　○正义曰：此章记孔子乐道而贱不义也。“子曰：饭疏食饮水，曲肱而枕之，乐亦在其中矣”者，疏食，菜食也。肱，臂也。言已饭菜食饮水，寝则曲肱而枕之，以此为乐。“不义而富且贵，於我如浮云”者，富与贵虽人之所欲，若富贵而以不义者，於我如浮云，言非已之有也。<br/><br/>　　子曰：“加我数年，五十以学《易》，可以无大过矣。”《易》“穷理尽性以至於命”。年五十而知天命，以知命之年读至命之书，故可以无大过。<br/><br/>　　[疏]“子曰：加我数年，五十以学《易》，可以无大过矣”。<br/><br/>　　○正义曰：此章孔子言其学《易》年也。加我数年，方至五十，谓四十七时也。《易》之为书，穷理尽性以至於命，吉凶悔吝豫以告人，使人从吉，不从凶，故孔子言己四十七学《易》可以无过咎矣。<br/><br/>　　○注“《易》穷”至“大过”。<br/><br/>　　○正义曰：云“穷理尽性以至於命”者，《说卦》文也。命者生之极，穷理则尽其极也。云“五十而知天命”者，《为政篇》文。云“以知命之年读至命之书，故可以无大过矣”者，《汉书·儒林传》云孔子“盖晚而好《易》，读之韦编三绝，而为之传”，是孔子读《易》之事也。言孔子以知天命终始之年，读穷理尽性以至於命之书，则能避凶之吉而无过咎。谦不敢自言尽无其过，故但言“可以无大过矣”。<br/><br/>　　子所雅言，孔曰：“雅言，正言也。”《诗》，《书》，执《礼》，皆雅言也。郑曰：“读先王典法，必正言其音，然後义全，故不可有所讳。礼不诵，故言执。”<br/><br/>　　[疏]“子所雅言，《诗》、《书》、执礼，皆雅言也”。<br/><br/>　　○正义曰：此章记孔子正言其音，无所讳避之事。雅，正也。子所正言者，《诗》、《书》、《礼》也。此三者，先王典法，临文教学，读之必正言其音，然後义全，故不可有所讳。礼不背文诵，但记其揖让周旋，执而行之，故言执也。举此三者，则六艺可知。<br/><br/>　　叶公问孔子於子路，子路不对。孔曰：“叶公名诸梁，楚大夫，食菜於叶，僭称公。不对者，未知所以答。”子曰：“女奚不曰，其为人也，发愤忘食，乐以忘忧，不知老之将至云尔。”<br/><br/>　　[疏]“叶公”至“云尔”。<br/><br/>　　○正义曰：此章记孔子之为人也。“叶公问孔子於子路，子路不对”者，叶公名诸梁，楚大夫，食菜於叶，僭称公。问孔子为人志行於子路，子路未知所以答，故不对。“子曰：女奚不曰，其为人也。发愤忘食，乐以忘忧，不知老之将至云尔”者，孔子闻子路不能答，故教之。奚，何也。言女何不曰，其孔子之为人也，发愤嗜学而忘食，乐道以忘忧，不觉老之将至云尔乎。<br/><br/>　　○注“孔曰”至“以答”。<br/><br/>　　○正义曰：云“叶公名诸梁，楚大夫，食菜於叶，僭称公”者，据《左传》、《世本》文也。名诸梁，字子高，为叶县尹。楚子僭称王，故县尹皆僭称公也。<br/><br/>　　子曰：“我非生而知之者，好古，敏以求之者也。”郑曰：“言此者，劝人学。”<br/><br/>　　[疏]“子曰：我非生而知之者，好古，敏以求之者也”。<br/><br/>　　○正义曰：此章劝人学也。恐人以己为生知而不可学，故告之曰：我非生而知之者，但爱好古道，敏疾求学而知之也。<br/><br/>　　子不语怪、力、乱、神。王曰：“怪，怪异也。力，谓若奡荡舟、乌获举千钧之属。乱，谓臣弑君、子弑父。神，谓鬼神之事。或无益於教化，或所不忍言。”<br/><br/>　　[疏]“子不语怪、力、乱、神”。<br/><br/>　　○正义曰：此章记夫子为教，不道无益之事。怪，怪异也。力，谓若奡荡舟、乌获举千钧之属也。乱，谓臣弑君、子弑父也。神，谓鬼神之事。或无益於教化，或所不忍言也。李充曰：“力不由理，斯怪力也。神不由正，斯乱神也。怪力乱神，有与於邪，无益於教，故不言也。”<br/><br/>　　○注“乌获举千钧”。<br/><br/>　　○正义曰：乌获，古之有力人。三十斤为钧，言能举三万斤之重也。<br/><br/>　　子曰：“三人行，必有我师焉，择其善者而从之，其不善者而改之。”言我三人行，本无贤愚，择善从之，不善改之，故无常师。<br/><br/>　　[疏]“子曰：三人行，必有我师焉，择其善者而从之，其不善者而改之”。<br/><br/>　　○正义曰：此章言学无常师也。言我三人行，本无贤愚相悬，但敌体耳，然彼二人言行，必有一人善，一人不善，我则择其善者而从之，不善者而改之。有善可从，是为师矣，故无常师也。<br/><br/>　　子曰：“天生德於予，桓魋其如予何！”包曰：“桓魋，宋司马。天生德者，谓授我以圣性，德合天地，吉无不利，故曰其如予何。”<br/><br/>　　[疏]“子曰：天生德於予，桓魋其如予何？”正义曰：此章言孔子无忧惧也。案《世家》：“孔子适宋，与弟子习礼大树下。宋司马桓魋欲杀孔子，拔其树。孔子去。弟子曰：‘可速矣’。”故孔子发此语。言“天生德於予”者，谓天授我以圣性，德合天地，吉无不利，桓魋必不能害我，故曰“其如予何”。<br/><br/>　　子曰：“二三子以我为隐乎？吾无隐乎尔。包曰：“二三子谓诸弟子。圣人知广道深，弟子学之不能及，以为有所隐匿，故解之。”吾无行而不与二三子者，是丘也。”包曰：“我所为，无不与尔共之者，是丘之心。”<br/><br/>　　[疏]“子曰”至“丘也”。<br/><br/>　　○正义曰：此章言孔子教人无所隐惜也。“子曰：二三子以我为隐乎？吾无隐乎尔”者，二三子谓诸弟子也。圣人知广道深，弟子学之不能及，常以为夫子有所隐匿，故以此言解之。言女以我为隐，我实无隐也。“吾无行而不与二三子者，是丘也”者，言我所行所为，无不与尔等共之者，是丘之心也。言心者，使信其言也。<br/><br/>　　子以四教：文，行，忠，信。四者有形质，可举以教。<br/><br/>　　[疏]“子以四教：文，行，忠，信”。<br/><br/>　　○正义曰：此章记孔子行教以此四事为先也。文谓先王之遗文。行谓德行，在心为德，施之为行。中心无隐谓之忠。人言不欺谓之信。此四者有形质，故可举以教也。<br/><br/>　　子曰：“圣人，吾不得而见之矣。得见君子者，斯可矣。”疾世无明君。子曰：“善人，吾不得而见之矣。得见有恒者，斯可矣。亡而为有，虚而为盈，约而为泰，难乎有恒矣。”孔曰：“难可名之为有常。”<br/><br/>　　[疏]“子曰圣人”至“恒矣”。<br/><br/>　　○正义曰：此章疾世无明君也。“子曰：圣人，吾不得而见之矣。得见君子者，斯可矣”者，圣人谓上圣之人，若尧、舜、禹、汤也。君子谓行善无怠之君也。言当时非但无圣人，亦无君子也。“子曰：善人，吾不得而见之矣。得见有恒者，斯可矣”者，善人即君子也。恒，常也。又言善人之君，吾不得而见之矣。得见有常德之君，斯亦可矣。“亡而为有，虚而为盈，约而为泰，难乎有恒矣”者，此明时无常德也。亡，无也。时既浇薄，率皆虚矫，以无为有，将虚作盈，内实穷约，而外为奢泰。行既如此，难可名之为有常也。<br/><br/>　　子钓而不纲，弋不射宿。孔曰：“钓者，一竿钓。纲者，为大网以横绝流。以缴系钓，罗属著纲。弋，缴射也。宿，宿鸟。”<br/><br/>　　[疏]“子钓而不纲，弋不射宿”。<br/><br/>　　○正义曰：此章言孔子仁心也。钓者，以缴系一竿而钓取鱼也。纲者，为大网，罗属著纲，以横绝流而取鱼也。钓则得鱼少，网则得鱼多。孔子但钓而不纲，是其仁也。弋，缴射也。宿，宿鸟也。夫子虽为弋射，但昼日为之，不夜射栖鸟也，为其欺暗必中，且惊众也。<br/><br/>　　○注“孔曰”至“宿鸟”。<br/><br/>　　○正义曰：云“钓者，一竿钓。纲者，为大网以横绝流，以缴系钓，罗属著纲”者，此注文句交互，故少难解耳若。其次序应云：钓者，一竿钓，以缴系钓。纲者，为大纲以横绝流，罗属著纲也。缴即线也。钓谓钩也，谓以一竹竿用线系钩而取鱼也。罗，细网也，谓以绳为大纲，用网以属著此纲，施之水中，横绝流以取鱼。举网则提其纲也。云“弋，缴射也”者，《夏官·司弓矢》云：“矰矢茀矢，用诸弋射。”注云：“结缴於矢谓之矰。矰，高也。茀矢象焉，茀之言刜也。二者皆可以弋飞鸟，刜罗之也。”然则缴射谓以绳系矢而射也。《说文》云：“缴，谓生丝为绳也。”<br/><br/>　　子曰：“盖有不知而作之者，我无是也。包曰：“时人有穿凿妄作篇籍者，故云然。”多闻，择其善者而从之；多见而识之，知之次也。”孔曰：“如此者，次於天生知之。”<br/><br/>　　[疏]“子曰”至“次也”。<br/><br/>　　○正义曰：此章言无穿凿也。“子曰：盖有不知而作之者，我无是也”者，言时人盖有不知理道，穿凿妄作篇籍者，我即无此事也。“多闻，择其善者而从之；多见而识之，知之次也”者，言人若多闻，择善而从之；多见，择善而志之，能如此者，比天生知之可以为次也。言此者，所以戒人不为穿凿。<br/><br/>　　互乡难与言，童子见，门人惑。郑曰：“互乡，乡名也。其乡人言语自专，不达时宜，而有童子来见孔子，门人怪孔子见之。”子曰：“与其进也，不与其退也，唯何甚？孔曰：“教诲之道，与其进，不与其退。怪我见此童子，恶恶一何甚。”人絜已以进，与其絜也，不保其往也。”郑曰：“往犹去也。人虚已自絜而来，当与之进，亦何能保其去後之行。”<br/><br/>　　[疏]“互乡”至“往也”。<br/><br/>　　○正义曰：此章言教诲之道也。“互乡难与言，童子见，门人惑”者，互乡，乡名也。其乡人言语自专，不达时宜，而有童子来见孔子，门人怪孔子见之。琳公云：“此‘互乡难与言童子见’八字通为一句，言此乡有一童子难与言，非是一乡皆难与言也。”“子曰：与其进也，不与其退也，唯何甚”者，孔子以门人怪已，故以言语之，言教诲之道，与其进，不与其退也，怪我见此童子，恶恶一何甚乎。“人絜已以进，与其絜也，不保其往也”者，往犹去也。言人若虚已自絜而来，当与之进，亦何能保其去後之行。去後之行者，谓往前之行，今已过去。顾欢云：“往谓前日之行。夫人之为行，未必可一，或有始无终，先迷後得。教诲之道，絜则与之，往日之行，非我所保也。”<br/><br/>　　子曰：“仁远乎哉？我欲仁，斯仁至矣。”包曰：“仁道不远，行之即是。”<br/><br/>　　[疏]“子曰：仁远乎哉？我欲仁，斯仁至矣”。<br/><br/>　　○正义曰：此章言仁道不远，行之即是，故曰仁道岂远乎哉，我欲行仁，即斯仁至矣，是不远也。<br/><br/>　　陈司败问：“昭公知礼乎？”孔曰：“司败，官名，陈大夫。昭公，鲁昭公。”孔子曰：“知礼。”孔子退，揖巫马期而进之，曰：“吾闻君子不党，君子亦党乎？君取於吴，为同姓，谓之吴孟子。君而知礼，孰不知礼？”孔曰：“巫马期，弟子，名施。相助匿非曰党。鲁，吴俱姬姓，礼同姓不昏，而君取之；当称吴姬，讳曰孟子。”巫马期以告。子曰：“丘也幸，苟有过，人必知之。”孔曰：“以司败之言告也。讳国恶，礼也。圣人道弘，故受以为过。”<br/><br/>　　[疏]“陈司”至“知之”。<br/><br/>　　○正义曰：此章记孔子讳国恶之礼也。“陈司败问：昭公知礼乎”者，陈大夫为司寇之官，旧闻鲁昭公有违礼之事，故问孔子，昭公知礼乎。“孔子曰：知礼”者，答言昭公知礼也。“孔子退，揖巫马期而进之，曰：吾闻君子不党，君子亦党乎”者，相助匿非曰党。孔子既答司败而退去，司败复揖弟子巫马期而进之，问曰：“我闻君子不阿党，今孔子言昭公知礼，乃是君子亦有党乎？“君取於吴，为同姓，谓之吴孟子。君而知礼，孰不知礼”者，孰，谁也。鲁、吴俱姬姓。礼同姓不昏，而君取之，当称吴姬。为是同姓，讳之，故谓之吴孟子。若以鲁君昭公而为知礼，又谁不知礼也？“巫马期以告，子曰：丘也幸，苟有过，人必知之”者，巫马期以司败之言告孔子也。孔子初言昭公知礼，是讳国恶也。讳国恶，礼也。但圣人道弘，故受以为过，言丘也幸，苟有过，人必知之也。<br/><br/>　　○注“司败，官名，陈大夫”。<br/><br/>　　○正义曰：文十一年《左传》云：楚子西曰：“臣归死於司败也。”杜注云“陈、楚名司寇为司败”也。《传》言归死於司败，知司败主刑之官，司寇是也。此云陈司败，楚子西亦云司败，知陈、楚同此名也。<br/><br/>　　○注“孔曰”至“孟子”。<br/><br/>　　○正义曰：云“巫马期弟子，名施”者，《史记·弟子传》云：“巫马施字子旗，少孔子三十岁。”郑玄云：“鲁人也。”云“鲁、吴俱姬姓”者，鲁，周公之後；吴，泰伯之後，故云俱姬姓也。云“礼同姓不昏”者，《曲礼》云：“取妻不取同姓，故买妾不知其姓则卜之。”又《大传》曰：“系之以姓而弗别，缀之以食而弗殊，虽百世而昏姻不通者，周道然也。”云“而君取之，当称吴姬，而讳曰孟子”者，案《春秋》哀十二年：“夏，五月，甲辰，孟子卒。”《左氏传》曰：“昭公娶於吴，故不书姓。”此云“君娶於吴，为同姓，谓之吴孟子”，是鲁人常言称孟子也。《坊记》云：“《鲁春秋》去夫人之姓曰吴，其死曰孟子卒。”是旧史书为“孟子卒”，及仲尼<br/><br/>　　修《春秋》，以鲁人已知其非，讳而不称姬氏。讳国恶，礼也，因而不改，所以顺时世也。《鲁春秋》去夫人之姓曰吴，《春秋》无此文。《坊记》云然者，礼：夫人初至必书於册。若娶齐女，则云：“夫人姜氏至自齐。”此孟子初至之时，亦当书曰：“夫人姬氏至自吴。”同姓不得称姬，旧史所书，盖直云夫人至自吴。是去夫人之姓，直书曰吴而已。仲尼<br/><br/>　　修《春秋》，以犯礼明著，全去其文，故经无其事也。<br/><br/>　　○注“孔曰”至“为过”。<br/><br/>　　○正义曰：云“讳国恶，礼也”者，僖元年《左传》文也。案《坊记》云：“善则称君，过则称已，则民作忠。”“善则称亲，过则称已，则民作孝。”是君亲之恶，务於欲掩之，是故圣贤作法，通有讳例。杜预曰：“有时而听之则可也，正以为後法则不经，故不夺其所讳，亦不为之定制。”言若正为後法，每事皆讳，则为恶者无复忌惮，居上者不知所惩，不可尽令讳也。人之所极，唯君与亲，才有小恶，即发其短，非复臣子之心，全无爱敬之义。是故不抑不劝，有时听之，以为讳恶者礼也，无隐者直也，二者俱通以为世教也。云“圣人道弘，故受以为过”者，孔子所言，虽是讳国恶之礼，圣人之道弘大，故受以为过也。孔子得巫马期之言，称已名云：是已幸受以为过。故云：苟有过，人必知之。所以然者，昭公不知礼，我答云知礼。若使司败不讥我，则千载之後，遂永信我言，用昭公所行为知礼，则乱礼之事，从我而始。今得司败见非而受以为过，则後人不谬，故我所以为幸也。缪协云：“讳则非讳。若受而为过，则所讳者又以明矣，亦非讳也。曏司败之问，则诡言以为讳，今苟将明其义，故曏之言为合礼也。苟曰合礼，则不为党矣。若不受过，则何礼之有乎？”<br/><br/>　　子与人歌而善，必使反之，而後和之。乐其善，故使重歌而自和之。<br/><br/>　　[疏]“子与人歌而善，必使反之，而後和之”。<br/><br/>　　○正义曰：此章明孔子重於正音也。反，犹重也。孔子共人歌，彼人歌善，合於雅颂者，乐其善，故使重歌之，审其歌意，然後自和而答之。<br/><br/>　　子曰：“文莫，吾犹人也。莫，无也。文无者，犹俗言文不也。文不吾犹人者，凡言文皆不胜於人。躬行君子，则吾未之有得。”孔曰：“身为君子，已未能也。”<br/><br/>　　[疏]“子曰：文莫，吾犹人也。躬行君子，则吾未之有得”。<br/><br/>　　○正义曰：此章记夫子之谦德也。莫，无也。文无者，犹俗言文不也。文不吾犹人者，言凡文皆不胜於人，但犹如常人也。躬，身也。言身为君子，已未能也。<br/><br/>　　子曰：“若圣与仁，则吾岂敢？孔曰：“孔子谦，不敢自名仁圣。”抑为之不厌，诲人不倦，则可谓云尔已矣。”公西华曰：“正唯弟子不能学也。”马曰：“正如所言，弟子犹不能学，况仁圣乎！”<br/><br/>　　[疏]“子曰”至“学也”。正义曰：此章亦记孔子之谦德也。“子曰：若圣与仁，则吾岂敢”者，唯圣与仁，人行之大者也。孔子谦，不敢自名仁圣也。“抑为之不厌，诲人不倦，则可谓云尔已矣”者，抑，语辞。为，犹学也。孔子言已学先王之道不厌，教诲於人不倦，但可谓如此而已矣。“公西华曰：正唯弟子不能学也”者，公西华闻孔子云学之不厌，诲人不倦，故答於孔子曰：“正如所言不厌、不倦之二事，弟子犹不能学，况仁圣乎！”<br/><br/>　　子疾病，子路请祷。包曰：“祷，祷请於鬼神。”子曰：“有诸？”周曰：“言有此祷请於鬼神之事。”子路对曰：“有之。《诔》曰：‘祷尔于上下神祗。’”孔曰：“子路失旨。《诔》，祷篇名。”子曰：“丘之祷久矣。”孔曰：“孔子素行合於神明，故曰‘丘之祷久矣’。”<br/><br/>　　[疏]“子疾”至“久矣”。<br/><br/>　　○正义曰：此章记孔子不谄求於鬼神也。“子疾病，子路请祷”者，孔子疾病，子路告请祷求鬼神，冀其疾愈也。“子曰：有诸”者，诸，之也。孔子以死生有命，不欲祷祈，故反问子路曰：“有此祷请於鬼神之事乎？”“子路对曰：有之。《诔》曰：“祷尔于上下神祗”者，《诔》，祷篇名。诔，累也。累功德以求福。子路失孔子之指，故曰有之。又引祷篇之文以对也。“子曰：丘之祷久矣”者，孔子不许子路，故以此言拒之。若人之履行违忤神明，罹其咎殃则可祷请。孔子素行合於神明，故曰“丘之祷久矣”也。<br/><br/>　　子曰：“奢则不孙，俭则固。与其不孙也，宁固。”孔曰：“俱失之。奢不如俭，奢则僭上，俭不及礼。固，陋也。”<br/><br/>　　[疏]“子曰：奢则不孙，俭则固。与其不孙也，宁固”。<br/><br/>　　○正义曰：此章戒人奢僭也。孙，顺也。固，陋也。言奢则僭上而不顺，俭则逼下而窭陋，二者俱失之。与其不顺也，宁为窭陋，是奢不如俭也。以其奢则僭上，俭但不及礼耳。<br/><br/>　　子曰：“君子坦荡荡，小人长戚戚。”郑曰：“坦荡荡，宽广貌。长戚戚，多忧惧。”<br/><br/>　　[疏]“子曰：君子坦荡荡，小人长戚戚”。<br/><br/>　　○正义曰：此章言君子小人心貌不同也。坦荡荡，宽广貌。长戚戚，多忧惧也。君子内省不疚，故心貌坦荡荡然宽广也。小人好为咎过，故多忧惧。<br/><br/>　　子温而厉，威而不猛，恭而安。<br/><br/>　　[疏]“子温而厉，威而不猛，恭而安”。<br/><br/>　　○正义曰：此章说孔子体貌也。言孔子体貌温和而能严正，俨然人望而畏之而无刚暴，虽为恭孙而能安泰，此皆与常度相反。若《皋陶谟》之九德也。他人不能，唯孔子能然，故记之也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1424-26354.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1424-26356.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1424.html" action-type="chapterComment" class="comment"><i></i>论语注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

