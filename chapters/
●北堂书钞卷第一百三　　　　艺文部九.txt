<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百三　　　　艺文部九_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百三　　　　艺文部九全文,虞世南作品" />
<meta name="description" content="北堂书钞原文阅读,●北堂书钞卷第一百三　　　　艺文部九全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9709.html";
var nextpage="novel-read-999-9711.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百三　　　　艺文部九</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9709.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百三　　　　艺文部九</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:03:59<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註詔三十九（勑附）　　　章四十表四十一　　　书记四十二符四十三　　　　　檄四十四<br/><br/>　　○詔三十九（勑附）<br/><br/>　　涣汗大号「易涣卦九五爻辞云涣汗其大号王肃注王者出令不可复返喻如汗出不○还今案玉函山房辑王肃易注喻如下有身中二字不还作不可反也」其出如纶「礼记緇衣王言如丝其出如纶郑注言出弥大纶今有秩嗇夫所佩也○今案近本緇衣注同」黄素手詔「曹毗作曹肇传明帝不容君肇待疾篤為黄素手詔以君辅政常令怀之○今案陈本改魏略刘放事仅得黄纸手詔四字与原钞绝不相涉俞本曹作辛肇上脱君字以君作以居餘同惟标目又改素為纸参入陈本是自相违反矣」<br/><br/>　　青纸詔书「王隐晋书楚王瑋临刑出青纸詔书示监刑刘颂曰此詔书也受此而行本為社稷今更為罪颂亦硬咽○王石华校出改刘鞭改硬今案御览五百九十三引王书纸下脱詔书二字并脱颂亦句」<br/><br/>　　尺一詔书「魏书云先是有诈作尺一詔书以夏侯玄為大将军○今案亦见魏志卷九夏侯玄传同」六条詔书「王隐晋书武帝泰始四年班六条詔书于郡国一曰正身二曰亲民三曰卹孤四曰敦本息华五曰去人事六曰正本无一节○今案陈俞本作五民作勤百姓卹孤作抚孤寡御览五百九十三引王隐晋书亦作抚孤寡亲民作勤民无第六条盖泰始四年詔书诸书皆言五条独旧钞引作六条然六曰正本句亦不可读当有脱或引者皆因譌脱而删之耶」<br/><br/>　　与庾公函封「语林云明帝函封与庾公信误致与王公王公开詔末云勿使冶城公知道既视表答曰伏读明詔似不在臣臣开臣闭无有见者明帝甚愧数月不能出见王公○今案御览五百九十三引语林同」<br/><br/>　　与王导敬「晋中兴书云初显宗幼冲见王导恒拜与导手詔则曰敬白中书作曰敬问○王石华校遵改导今案御览五百九十三引晋中兴书同」见詔叹曰圣主「观汉记第五伦传云伦每见光武詔书常叹曰此圣主也○今案御览五百九十三引及聚珍本姚辑本东观记同」奉詔惊喜踊跃「曹植表云即日奉手詔惊喜踊跳○今案陈俞本跳作跃」青筒詔出「晋八王故事张方逼上及大茅岭乃开未发一函曰方啟陛下孝宜謁宗庙主者奏剋曰上以青筒詔出中书曰朕体中不佳不堪出也○今案　　　定图书集成文学典一百三十八引八王故事及陈俞本脱没大茅以下十七字主者五字宜謁作出謁詔出作詔敕」<br/><br/>　　朱鉤施行「汉旧仪詔书下朱鉤施行○今案平津馆辑本下朱作以朱餘同陈俞本亦作以朱又陈本鉤误钧俞本作金？？缺去中间口字盖出而未修补」闇不见事以此示之「释名詔昭也人闇不见事以此示之使昭然也○今案明吴琯校本毕校本释典艺篇同御览五百九十三引昭也作照也」使自惊饰不敢废慢「释名云勑饰也使自騖饰不敢废慢○今案毕校本释书契篇饰作飭」<br/><br/>　　○章四十<br/><br/>　　子云笔有餘力「论衡云谷子云唐子高章奏百上笔有餘力○今案见论衡効力篇」孔璋微為烦富「魏文帝与吴质书孔璋章表殊健徼為烦富○今案宋本文选文帝书烦作繁」公车受章帝闻而怪「潜夫论明帝时公车反支日不受章奏帝闻而怪曰民废农桑远来诣闕而复拘以禁忌岂為政之章乎於是遂蠲例○今案俞本同考近本潜夫论受日篇脱字拘以句作使避反支餘亦大同小异」<br/><br/>　　主簿告怨帝乃大怒「谢承后汉书寍阳主簿诣闕云臣章百上终不见省岂可北诣单于以告怨乎帝乃大怒○今案陈本删俞本脱诣二字并合下条然亦同一事耳」<br/><br/>　　七岁不省百上不见「谢承后汉书寧阳主簿诣诉其县令杜责七岁不省主簿乃上书曰臣谓陛下為臣父百上终不见省岂可北诣单于以告怨乎○王石华校改臣谓七字作為陛下子陛下為臣父未知何据今案陈本删俞本合注在上条考姚辑谢书卷末附此条脱诣字杜责字未有帝乃大怒四字汪辑本则虞詡传后餘与姚本同又姚本附鲁思案语谓范书寍阳主簿事亦见虞詡传中已佚其名云」<br/><br/>　　○表四十一<br/><br/>　　思之於内表施於外「释名云下言上曰表思之於内表施於外○今案见释名释书契篇」孔殊健「魏文帝与吴质书孔璋殊健微為烦富○今案本钞章篇引同文选烦作繁」阮瑀俊者「典论云陈琳阮瑀之章表今之俊者○今案陈俞本及御览五百九十四引俊者作俊也文选无陈阮二字表下有书记二字者亦作也」乐假潘笔潘取乐旨「典论云乐广善於清言而不长於笔将让河南尹请潘岳為表潘云当得君意乐乃述己所以為让二百许言潘直错比便是名笔时人咸云若乐不假潘笔潘不取乐旨无以成斯美也○今案百三家本问经堂本皆未收此条」<br/><br/>　　再呈不可足五字乃悦服「世语云司马景王令中书令虞松作表再呈輒不可意令松更定松思竭钟会為足五字松乃悦服之耳○今案说郛本世语及御览五百九十九引足作定」<br/><br/>　　手书谢表「高堂隆集云寝疾篤口占上表前题十二字注东观汉记云和喜邓后位手书谢表深陈德薄不足以奉承宗庙充少君之位也矣○今案悞注以上七字是唐人旧校者之语也必当日传钞者误将下注窜入故校语侧书於旁宋钞遂接写入小注内元影钞仍之无疑也考俞本删误注以上但留东观以下是也然后世不复知旧钞有校笔矣陈本并东观以下删去益觉武断手书一事见聚珍本邓后纪」<br/><br/>　　口占上表「高堂隆集云寝疾篤口占上表曰紂县白旗桀放鸣条天子之尊岂异伊人皆明王之胃○今案魏志本传天子之尊下有汤武有之句异伊作伊异餘同陈俞本本钞同」<br/><br/>　　○书记四十二<br/><br/>　　应璩善书记「应璩集序云璩博学好属文善為书记魏志吴质传云质有才学善為书记○今案魏志王粲传注引文章叙录有璩博十字又引吴质别传亦无才学二句考魏志亦无吴质传陈俞本皆改注文章叙录」<br/><br/>　　葛龚善文记「谢后汉书葛龚传云葛龚以善文记知名○今案姚辑本汪辑本谢书脱范书卷一百十上本传亦同」谷永便笔札「汉书云谷永字子云便於笔札故世人云谷子云之笔札楼君卿之唇舌也○今案汉书游侠传世人云作长安号曰又云下卿下脱两之字王氏读书杂志特引书钞未改本以证今汉书之脱」<br/><br/>　　穆之便尺牘「沈约宋书云刘穆之与朱龄石并便尺牘常於高祖坐与龄石共答书自旦至日中穆之得百函龄石得八十函而穆之应对无疲也○今案沈约宋书卷四十二又类聚五十八引及陈本疲作废餘同」<br/><br/>　　陈遵口占书史「汉书陈遵善书与人尺牘主咸藏之為河南太守至官当遣从吏西召善书史十人於前作私书谢京师故人遵凭几口占书史且省官事书数百封各有意○今案汉书九十二游侠陈遵传书史作书吏藏之作藏去本钞一百四牘篇引亦作藏去考去与弆通」<br/><br/>　　王平口授作书「蜀志云王平字子均巴西宕渠人生长戎旅手不能书所识不过数字而口授作书皆有意理○今案蜀志十三王平传数作十餘同类聚五十八引亦作十陈俞本皆作十惟脱子均八字」<br/><br/>　　含欣而秉笔大笑而吐辞「陈思王与丁敬书顷不相闻覆相声音亦為怪故乘兴為书含欣而秉笔大笑而吐辞亦欢欣之极也○今案百三家本曹植集欢下脱欣字餘同陈俞本删顷不以下」<br/><br/>　　写情於万里精思於一隅「傅咸纸赋云若乃六亲乖方离群索居皇风永观授书写情於万里精思於一隅○今案百三家本及严辑本傅咸集同陈本方作分」简书如雨「王杰集阮瑜誄云既登宰朝充我秘府允司文章爰及军旅庶绩维殷简书如雨强力成敏事至则举○今案陈俞本成敏作敏成俞本司误可餘同又本钞王杰疑当作王粲」纸落如云「滔岳集杨肇誄云翰动若飞纸落如云○今案陈俞本及文选百三家本集杨肇作杨荆州誄餘同」粲然耀眼「陆景书云获答虎蔚德音孔昭披纸寻句粲然耀眼○今案陈俞本同」过百万之眾「抱朴子云昔鲁连射书以下聊城是分毫之力过百万之眾○王石华校辽改聊今案长白继氏辑抱朴子佚文据旧钞引同」胜十万之眾「荀勗為文王作书与孙皓遣书使献之王语勗曰君前作书强吴绥伏胜十万之眾○今案此脱书名陈俞本改注今晋书非虞永兴所及见」翕然愈疾「魏志陈琳常作诸书檄呈太祖太祖先患头风其日增发既而读琳所作翕然起曰吾疾愈矣○今案此见魏志王粲传注引典略增作疾」贤於十部从事「晋阳秋云刘弘字子季為荆州刺史镇沔汉虚谈优游者必加诲抑谋謨輒有成其人之攻如有负败比於老子自责每有兴发手书相喻丁歀密闲悦争赴咸曰得公一纸书贤於十部从事○今案类聚五十八御览五百九十五引晋阳秋脱镇沔七句相喻作郡国闲悦句作颠倒恭赴餘同陈本改注今晋书本钞仍疑有舛脱」<br/><br/>　　射城燕将自煞「鲁连子云燕伐齐取七十餘城聊城不下燕将守数月鲁仲连乃為书约之於矢以射城中遗燕将燕将得书泣三日乃自煞○今案御览三百五及五百九十五引鲁连子约作著无泣字战国策仍作约」<br/><br/>　　误国燕国大治「韩子云郑人有遗燕相国书者误书举烛燕相国受而说之曰高明也高明者举贤而任之也燕国因此大治○今案韩非子外储说左上篇及陈俞本郑作郢高作尚考本钞任贤篇及御览五百九十五引皆作郑作高类聚引亦然可正近本子之误」<br/><br/>　　苏武雁足繫书「汉书苏武使匈奴被留昭帝即位数年求武等匈奴言武已死后使至匈奴常惠请其守者与俱得夜见汉使具自陈道教使者谓单于言天子射上林中得雁足繫帛书言武等在某泽中使者如惠语以让单于单于视左右而惊於是遣还汉○今案汉书五十四苏建附武传陈道作陈过餘同」<br/><br/>　　阮瑀马上具草「典略云太祖常使阮瑀作书与韩遂瑀於马上具草○今案类聚五十八引典略同」孔翊书皆投水「鲁国先贤志云孔翊為中牟洛阳令置器水庭前书皆投其中一无所发○今案陈本及类聚五十八御览五百九十五引鲁国先贤传皆无中牟二字」洪乔书掷於水「语林云殷洪乔作豫章郡守临去郡下人因弣书百餘函至石悉掷水中○今案类聚五十八御览五百九十五引语林无守字郡下二字又附作寄」书輒不发「先贤行状云杜安年十岁名称乡党十五入太学号神童贵盛慕安高行多有与书者輒不发以虑后患常凿壁藏书后诸与书者果有大罪○今案类聚三十一引先行状杜安下脱九字盛作戚又脱后诸与句」<br/><br/>　　○符四十三<br/><br/>　　刻玉符「史记云吕不韦说华阳夫人承太子间从容言子楚质於赵者绝贤赵来往者怕称誉之因涕泣曰妾幸得充后宫不幸无子愿得子楚立以為嗣以託妾身安国君之乃与夫人刻玉符约以為嗣○今案史记吕不韦传嗣上有适字来往上无赵字」<br/><br/>　　铜虎符「汉书云文帝二年九月初与郡守為铜虎符竹使符○今案汉书卷四文帝纪同御览五百九十八引為铜上有相字」黄帝合符「史记云黄帝合得於釜山○今案见史记五帝本纪」汉帝夺符「汉书云汉王出城皋渡河独与滕公从张耳至宿传舍晨自称使者驰入张耳韩信壁未起即其卧夺其印符麾召诸将易置之○今案汉书三十四韩信传使者作汉使餘同」舜合己符「吕氏春秋云客有问季子曰奚以知舜之能也季子曰舜治天下而合己之符是以知其能○今案吕氏春秋似顺篇同高注云已尧也」胜敌之符「六韜云主与将有阴符有大胜克敌之符长一尺○今案亦见平津馆本阴符篇第二十四及御览二百七十一」得邑之符「六韜云有降城得邑之符长八寸○今案本钞论兵篇引同亦见平津馆本阴符二十四及御览二百七十一」王母之符「黄帝出军诀音蚩尤无道黄帝讨之於涿鹿之野西王母遣道人以符授之黄帝乃立请祈之坛亲自受符视之乃所梦得也黄帝佩之即日擒蚩尤○今案陈俞本改注帝王世纪非也本误汉军下脱诀字考御览六百三十六引黄帝出军诀与旧钞脗合惟得也二字作於西王母者佩之下有以攻二字餘同」<br/><br/>　　玄女出符「龙鱼河图云玄女出兵信符授黄帝刺蚩尤○王石华校照陈俞本改兵信為河信非是今案御览七十九引龙鱼河图刺作制餘同又御览七百三十六引授作付刺作制兵信作信兵陈俞本改注河图记误矣」<br/><br/>　　投河逆流「抱朴子云葛仙翁為丹书符投江中顺流而下次投一符逆流而上次又投一符不上不下停住而水中而向二符皆还就之○严氏校留往下而字删向上而字今案陈俞本丹误册停住七字改作停住中流又陈本仙误信考御览七百三十六引葛仙公别传与此条同惟无往下而字耳及铁桥与长白继氏揖抱朴子佚文收此条仍用校本之遻然似不如从御览為长」<br/><br/>　　掷屋风静「搜神记云吴猛字世云有道术尝守潯阳参军周家有狂风暴起猛即书符掷著屋上须臾风静人问之答云西湖有遭此风者跪道福食呼天求救故以止风○今案搜神记卷一西作南跪道以下作道士求救验之果然八字又御览七百三十六引续搜神记脱潯阳九字著屋二字西作南本钞跪道句疑有误」<br/><br/>　　圣卿青符猒煞鬼神「列仙传曰汉帝问刘凭殿下有恠常见朱衣披髮相随持烛而走符可效不凭曰可帝因使人為之凭以符掷之数人倾地帝惊曰以相试耳乃解之○今案陈俞本作汉武帝无可效句伋使人句御览七百三十六引列仙传作汉章帝可效作可骇□作顿餘同」<br/><br/>　　介象知其谬语「神仙传曰介象见市中门户有道家符悉能读之知其谬误○今案陈俞本同龙威秘书本神仙传卷九脱门户句谬误句」应詹佩以周旋「王隐晋书应詹少多患湻于智乃為符使佩之其言曰卫瞻者谁旻天仓昊佩以周旋万寿无疆既而皆验之○今案陈俞本其言作其文卫瞻二句作惟兹宝籙降自旻苍无皆验句」<br/><br/>　　○檄四十四<br/><br/>　　愧吕？页？吕為檄莫不讽诵「东观汉记云愧嚣故宰相府掾吏善為文书每上书移檄士大夫莫不讽诵之也○今案聚珍本姚辑本东观记及类聚五十八引宰下脱相字餘同陈本作故宰府檄掾史又脱书移二字」<br/><br/>　　应詹作檄见者称之「晋中兴书云应詹迁南平太守永嘉五年洛阳倾覆王澄不遣军詹攘袂流涕显陈大义催令进澄令作檄下笔即成辞既庄丽见者咸称之○今案本敏速篇引晋中兴书庄作壮餘同陈俞本改注今晋书文与此多异」<br/><br/>　　陈琳愈太祖病「典略云陈琳作书及檄草成呈太祖太祖先苦头风是日疾陈琳所作翕然而起曰此愈我之病数加厚赐○今案魏志王粲传注引典略同类聚五十八引作作製餘亦同」<br/><br/>　　易雄称王敦罪「邓粲晋记云春陵令长沙易雄檄王敦城陷送雄诣敦以檄示雄雄曰有之但雄力弱不能扶翼本州匡救国难以此惭恨耳○今案御览三百九十五引邓粲晋记易作杨非也俞本尚不误陈本改注今晋书」<br/><br/>　　贼檄百数「东观汉记云光武数召诸将置酒赏赐坐席之间以要其死力当此之贼檄日以百数忧不可胜上犹以餘间讲经艺也○今案类聚五十八引同姚辑本东观记亦同」<br/><br/>　　羽檄三至「魏志云袁绍以董昭领魏郡太守时郡界大乱贼遣使往来交易市买昭厚待之因用為间乘虚掩讨輒大克破一日之中羽檄三至○王石华校室改至今案陈俞本及近本魏志十四董昭传一日作二日盖误也」<br/><br/>　　為本初作檄「献帝春秋云司空平业谓陈琳曰君昔為本初作檄书但罪孤而止何及父祖乎琳曰矢在弦上不得发也○今案　　　钦定图书集成文学典一百五十八引献帝春秋及陈俞本司空作太祖餘同」<br/><br/>　　高祖制檄「续晋阳秋云何无忌母刘牢之姊也无忌与高祖谋夜於屏风里制檄文母潜登於屏风上窥之既知其谋大喜曰汝能如此吾□雪矣○今案类聚五十八引阳秋及陈本雪上有耻字御览五百九十七引如此作知此」<br/><br/>　　毛义奉檄动顏「东观汉记云卢江毛义少时家贫以孝行称南阳张奉慕其名往候之坐有顷府檄适至以义守令义奉而入白母喜动顏色○今案御览五百九十七引同类聚五十八引坐有顷作坐定陈本顷误倾姚辑本聚珍本东观记名作义亦作坐定姚脱白母二字聚珍适至作到以义四字作当守令」<br/><br/>　　赵曄奉檄心耻「谢承后汉书赵曄字长君会稽山阴人少尝為县吏奉檄送督邮曄心耻斯役遂弃车焉去到犍為诣杜抚受韩诗○今案姚辑本谢书脱山阴句斯作廝餘同汪辑本脱字君八字餘与姚同范书赵曄传亦作廝送作迎」<br/><br/>　　移书太常「汉书云刘歆亲近欲建立左传毛诗逸礼古文尚书皆列於学官哀帝令歆与五经博士讲论其义诸儒博士皆不肯对歆因移书太常博士责让之○今案汉书三十六同」<br/><br/>　　移书州郡「范曄后汉书云韩馥见民情归袁绍忌方得眾心恐将图已常遣从事守绍之门不听发兵桥瑁乃作三公移书传驛州郡说董卓罪恶天子危逼企望义兵以释国难馥於是方听绍举兵○今案范书袁绍传同刘攽曰忌下方字无义盖是其字陈俞本皆改作忌其得眾然古钞及范书古本皆如此不必擅改且方字言方将得眾故忌之何义耶」 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9709.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9711.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

