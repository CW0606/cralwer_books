<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百　　　　　艺文部六_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百　　　　　艺文部六全文,虞世南作品" />
<meta name="description" content="北堂书钞原文阅读,●北堂书钞卷第一百　　　　　艺文部六全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9706.html";
var nextpage="novel-read-999-9708.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百　　　　　艺文部六</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9706.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百　　　　　艺文部六</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:02:48<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註论书十九　　　　　　　论文二十叹赏二十一　　　　　　諫挣二十二<br/><br/>　　○论书十九<br/><br/>　　五经為府藏杂艺為庖厨「高彪集○今案本钞经典篇引同」古人糟粕「庄子外篇云齐桓公读书堂上轮扁斲轮堂下乃释椎凿而观之曰何书公曰圣人之言扁云公之所读古人之糟粕耳臣以斲喻之夫斲之道徐则甘而不固疾即苦而不入不疾不徐得之於心应之於手臣不能教之于子子不能受之於臣然则公之所读乃古人之糟粕也○王石华校圣改古今案古佚丛书本庄子天道篇粕作魄餘同本钞徐甘句作不及疾苦句作不固非也今据本钞轮篇及宋本庄子订正」<br/><br/>　　圣人糟粕「何劭荀粲传云粲尝以六籍虽存固圣人之糟粕也○王石华校祭改粲」老庄者道德之渊藪「宋拾遗云夫老庄者道德之渊藪仁义之坛场○今案陈俞本皆脱宋字考宋拾遗梁少府卿谢绰所撰俞本遗下擅增记字」古书学者之山渊「抱朴子云古书虽不尽美要是学者之山渊使著笔者得斫伐渔猎其内也○今案平津馆本抱朴子钧世篇及陈俞本著作属斫作采内作中考本钞改内者虞永兴仕隋高祖之父讳忠兼避中字也金陵重刻孙本附校勘记据书钞引作斫伐」<br/><br/>　　韩任术以作柄墨率俭以篤俗「杜预七规云考六家之涂先刑名之属韩任术以作柄墨率俭以篤俗公孙持论於白马卫鞅立法以绳曲○今案陈俞本但注杜预七规四字张溥百三家本严辑全晋文皆脱此条」<br/><br/>　　桓谭烦而无要「傅子云桓谭书烦而无要辞杂而旨诡吾不知其博也○严氏校跪改诡今案陈俞本旨诡作无指归非也严辑傅子一卷亦作旨诡」贾逵精而不博「范后汉书马融尝欲训左氏春秋见贾逵郑眾注乃曰贾君精而不博郑君博而不精既博而精吾何加焉○今案范书卷九十上而精作既精」<br/><br/>　　○论文二十<br/><br/>　　言以足志文以足言不言谁知其志言之无文行之不远「春秋左氏云仲尼曰志有之言以足志文以足言不言谁知其志言之无文行之不远杜注志古书也○严氏校志注改注志今案见左传襄二十五年陈俞本脱杜注以下」<br/><br/>　　会眾彩以成锦绣集眾字以成义理「释名云文者会眾彩以成锦绣集眾字以成理如文绣然也○今案毕校本释名释言语篇及陈俞本义理作辞义又会眾集眾皆作会集眾餘同」譬如女工有綺縠音乐月郑卫「汉书云辞赋大者与古诗同流小者辨丽可喜譬如女工有綺縠音乐有郑卫也○王石华校郑改有今案陈俞本汉书六十四下王委传及本钞一百二赋篇引同流皆作同义」<br/><br/>　　宏貌淫艳非碑誄之施艳直踊寔非诗赋之用「抱朴子云○王石华校补施字今案陈俞本同」其会意也尚巧其遣言也贵研「陆机文赋其為物也多姿其為体也屡迁其会意也尚巧其遣言也贵研○今案文选研作研」或辞害而理比「陆机文赋或辞害而理比或言顺而义妨离之则双美合之则两伤○今案文选同」或理朴而辞轻「陆机文赋若夫丰约之裁俯仰之形因宜适变曲有疑情或言拙而喻巧或理朴而辞轻或袭故而弥新或沿浊而更清或揽之而必察或研之而后精譬如舞者赴节而投袂歌者应絃而遣声○今案文选及陈本疑作微又陈本赴误趁」<br/><br/>　　或清虚以婉约「陆机文赋或清虚以婉约每除烦而去滥■〈门外卦内〉大羹之遗味同未絃之清犯○今案文选■〈门外卦内〉作闕凡书钞闕多作■〈门外卦内〉」<br/><br/>　　或奔放以谐合「又云或奔放以谐合瞀嘈赞而妖冶徒悦目而偶俗固声高而曲下寤防露与桑閒又虽悲而不雅○今案文选及陈本瞀作务」定去留於毫芒「陆机文○今案文选同陈本脱去字但留一格」混研蚩而成礼「又云或寄辞而瘁音言徒靡而不华混研蚩而成体累良质而為瑕○王石华校云注内蚩而四字应小写本钞误作大写非也今案文选而瘁作於瘁又言字在靡字下」<br/><br/>　　纵横有义反覆成章「挚虞文章流别云图讖之属虽非正文之製然取其纵横有反覆成章○王石华校美改义今案陈俞本及严辑挚虞集製皆作制餘同本钞图字上有冯衍执杖铭张衡云八字各本皆无不知自某条误入今附於此」<br/><br/>　　邴若縟绣妻若繁絃「陆机文赋云藻思綺合清丽芊眠○今案文选邴作炳」及其六情底滞志往神留「陆机文赋及其六情底滞志往神留兀若枯木豁若涸流理翳翳而愈伏心乙乙其若抽或竭情而多悔或率意而寡尤○今案文选文赋同百三家本乙乙作轧轧陈本愈作逾」<br/><br/>　　小文犹寸锦「抱朴子云小文虽朽犹之寸锦撮玉碎之珍不得近盈尺之贾也○今案俞本贾作璧玉碎二字但空二格餘同陈本脱撮玉以下」片言以居要「陆机文赋立言以居要乃一篇之警策○今案文选以居作而居」虽濬发巧或受嗤拙「又云於巧心乃受嗤於目拙彼琼簌与玉藻若中原之有叙同橐籥之罔穷与天地乎并育○王石华校掘改拙是也敕改欶非也应作簌今案陈本及文选簌作敷又文选嗤作山？欠目拙作拙目」<br/><br/>　　若沧海之芥「抱朴子云谢尧卿东南书土说王充以為一代英伟汉兴以来未有充比若所著文时有小疵犹邓林之枯枝若沧海之流芥未易贬也已○今案陈俞本脱谢尧七字长白继氏辑抱朴子佚文据书钞未改本引同」<br/><br/>　　若江汉之潢「抱朴子云吾见二陆之文百许卷似未尽也一手之中不无利钝方之他人若江汉之与潢污及其精处妙绝汉魏之人也○今案百许卷十五字陈俞本作犹元圃积玉五字长白继氏辑抱朴子佚文据意林书钞御览引与旧钞脗合」<br/><br/>　　优游按衍屈原之尚也穷侈极妙相如之长也「魏文帝典论云或问屈原相如之孰愈曰优游按衍屈原之尚也浮沈漂淫穷侈极妙相如之长也然原据託譬喻其意周旋绰有餘度矣长卿子云意未能及也○严氏校补尚也二字王石华校旁勒浮沈四字今案问经堂辑本陈本皆脱浮沈句」<br/><br/>　　枚皋文章敏疾长卿制作淹迟「西京杂记云枚皋文章敏疾长卿制作淹迟皆尽一时之美誉而长卿首尾温丽枚皋时有累句○王石华校亩改敏今案学津讨源本西京记卷三无美字餘同」<br/><br/>　　相如封禪靡而不典杨雄剧新典而不实「张瞻注杨雄剧秦美新云相如封禪靡而不典杨雄美新典而不实○今案文选典引序有相如四句而文选剧秦美新不言有张瞻注岂杨雄集旧有张注乎」公干逸气「魏文帝与吴季重书云公干有逸气但未遒耳至五言诗之善者妙绝时人○今案本钞叹赏篇引及文选同百三家本时人作当时」仲宣体弱「魏文帝与吴季重书云仲宣独自善於辞赋惜其体弱不足起其才○今案陈本及文选百三家本才作文」孔璋不闲词赋「陈思王与杨德祖书○今案文选同」伯谐於為碑「李充起居诫云中世蔡伯谐长於為碑○今案严辑李充文脱此条陈本充误克」<br/><br/>　　○叹赏二十一<br/><br/>　　禹之有天下焕乎其有文章「论语泰伯篇云○今案陈俞本脱」圣謩洋洋嘉言孔彰「尚书伊训云孔安国传云洋洋美善言甚明可法○今案陈俞本脱」<br/><br/>　　夫子文章性与天道「论语公冶篇云夫子之言性与天道不可得而闻也何注曰元亨日新之道深微故不可得而闻也○今案陈俞本脱」悬之日月不刊之书「杨雄答刘歆书曰天下上计孝廉及内郡卫卒会者雄尝闻其意语归即以铅摘次之鈆槧廿七岁於今矣张伯松不好雄赋颂之文然亦有以奇之雄以此篇目频示之伯松曰是悬之日月不刊之书也○王石华校标目利字改不刊今案本钞九十九著述篇引卫卒作卫率餘同陈本及百三家本闻其意语作问其异语俞本赋颂作赋诵此外亦多删改」<br/><br/>　　经解不穷「范后汉书戴冯以明经位至侍中京师语曰经解不穷戴侍中○王石校小注补戴侍二字今案范书一百九上作解经作戴凭本钞一百三十三席篇亦作解经此条及陈本作经解恐非」<br/><br/>　　问事不休「范后汉书贾逵精业诸儒语曰问事不休贾长头○王石华校晋改贾今案范书六十六无精业二字」五经复兴鲁叔陵「东观云鲁？字叔陵兼通五经為当世大儒关东号之曰五经复兴鲁叔陵○王石华校标目补陵字今案本钞儒术篇引同聚珍本姚辑本东观亦同聚珍作丕惟姚误作平矣经纷纶井大春「三辅决录云大春名丹雍人少通五经善谈难故京师语曰五经纷纶井大春○今案陈本脱雍人二字二酉丛书张辑决录据书钞引亦脱雍人二字难作论」说经硜硜杨子行「东观记杨政字子行治梁丘易与京兆祁圣元同好俱名善谈说京师号曰说经硜硜杨子行论难幡幡祈圣元○今案详本钞谈讲篇　东观谈说作说经幡作僠姚辑本善谈说作说经书脱论难句」<br/><br/>　　关东说诗陈君期「会稽典录云陈吕？页？吕字君期京师谚语曰关东说诗陈君期○今案本钞儒术篇引谢承书同此文末衍裴潜僕射时人六字乃从下条世说注窜入已照删」<br/><br/>　　笔墨渊海「论衡云刘歆字子骏汉朝智囊笔墨之渊海也○今案见论衡乱龙篇卷十六」言谈林藪「世说云裴僕射时人谓之言谈之林藪○今案见世说识鉴篇已详本钞谈讲篇条下」天下工為文「司马相如长门赋序孝武帝陈皇后时得幸颇妒别处门宫闻司马相如天下工為文奉黄金百斤与相如文君取酒相如為赋陈后复幸○王石华校以标目工為二字误旁勒未改今案俞本删陈本及百三家本同日本刊无汪本文处作在与作為為赋作為文陈后作皇后」<br/><br/>　　才巧若神「曹植长乐观画讚云妙哉平生才巧若神辞赋之作华若望春○今案百三家本曹植集同陈俞本生作安」笔下摛藻席上敷珍「潘岳读汉书诗云笔下摛藻席上敷珍前疑既辨旧史维新○今案陈俞本读作续非也百三家本潘岳集读作讲」含玉吐金烂然成章「傅玄矫情赋序云我高祖文皇帝命臣作西征赋又命陈徐王阮作箴皆含玉吐金烂然成章○今案陈俞本及百三家本傅玄集高祖作太宗又陈徐王阮四字俞本作陈齐诸臣陈本百三家本作陈徐诸臣餘同」<br/><br/>　　发言可咏下笔成篇「曹植王粲誄○今案文选及张溥百三家本曹植集同陈本作笔下」摛文润世宣论篤俗「左太冲七讽云○今案张溥百三家本太冲集严辑左太七讽皆脱此条」金声玉振飞景擒光「傅云俞玄所云○王石华校抗改摛今案此注有误陈本作傅玄云三字然百三家傅玄集亦脱此文」文辞美赡「欧阳建别传云建文美赡搆理清微○今案陈俞本同」<br/><br/>　　辞藻艳逸「魏志阮籍辞藻艳逸○今案魏志王粲传及陈俞本辞作才」文若雕龙「刘向别录公奭文若雕龙故曰雕龙奭○今案史记孟子荀卿列传集解引刘向别录同」<br/><br/>　　文艳春兰「傅咸襄邑侯誄若云言研其机文艷春兰○严氏校成改咸今案俞本百三家本傅咸集同陈本襄误哀无其机句」辞藻星布「左太冲七讽云幸得式听故謨伏膺典素说难制辨辞藻星布○今案陈俞本删幸得以下严辑左太冲文亦脱此条」妙句如云「仲长统昌言云英才若两妙句如云○今案意林卷五引昌言作英辞雨集妙句云来」逸藻波腾「傅咸答曹志书云英气泉涌逸藻波腾潘尼侍中铭雅论弘传逸藻波○今案百三家本传咸集潘尼集同」彤管雨散「成公绥集云宝翰电流彤管雨散○今案陈俞本同百三家本成集雨作云又一作彤管电流雨下雹散亦见御览七百四十九引成公绥隶势」摛藻扬暉如山如云「刘珍贾逵云摛藻扬暉如山如世有令闻以迄于君○今案陈俞本贾上有赞字逵下有诗字又闻作问」驰思泉涌敷藻云浮「潘尼赠潘岳诗云頡頏将来高猾王侯华茂九春实繁三秋驰思泉涌敷藻云浮○今案百三家本脱陈俞本删頡頏二句又陈本繁误繫」玄思泉涌华茂云校「潘岳庾尚书誄○今案百三家本严辑本皆脱陈俞本茂作翰枝作生」沈思渊洞逸藻云浮「郑丰赠陆土龙诗曰沈思渊洞逸藻云浮○今案陈俞本同」高义厉青云「刘公干赠徐干诗猥蒙惠咳唾貺以雅颂声高义厉青云灼灼有表经○今案张溥百三家本脱陈俞本雅颂作大雅有表经作华星又俞本徐误余」高諭逞玄妙「朱德才赠傅氏诗云倚猗彼君子逍遥集华堂高逞玄妙弹笔播文章○今案陈俞本才作懋」灼以扬其藻斐以敷其艷「王叔师正部云屈原宋玉枚乘相如王褎杨雄班固傅毅灼以扬其藻斐以敷其艷○今案陈俞本脱正部二字」摛藻如春华「班固宾戏云驰辨如波涛摛藻如春华○今案本钞下文引同文作涛波」文藻譬春华「石崇赠欧阳建诗云文藻譬春华谈话如芳兰○今案陈俞本同」振笔若天文「傅玄客难云振笔若天文坟思若迴云○今案陈俞本及张溥百三家本坟作运考集韵云坟沸起也」文雅纵横飞「刘慎赠五官中郎将诗云赋诗连篇章极夜不知归君侯多壮思文雅纵横飞○今案文选及百三家本陈俞本槙作楨餘同本钞凡楨字多作槙宋钞避仁宗讳也」散礼风雨起「刘镇诗○今案槙字亦避宋讳百二家本脱」陈文如泻水「语林云王太尉问孙兴公曰郭象何如答曰其辞清雅奕奕有珠吐章陈文如悬河泻水注而不竭○王石华校补有字今案本钞九十八谈讲篇引语林珠作殊餘同陈本改注世说」<br/><br/>　　驰辨如波涛班固宾戏云驰辨如波涛摛藻如春华○今案此条详本篇上」应宾之渊懿温雅达信之壮厉杭愾「挚虞文章流别若解□之弘缓□□应宝□□懿温雅达旨之壮厉杭愾应□之绸谬契阔郁郁彬彬靡有不长焉矣○今案陈俞本及张溥百三家本严辑挚虞集皆作连旨非也考崔亭伯有达旨一篇本钞注内虽误连旨而标目仍作达旨未尽误也」<br/><br/>　　七依之卓轢一致七辨之缠緜精巧「傅玄七謨序云七依之卓轢一致七辨之缠緜精巧七啟之奔逸壮丽七释之精密闲理亦近代所希者也○严氏校依改謨砾改轢补亦代所三字今案陈俞本轢亦作砾张溥百三家本傅玄集与旧钞同」<br/><br/>　　桓谭绝才「东观汉记云桓谭能文有绝才喜非毁俗儒由是多见排抑哀平时位不过郎○今案陈俞本及聚珍本东观记时作閒又聚珍本抑作抵姚辑本脱」阮籍神笔「东观汉记朝封晋文王為晋公备礼九锡文王让不受郑冲驰遣使从阮籍求其文籍其在袁孝尼家宿醉挟起作书无所点定时人以為神笔○今案陈俞本朝作魏又俞本改注魏志而文与本钞同陈本仍注东观记而文则删改过半考姚辑本聚珍本皆脱此条」<br/><br/>　　张载称為妙赋「张载别传云载素有清才曾為濛犯池赋傅玄见之叹息称為妙○今案本钞九十八谈讲篇引同陈本脱濛犯句类聚五十五引张载别传清才句作文章殊妙称妙句无為赋二字餘同」<br/><br/>　　杜篤誄辞最高「东观杜篤传云篤字季雅与美阳令交请託不谐颇相恨俴怒收送京师会大司马吴汉薨世祖詔诸儒誄之篤於狱中為誄辞最高帝美之赐帛免死○今案御览五百九十六引交作游餘同本钞一百二誄篇引则交下有游字聚珍本姚辑本观记与誄篇引同姚脱字季雅三字」<br/><br/>　　班固之颂比金玉「论衡云永平中神雀集明帝詔百官皆上颂比於瓦石惟班固逵传毅扬终侯讽之颂比於金玉○今案论衡佚文篇又本钞一百二颂篇引论衡终作雄金作珠」<br/><br/>　　陆机之文犹积玉「抱朴子云陆机之文犹玄圃之积玉无非夜光○今案俞本删夜光句陈本只注抱朴子三字长白继氏辑抱朴子佚文据意林书钞御览引同」<br/><br/>　　文彩巨丽慰喻绸谬「吴季重答陈思王书云发函申纸是何文彩之互丽而慰喻之绸谬哉○今案陈本陈思作东阿文选申作伸哉作乎」书记翩翩「魏文帝与吴季重书○今案文选及百三家本书记上有元瑜二字」仲宣独步於汉南孔彰鹰扬於河朔伟擅名於青土公干振藻於海隅「陈思王与杨德祖书云僕少小好為文章迄于今二十有五年矣然今世作者可略而言也足下高视於上京当此之时人人自握灵蛇之珠家家自抱荆山之玉矣吾王於是设天网以该之顿八紘以掩之今悉集兹国矣○今案文选及百三家本握上抱上皆有谓字」<br/><br/>　　终贾杜口扬班韜翰「潘尼赠潘岳诗○今案百三家本脱」省陈琳之书翕然愈疾「文士传云陈琳少有辨才魏武帝以管记室书羽檄多琳所作魏武帝使為书帝时苦风卧省琳之书翕然而起曰善愈吾疾矣又魏志云阮瑀字元瑜尝制书檄呈太祖太祖风观书遂差○今案俞本以管七字作命掌书记书檄六字餘同魏志王粲传言书檄多琳瑀所作裴注引典略亦言琳不言瑀疑有譌误」<br/><br/>　　读二陆之文恐其卷尽「抱朴子云嵇君道曰每读二陆之文未尝不废书而叹恐其卷尽○今案陈本脱嵇君以下俞本脱不字叹字其字长白继氏辑抱朴子佚文据意林书钞御览引与旧钞脗合」<br/><br/>　　长虞之文意不可及「傅咸别传云咸少属文不贵词人之赋颖川庾纯尝叹曰傅虞之意不可及也○王石华校传改傅瘦改庾今案俞本同陈本改注晋书」吾独不与此人同时「汉书司马相如為子虚赋武帝每读子虚赋叹曰吾独不得与此人同时哉○今案汉书五十七上吾作朕」得见此人死不恨矣「史记曰韩非者韩之诸公子也喜刑名法术之学秦王见非孤愤五蠹之书云嗟乎寡人得见此人与之游死不恨矣○今案史记老庄申韩列传及陈俞本同」斯人安在吾欲擢之「嵇康集云康著游山九吟魏明帝异其文词问左右曰斯人安在吾欲擢之遂起家為潯阳长○王石华校湿改潯今案陈俞本标目斯作其餘同」妙绝时人「魏文帝与吴季重书云公干有逸气但未遒耳至五言诗之善者妙绝时人○王石华校遵改遒今案文选及本钞论文篇引同百三家本时人作当时」文冠当世「三辅学有俊才与茂阳马季长同郡曹师梁葛元甫南阳张平子南郡胡伯始安定胡节信等文冠当世○今案陈本同俞本三辅作王辅」凌前貌后「傅玄七謨云陈思王七啟刘氏七华乃凌前而貌后扬清风於儒林○王石华校云改乃今案百三家本傅玄集脱思字乃凌作并陵」难与并驱「抱朴子云友人滕永叔问吾嵇君道何如人余答曰一代伟器也豪摛英观难与并驱○今案陈俞本脱豪摛句又陈本作稽作胜非也长白继氏辑抱朴子佚文滕作腾豪摛作摛毫餘同」<br/><br/>　　○諫挣二十二<br/><br/>　　允若兹嘉言罔攸伏「○今案见书大禹謨」乩于眾捨己从人「○王石华校乩字旁勒今案书大禹謨乩作稽捨作舍陈俞本从大禹謨改」惠迪吉从逆凶惟影响「○今案见书大禹謨」余违汝弼汝无面从退有后言「○今案见书益稷陈本删余违句」官师相规工执艺事以諫「○今案见书胤征」好问则裕自用则小「○今案见书仲虺之誥」敢有侮圣言逆忠直「○今案见书伊训陈俞本脱」圣謨洋洋嘉言孔彰「○今案见书伊训陈俞本脱」<br/><br/>　　有言逆于尔心必求诸道有言逊于尔志必求诸非道「○今案书太甲下及陈本尔作汝」无或敢伏小人之箴「○今案书盘庚上及俞本箴上有攸字陈本脱此条」<br/><br/>　　相时？？心人由婿顾于箴言其发有佚口「○严氏校云案息人即？？心人之盘庚今作憸民孙氏校云婿古作？今案陈本脱此条俞本？？心人作憸民？作婿皆依俗本改耳考说文心部引商书正作册？心见盘庚上段氏撰异云古文尚书作？？心严说合又旧钞凡婿多作？此其一也至民作人者系唐钞避太宗讳本钞多如此」<br/><br/>　　实有位之士匡其不及绳■〈？？？心？〉糺谬格其非心「○今案书冏命及陈俞本■〈？？？心？〉作愆糺作纠考■〈？？？心？〉古愆字□」懋乃厚悳交脩不逮「○今案书冏命及陈俞本作厚德悳古德字也」询兹黄髮则罔所■〈？？？心？<br/><br/>　　〉「○今案书秦誓及陈俞本■〈？？？心？〉作愆又陈俞本则罔误罔无」<br/><br/>　　言可？？互行「今案见书皋陶謨陈俞本脱」宅心之训「○今案书康誥之作知陈本脱此条」先人有言询于蒭蕘「○今案见毛诗大雅板之篇」以诱掖其君「○今案陈俞本脱」祭仲骤諫而公不听「○今案陈俞本脱」是用大諫「○今案见诗大雅板之篇又民劳篇」主文而譎諫「○今案见毛诗关雎序陈本脱此条」事君远而諂近而不諫则尸利「○今案礼记表记及陈本諂作讇惟御览四百五十一引作钞合」事君欲諫不欲陈「○今案见礼记表记陈本脱」為人臣下者有諫而无汕有亡而无疾「○今案见礼记陈俞本同」上酌人心「○今案此条疑是上酌民言因上数皆引礼记故也民作人是唐钞避讳持言字误心耳且作民言方与諫挣篇义相合陈本脱此条」司諫糺万人之德劝朋友之道「○今案周礼地官司諫职糺作纠陈本脱此条」保氏掌諫王之恶养国子以道「○今案周礼地官保氏王下无之字陈本脱国子句」死而利国犹或為之「○今案见左传僖公二十八年」致死以补其■〈门外卦内〉「○今案见左氏成公十六年传闇即闕字陈本脱此条」闻而药之「○今案见左传襄公三十一年陈本脱」臧哀伯諫隐公观鱼其子僖伯諫桓纳鼎「○今案左传是僖伯哀伯諫纳鼎此恐误倒」积善之家必有餘庆「○今案见易坤文言」晋灵公不君赵宣子骤諫不及三进及溜而视之「○今案见左传宣二年不及作不入又骤諫句在视之句下陈俞本删不及九字」<br/><br/>　　鬻拳諫楚子可谓爱君矣「○今案见左传庄十九年」子寍以他规「○今案左传昭十六年规下有我字」苟利社稷以请我说「○今案左氏宣公十三年传以请作请以」懦而不能强諫宫之奇「○今案见左传僖二年」諫失常也「○今案见左氏襄公十四年」<br/><br/>　　曹羈諫曹君无自敌戎戎眾而无义三諫不从遂去之故君子以為得君臣之义「○今案见公羊庄公二十四年传陈俞本改注说苑然事同而文不同究非是」<br/><br/>　　泄治諫陈灵公游於夏姬之室使国人闻之犹可使仁人闻之则不可「○今案穀梁传宣九年游作通室作家餘同」夫子曰子西諫庄王入之千里之上抑之百代之后「○今案见家语辩政篇陈本脱此条」非申叔时之忠不能建其义非楚庄之贤不能受其训「○今案家语好生篇第十忠作信建作达非作匪楚庄作庄王餘同陈本脱此条」<br/><br/>　　泄冶諫灵公而死夫子非之曰人之多僻无自立辟「○今案见家语子路初见篇第十九陈本脱此条」<br/><br/>　　史鱼死遗令置其尸牖下灵公弔焉命殯以客位以其不用蘧伯玉退弥子瑕之故孔子闻之曰未有若史鱼之死而尸諫忠感其君者也可不谓直乎「○今案家语困誓篇其不用二句微异餘同又本钞九十二死篇亦引家语此事」季文子能以义正人能克己服义「○今案陈俞本脱此条」<br/><br/>　　夫子告子路衣服盛顏色充盈天下其谁以非语女「○严氏校之路改子路是也今案家语三恕篇服下有既字谁作孰肯语作告餘同陈俞本脱此条」虽不用憖寘於耳「○今案见国语楚语」止子夕芰荐罢子期妾笄「○今案见国语楚语」<br/><br/>　　在舆有旅賁之■〈矢见〉位宁有官师之典倚几有诵训之諫居寝有暬御之箴事有瞽史之导宴居有师工之诵史不失书矇不失诵以训御之於是作懿以自儆「○王石华校补在字？字居字今案近本国语楚语及陈俞本导作道懿下增戒字又陈俞本训御作诵御王氏经义述闻已辨之甚详又陈本暬作贄」<br/><br/>　　楚灵虐白公諫王患之史老对曰若諫君则曰吾左执鬼中右执殤宫凡百箴諫吾闻之「○王石华校处事□□□书改尽今案国语楚语亦然」无拂吾虑「○今案见国语吴语本钞虑下有為字盖沿下条误入也陈俞脱此条」為川者决之使导為人者宣之使言「○今案陈本注国语甚详」爽曰反其义听淫曰离其名「○今案陈本脱考国周语下爽上有言字义作信餘同」汝不能救歟「○今见论语八悄篇」陈情白行「○今案见楚辞九章借往日篇」愿陈辞而效忠「○今案见听雨斋本楚辞卷八庄忌哀命篇」愿陈忠而无路「○今案见楚辞九章惜诵篇听雨斋本忠误志」<br/><br/>　　北堂书钞卷第一百 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9706.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9708.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

