<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《后汉书》正文_志第二十二　郡国四_范晔作品 - 维普阅读网</title>
<meta name="keywords" content="后汉书,后汉书原文,后汉书阅读,志第二十二　郡国四全文,范晔作品" />
<meta name="description" content="后汉书原文阅读,志第二十二　郡国四全文在线阅读,范晔作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-653-8083.html";
var nextpage="novel-read-653-8085.html";
var indexpage = "novel-chapter-653.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-653.html">后汉书</a></strong>
<strong><a href="novel-chapter-653.html">后汉书目录</a></strong>
<span>志第二十二　郡国四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-653-8083.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>志第二十二　郡国四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=范晔&amp;searchsubmit=yes"  target="_blank">范晔</a><span class="divide">|</span>发布时间：2014-10-18 19:46:07<span class="divide">|</span></p>
<div class="page-body">
<div class="page-content">
<p>　济南　平原　乐安　北海　东莱　齐国　右青州　南阳　南郡　江夏　零陵　桂阳　武陵　长沙　右荆州　九江　丹阳　庐江　会稽　吴郡　豫章　右扬州<br/><br/>　　　　济南国<br/><br/>　　<br/><br/>　　故齐，文帝分。雒阳东千八百里。十城，户七万八千五百四十四，口四十五万三千三百八。<br/><br/>　　东平陵有铁。有谭城。故谭国。有天山。<br/><br/>　　著<br/><br/>　　於陵杜预曰县西北有于亭。陈桓子以封齐公子周。<br/><br/>　　台<br/><br/>　　菅有赖亭。《左传》哀六年公如赖。<br/><br/>　　<br/><br/>　　土鼓<br/><br/>　　梁邹<br/><br/>　　邹平<br/><br/>　　东朝阳杜预曰县西有崔城。<br/><br/>　　历城有铁。有巨里聚。耿弇破费敢处。《皇览》曰：“太甲有冢，在历山上。”<br/><br/>　　　　平原郡<br/><br/>　　高帝置。雒阳北一千三百里。九城，户十五万五千五百八十八，口百万二千六百五十八。<br/><br/>　　平原《地道记》曰有笃马河。<br/><br/>　　<br/><br/>　　高唐湿水出。<br/><br/>　　般<br/><br/>　　鬲侯国。夏时有鬲君，灭浞立少康。《魏都赋》注曰县有盖节渊。《三齐记》曰：“城南有蒲台，高八十尺，秦始皇所顿处。在台下萦蒲系马，今蒲犹萦者。”<br/><br/>　　祝阿春秋时曰祝柯。《左传》哀十年“取犁及辕”，杜预曰县西有辕城。故县，省。有野井亭。《左传》昭二十五年“齐侯唁公于野井”，杜预曰在县东。<br/><br/>　　乐陵<br/><br/>　　湿阴<br/><br/>　　安德侯国。<br/><br/>　　厌次本富平，明帝更名。<br/><br/>　　　　乐安国<br/><br/>　　高帝西平昌置，为千乘，永元七年更名。雒阳东千五百二十里。九城，户七万四千四百，口四十二万四千七十五。<br/><br/>　　临济本狄，安帝更名。《地道记》曰：“狄伐卫懿公。”<br/><br/>　　<br/><br/>　　千乘<br/><br/>　　高菀<br/><br/>　　乐安<br/><br/>　　博昌有薄姑城。古薄姑氏，杜预曰薄姑地。有贝中聚。《左传》齐侯田于贝丘，杜预曰县南有地名贝丘。有时水。《左传》庄九年“战于干时”，杜预曰时水在县界，岐流，旱则竭涸，故曰干时。<br/><br/>　　蓼城侯国。杜预曰县东北有摄城。<br/><br/>　　利故属齐。<br/><br/>　　益侯国，故属北海。<br/><br/>　　寿光故属北海。有灌亭。古灌国。<br/><br/>　　　　北海国<br/><br/>　　景帝置。建武十三年省灾川、高密、胶东三国，以其县属。十八城，户十五万八千六百四十一，口八十五万三千六百四。<br/><br/>　　剧有纪亭，古纪国。<br/><br/>　　营陵<br/><br/>　　平寿有斟城。杜预曰有斟亭。古斟国，故县，后省。有寒亭，古寒国，浞封此。<br/><br/>　　都昌《左传》庄元年齐迁纪之鄑城。《地道记》曰鄑城在县西。<br/><br/>　　安丘有渠丘亭。《地道记》曰有渠丘城。<br/><br/>　　淳于永元九年复。有密乡。《左传》隐二年纪莒盟密。故密乡，在县东北，后省。<br/><br/>　　平昌侯国，故属琅邪。有蒌乡。《左传》昭五年“莒牟夷以牟娄及防、兹来奔”，杜预曰县西南有防亭。<br/><br/>　　朱虚侯国，故属琅邪，永初元年属。《左传》庄元年齐迁纪郚，杜预曰朱虚县东南有郚城。《郑志》曰：“有小泰山，公玉带曰岐伯令黄帝封东泰山，即此山也。”<br/><br/>　　<br/><br/>　　东安平故属灾川。六国时曰安平。有酅亭。故兆。《左传》庄三年“纪季以酅入于齐”。《地道纪》有羌头山。<br/><br/>　　高密侯国。<br/><br/>　　昌安侯国，安帝复。<br/><br/>　　夷安侯国，安帝复。<br/><br/>　　胶东侯国。<br/><br/>　　即墨侯国。有棠乡。《左传》襄六年围棠，杜预曰棠国也。<br/><br/>　　壮武安帝复。故夷国。《左传》隐元年纪伐夷。<br/><br/>　　下密安帝复。挺《地道记》曰：“奚养泽在西，幽州薮。有莱山，莱王祠。”<br/><br/>　　观阳<br/><br/>　　　　东莱郡<br/><br/>　　高帝置。雒阳三千一百二十八里。十三城，户十万四千二百九十七，口四十八万四千三百九十三。<br/><br/>　　黄《地道记》曰：“县东二百三十里至海中，连岑有土道，秦始皇登此山，列二碑，东二百三十里有始皇、汉武帝二碑。”<br/><br/>　　牟平<br/><br/>　　惤侯国。《地道记》曰有百枝莱君祠。《三齐记》曰：“南有蹲犬山，山似犬蹲，有神，刘宠出西都，经此山，山犬吠之，宠曰‘山神谓我人也’。”<br/><br/>　　曲成侯国。《前书》祷万里沙，在县。<br/><br/>　　掖侯国。有过乡。故过国。<br/><br/>　　<br/><br/>　　当利侯国。<br/><br/>　　东牟侯国。<br/><br/>　　昌阳<br/><br/>　　卢乡<br/><br/>　　长广故属琅邪。<br/><br/>　　黔陬侯国，故属琅邪。有介亭。《左传》襄二十四年“伐莒，侵介根”，杜预曰县东北计基城。号介国。<br/><br/>　　葛卢有尤涉亭。<br/><br/>　　不其侯国，故属琅邪。《三齐记》曰：“郑玄教授不其山，山下生草大如?，叶长一尺余，坚刃异常，土人名曰康成书带。”<br/><br/>　　　　齐国<br/><br/>　　秦置。雒阳东千八百里。六城，户六万四千四百一十五，口四十九万一千七百六十五。<br/><br/>　　临灾本齐，刺史治。《尔雅》十薮，齐有海隅，郭璞曰海滨广斥。《左传》齐戍葵丘，杜预曰在县西。《皇览》曰：“吕尚冢在县城南，去县十余里，在齐桓公冢南。灾水南桓公冢西北有晏婴冢。”《孟子》注曰：“南小山，曰牛山。”《博物记》曰县西有袁娄。<br/><br/>　　西安有棘里亭。杜预曰在县东。陈桓子封子山。有蘧丘里，古渠丘。<br/><br/>　　昌国<br/><br/>　　临朐有三亭，古郱邑。《左传》庄元年齐所徙，杜预曰在县东南。应劭曰伯氏邑也。《地道记》曰有石高山。<br/><br/>　　广<br/><br/>　　般阳故属济南。<br/><br/>　　右青州刺史部，郡、国六，县六十五。<br/><br/>　　　　南阳郡<br/><br/>　　秦置。雒阳南七百里。三十七城，户五十二万八千五百五十一，口二百四十三万九千六百一十八。<br/><br/>　　宛本申伯国。《荆州记》曰：“郡城周三十六里。”《博物记》有申亭。《南都赋》注曰有玉池、泽陂。有南就聚。有瓜里津。《东观书》邓奉拒光武瓜里。有夕阳聚。《袁山松书》曰：“贾复从击邓奉，追至夕阳聚。”有东武亭。<br/><br/>　　冠军邑。<br/><br/>　　叶有长山，曰方城。杜预曰方城山在县南。屈完曰“楚国方城以为城”。《皇览》曰：“县西北去城三里叶公诸梁冢，近县祠之，曰叶君丘。”有卷城。《左传》昭二十五年楚子使季然郭卷。<br/><br/>　　新野有东乡，故新都。王莽封也。有黄邮聚。吴汉破秦丰地。<br/><br/>　　章陵故舂陵，世祖更名。《古今注》曰：“建武十八年，使中郎将耿遵筑城。”有上唐乡。《前志》曰故唐国。下江兵，荆州军。<br/><br/>　　西鄂有精山，朱俊破孙夏。《山海经》曰：“有丰山，神耕父处之，常游清泠之渊，出入有光，见即其国为败。有九钟焉，是知霜鸣。”郭璞曰：“清泠水在西鄂县山上，神来时水赤光耀，今有屋祠也。霜降则钟鸣，故言知也。物有自然感应，而不可为也。”《南都赋》注：“耕父，旱鬼也。”《皇览》曰王子朝冢在县西。<br/><br/>　　<br/><br/>　　雉《博物记》曰滍水出。<br/><br/>　　鲁阳有鲁山。《前志》曰古鲁县。《南都赋》注：“有尧山，封刘累，立尧祠。”有牛兰累亭。《谢沈书》云牛兰山也。<br/><br/>　　犨<br/><br/>　　堵阳<br/><br/>　　博望<br/><br/>　　舞阴邑。<br/><br/>　　比阳<br/><br/>　　复阳侯国。有杏聚。<br/><br/>　　平氏桐柏大复山，淮水出。《前书》曰在县南。《荆州记》曰：“桐柏淮源涌发，其中潜流三十里，东出大复山南，山南有淮源庙。”《博物记》曰：“有阳山，出紫草。”有宜秋聚。伯升见下江兵。<br/><br/>　　棘阳《荆州记》曰东北百里有谢城。有蓝乡。伯升袭甄阜处。有黄淳聚。又伯升攻梁丘赐。杜预曰蓼国在东南。《前志》蓼国湖阳是。<br/><br/>　　湖阳邑。《荆州记》曰：“樊重母畏雷，为石室避之，悉以文石为阶，今存。”<br/><br/>　　随古随国。西有断蛇丘。即衔珠之蛇也。杜预曰有赖亭。《左传》僖十五年齐伐厉，在县北。《帝王世记》曰：“神农氏起列山，谓列山氏，今随厉乡是也。”《荆州记》曰：“县北界有重山，山有一穴，云是神农所生。又有周回一顷二十亩地，外有两重堑，中有九井。相传神农既育，九井自穿，汲一井则众井动，即此地为神农社，年常祠之。”<br/><br/>　　育阳邑。有小长安。汉军为甄阜所破处。有东阳聚。朱祐破张成处。<br/><br/>　　涅阳<br/><br/>　　阴<br/><br/>　　酂<br/><br/>　　邓有鄾聚。《左传》桓九年楚师围鄾。<br/><br/>　　山都侯国。<br/><br/>　　郦侯国。《荆州记》曰：“县北八里有菊水，其源旁悉芳菊，水极甘馨。又中有三十家，不复穿井，仰饮此水，上寿百二十三十，中寿百余，七十者犹以为夭。汉司空王畅、太傅袁隗为南阳令，县月送三十余石，饮食澡浴悉用之。太尉胡广父患风羸，南阳恒汲饮此水，疾遂瘳。此菊茎短花大，食之甘美，异于余菊。广又收其实，种之京师，遂处处传植之。”<br/><br/>　　穰<br/><br/>　　朝阳《南都赋》陂泽有钳卢，注曰在县。<br/><br/>　　蔡阳侯国。《襄阳耆旧传》曰：“有松子亭，下有神陂，中多鱼，人捕不可得。”《南都赋》所称。<br/><br/>　　安众侯国。《博物记》曰：“有土鲁山，出紫石英。”<br/><br/>　　筑阳侯国。有涉都乡。杜预曰谷国在县北。《博物记》曰今谷亭。《荆州记》曰：“县北四里有开林山，西北有?山。”<br/><br/>　　武当有和成聚。《荆州记》曰：“县有女思山，南二百里。有武当。”<br/><br/>　　顺阳侯国，故博山。有须聚。<br/><br/>　　成都<br/><br/>　　襄乡<br/><br/>　　南乡<br/><br/>　　丹水故属弘农。南乡、丹水二县有商城，张仪与楚商于之地。有章密乡。有三户亭。《左传》哀四年晋执蛮子畀楚师。<br/><br/>　　析故属弘农，故楚白羽邑。《左传》昭十八年“许迁于白羽。”有武关，在县西。南都赋曰武关在其西，文颖曰去县百七十里。有丰乡城。《左传》哀四年“司马起丰、析”。《荆州记》曰：“县有龙渊，深不测。县北有马头山。”<br/><br/>　　　　南郡<br/><br/>　　秦置。雒阳南一千五百里。十七城，户十六万二千五百七十，口七十四万七千六百四。<br/><br/>　　江陵《史记》曰楚熊渠立长子康为句亶王，张莹曰今江陵也。《皇览》曰：“孙叔敖冢在城中白土里。”有津乡。《左传》庄十九年楚子大败于津。《荆州记》曰：“县东三里余有三湖，湖东有水，名苌谷，又西北有小城名曰冶父，《左传》曰：‘莫敖缢于荒谷，群帅囚于冶父。’县北十余里有纪南城，楚王所都。东南有郢城，子囊所城。”《史记》苏秦说楚威王：“楚东有夏州。”《左传》楚庄伐陈，乡取一人以归，谓之夏州。今夏口城有洲，名夏口。<br/><br/>　　巫西有白帝城。郭璞曰有巫山。<br/><br/>　　秭归本国。杜预曰夔国。《荆州记》曰：“县北一百里有屈平故宅，方七顷，累石为屋基，今其地名乐平。宅东北六十里有女须庙。”<br/><br/>　　中卢侯国。《襄阳耆旧传》曰：“古卢戎也。县西山中有一道，汉时常有数百匹马出其中，马形皆小，似巴、滇马。三国时陆逊攻襄阳，又值此穴中有数十匹马出，逊载还建业。蜀使来，有五部兵家滇池者，识其马色，云亡父所乘，对之流涕。”《荆州记》云：“是析县马头山。又县南十五里有疏水，东流注沔。水中有物如马，甲如鲜鲤，射不可入。七八月中好在碛上自曝，膝头似虎掌爪。小儿不知，欲取弄戏，便杀人。或曰，生得者，摘其鼻，厌可小，小便名为木卢。”<br/><br/>　　编有蓝口聚。下江兵所据。《左传》斗缗以权叛，楚迁于那处，杜预曰：县东南有那口城。<br/><br/>　　<br/><br/>　　当阳杜预曰县东南有权城。楚武王所克。《荆州记》曰：“县东南有麦城，城东有庐城，沮水西有磨城，伍子胥造此二城以攻麦城。”<br/><br/>　　华容侯国。云梦泽在南。杜预曰州国在县东南。枝江县有梦城，江夏安陆县东南有云梦城，或曰华容县东南亦有云梦。巴丘湖，江南之云梦也。《尔雅》十薮，楚有云梦，郭璞曰巴丘湖是也。<br/><br/>　　襄阳有阿头山。岑彭破张杨。《襄阳耆旧传》曰：“县西九里有方山，父老传云交甫所见游女处，此山之下曲隈是也。”《荆州记》曰：“襄阳旧楚之北津，从襄阳渡江，经南阳，出方关，是周、郑、晋、卫之道，其东津经江夏，出平睾关，是通陈、蔡、齐、宋之道。”<br/><br/>　　邔侯国。有犁丘城。朱祐禽秦丰苏岭山。<br/><br/>　　宜城侯国。杜预曰县西旧罗国，后徙枝江。<br/><br/>　　鄀侯国，永平元年复。《左传》楚文王伐黄，还及湫，杜预曰县东南有湫城。<br/><br/>　　临沮侯国。有荆山。《山海经》曰：“其阳多铁，其阴多赤金，其中多牛。”《荆州记》曰：“西北三十里有清溪，溪北即荆山，首曰景山，即卞和抱璞之处。”《南都赋》注曰：“汉水至荆山，东别流，为沧浪之水。”<br/><br/>　　枝江侯国。本罗国。有丹阳聚。《史记》曰秦、齐破楚屈丐，遂取丹阳。<br/><br/>　　夷道《荆州记》曰县西北有宜阳山，东南有羊肠山。<br/><br/>　　夷陵有荆门，岑彭破田戎处。虎牙山。《荆州记》曰：“荆门，江南；虎牙，江北。虎牙有文如齿牙，荆门上合下开。”<br/><br/>　　州陵《史记》楚考烈王纳州于秦。<br/><br/>　　很山故属武陵。<br/><br/>　　　　江夏郡<br/><br/>　　高帝置。雒阳南千五百里。十四城，户五万八千四百三十四，口二十六万五千四百六十四。<br/><br/>　　荆西陵<br/><br/>　　西阳<br/><br/>　　轪侯国。杜预曰：“古□国，在东南，有□城。”<br/><br/>　　鄳《史记》曰无忌说魏安僖王曰“秦不敢攻冥厄之塞”，徐广云即此县也。<br/><br/>　　竟陵侯国。有郧乡。《左传》桓十一年“郧人军蒲骚”。<br/><br/>　　有章山，本内方。《荆州记》曰：“山高三十丈，周回百余里。”县东有臼水。《左传》楚公子比为王次鱼陂，杜预曰在县西北。<br/><br/>　　云杜杜预曰县东南有郧城，故国。<br/><br/>　　<br/><br/>　　沙羡<br/><br/>　　邾《地道记》曰：“楚灭邾，徙其君此城。”<br/><br/>　　下雉<br/><br/>　　蕲春侯国。<br/><br/>　　鄂<br/><br/>　　平春侯国。<br/><br/>　　南新市侯国。案本传有离乡聚、绿林。<br/><br/>　　安陆。<br/><br/>　　　　零陵郡<br/><br/>　　武帝置。雒阳南三千三百里。十三城，户二十一万二千二百八十四，口百万一千五百七十八。<br/><br/>　　泉陵<br/><br/>　　零陵阳朔山，湘水出。罗含《湘中记》曰：“有营水，有洮水，有灌水，有祁水，有宜水，有舂水，有烝水，有耒水，有米水，有渌水，有连水，有浏水，有沩水，有汨水，有资水，皆注湘。”<br/><br/>　　营道南有九疑山。舜之所葬。郭璞《山海经》注曰：“其山九溪皆相似，故曰九疑。”《湘州营阳郡记》曰：“山下有舜祠，故老相传，舜登九疑。”<br/><br/>　　营浦《营阳郡记》曰：“县南三里余有舜南巡止宿处，今立庙。”<br/><br/>　　泠道有舂陵乡。<br/><br/>　　<br/><br/>　　洮阳<br/><br/>　　都梁有路山。<br/><br/>　　夫夷侯国。<br/><br/>　　始安侯国。始安郡记曰县东有驳乐山，东有辽山。<br/><br/>　　重安侯国，故钟武，永建三年更名。<br/><br/>　　湘乡<br/><br/>　　昭阳侯国。《荆州记》，县东有余水，傍有渔父庙。<br/><br/>　　烝阳侯国，故属长沙。<br/><br/>　　　　桂阳郡<br/><br/>　　高帝置。上领山。在雒阳南三千九百里。十一城，户十三万五千二十九，口五十万一千四百三。<br/><br/>　　郴有客岭山。《湘中记》曰：“项籍徙义帝于郴而害之，今有义陵祠。又县南十数里有马岭山，山有仙人苏耽坛。”荆州记曰：“城南六里县西北有温泉，其下流有数十亩田，常十二月下种，明年三月新谷便登，一年三熟。”<br/><br/>　　便<br/><br/>　　耒阳有铁。<br/><br/>　　阴山<br/><br/>　　南平<br/><br/>　　临武<br/><br/>　　桂阳<br/><br/>　　含洭<br/><br/>　　浈阳有苲领山。《始兴郡记》有吴山。<br/><br/>　　曲江《始兴郡记》县北有临沅山。<br/><br/>　　汉宁永和元年置。<br/><br/>　　　　武陵郡<br/><br/>　　秦昭王置，名黔中郡，高帝五年更名。雒阳南二千一百里。《先贤传》曰：“晋代太守赵厥问主簿潘京曰：‘贵郡何以名武陵？’京曰：‘鄙郡本名义陵，在辰阳县界，与夷相接，为所攻破，光武时移东出，遂得见全，先识易号。《传》曰“止戈为武，高平曰陵”，于是改名焉。’”臣昭案：《前书》本名武陵，不知此对何据而出。《荆州记》曰：“郡社中木麃树，是光武种至今也。”十二城，户四万六千六百七十二，口二十五万九百一十三。<br/><br/>　　临沅《荆州记》曰：“县南临沅水，水源出牂牁且兰县，至郡界分为五溪，故云五溪蛮。”<br/><br/>　　汉寿故索，阳嘉三年更名，刺史治。《汉官仪》曰去雒阳三千里。<br/><br/>　　孱陵《魏氏春秋》曰：“刘备在荆州所都，改曰公安。”<br/><br/>　　零阳<br/><br/>　　充<br/><br/>　　沅陵先有壶头山。马援军度处。有松梁山，山有石，开处数十丈，其上名曰天门。<br/><br/>　　辰阳<br/><br/>　　酉阳<br/><br/>　　迁陵<br/><br/>　　镡成<br/><br/>　　沅南建武二十六年置。<br/><br/>　　作唐<br/><br/>　　　　长沙郡<br/><br/>　　<br/><br/>　　秦置。雒阳南二千八百里。十三城，户二十五万五千八百五十四，口百五万九千三百七十二。<br/><br/>　　临湘<br/><br/>　　攸<br/><br/>　　荼陵<br/><br/>　　安城<br/><br/>　　酃《荆州记》曰：“有酃湖，周回三里。取湖水为酒，酒极甘美。”《湘东记》曰：“县西南母山，周回四百里。”<br/><br/>　　湘南侯国。衡山在东南。郭璞曰：“山别名岣嵝。”《湘中记》曰：“衡山有玉牒，禹案其文以治水。遥望衡山如阵云，沿湘千里，九向九背，乃不复见。”<br/><br/>　　连道<br/><br/>　　昭陵<br/><br/>　　益阳《荆州记》曰：“县南十里有平冈，冈有金井数百，浅者四五尺，深者不测。俗传云有金人以杖撞地，辄便成井。”<br/><br/>　　<br/><br/>　　下隽<br/><br/>　　罗《帝王世记》曰：“有黄陵亭。”《湘中记》亦云二妃之神。刘表为之立碑。<br/><br/>　　醴陵《荆州记》曰：“县东四十里有大山，山有三石室，室中有石床石臼。父老相传，昔有道士学仙此室，即合金沙之臼。”<br/><br/>　　容陵<br/><br/>　　右荆州刺史部，郡七，县、邑、侯国百一十七。《魏氏春秋》：“建安二十四年，吴分巫、秭归为固陵郡。二十五年，分南郡之巫、秭归、夷陵、临沮并房陵、上庸、西城七县为新城郡。”<br/><br/>　　　　九江郡<br/><br/>　　秦置。雒阳东一千五百里。十四城，户八万九千四百三十六，口四十三万二千四百二十六。<br/><br/>　　阴陵<br/><br/>　　寿春《汉官》云刺史治，去雒阳千三百里，与志不同。<br/><br/>　　浚遒《左传》哀十二年会吴于橐皋，杜预曰在县东南。案宋均传，县有唐后二山。<br/><br/>　　<br/><br/>　　成德<br/><br/>　　西曲阳<br/><br/>　　合肥侯国。<br/><br/>　　历阳侯国，刺史治。<br/><br/>　　当涂有马丘聚，徐凤反于此。《帝王世记》曰：“禹会诸侯涂山。”《皇览》曰：“楚大夫子思冢在县东山乡西，去县四十里。子思造芍陂。”<br/><br/>　　全椒<br/><br/>　　钟离侯国。<br/><br/>　　阜陵<br/><br/>　　下蔡故属沛。《左传》成七年吴入州来，杜预曰下蔡县。<br/><br/>　　平阿故属沛。有涂山。应劭云山在当涂。《左传》“穆有涂山之会”。<br/><br/>　　义成故属沛。<br/><br/>　　　　丹阳郡<br/><br/>　　秦鄣郡，武帝更名。雒阳东二千一百六十里。建安十三年，孙权分新都郡。十六城，户十三万六千五百一十八，口六十三万五百四十五。<br/><br/>　　宛陵<br/><br/>　　溧阳<br/><br/>　　丹阳<br/><br/>　　故鄣秦鄣郡所治。《吴兴记》曰：“中平⑵年，分县南置安吉县。光和末，张角乱，此乡守险助国，汉嘉之，故立县。中平二年，又分立原乡县。”<br/><br/>　　於潜<br/><br/>　　泾<br/><br/>　　歙《山海经》曰三天子鄣山在闽西海北，郭璞曰在县东，今谓之玉山。《魏氏春秋》有安勒乌邪山。<br/><br/>　　黝《魏氏春秋》有林历山。<br/><br/>　　陵阳陵阳子明得仙于此县山，故以为名。<br/><br/>　　<br/><br/>　　芜湖中江在西。《左传》襄三年楚子伐吴，克鸠兹，杜预曰在县之东。<br/><br/>　　秣陵其地本名金陵，秦始皇改。建安十六年，孙权改曰建业。十七年，城石头。南有牛渚。<br/><br/>　　湖熟侯国。<br/><br/>　　句容<br/><br/>　　江乘<br/><br/>　　春谷<br/><br/>　　石城<br/><br/>　　　　庐江郡<br/><br/>　　文帝分淮南置。建武十三年省六安国，以其县属。雒阳东一千七百里。十四城，户十万一千三百九十二，口四十二万四千六百八十三。<br/><br/>　　舒有桐乡。古桐国。《左传》昭五年吴败楚鹊岸，杜预曰县有鹊尾渚。<br/><br/>　　雩娄侯国。<br/><br/>　　寻阳有置马亭，刘勋士众散处。南有九江，东合为大江。释慧远《庐山记略》曰：“山在寻阳南，南滨宫亭湖，北对小江，山去小江三十余里。有匡俗先生者，出殷周之际，隐遁潜居其下，受道于仙人而共岭，时谓所止为仙人之庐而命焉。其山大岭凡七重，圆基，周回垂五百里。其南岭临宫亭湖，下有神庙。七岭会同，莫升之者。东南有香炉山，其上氛氲若香烟。西南中石门前有双阙，壁立千余仞，而瀑布流焉。其中鸟兽草木之美，灵药芳林之奇，所称名代。”《豫章旧志》：“匡俗字君平，夏禹之苗裔也。”<br/><br/>　　潜《左传》曰昭三十一年“吴人侵楚伐夷，侵潜、六，楚沈尹戍帅师救潜”是也。潜有天柱山。<br/><br/>　　<br/><br/>　　临湖侯国。<br/><br/>　　龙舒侯国。<br/><br/>　　襄安<br/><br/>　　晥有铁。<br/><br/>　　居巢侯国。《皇览》曰：“范增冢在郭东。又庭中亚父井，吏民皆祭亚父于居巢庭上，长吏初视事，皆祭而后从政，后更造祠于东。”《广志》曰有二大湖。<br/><br/>　　六安国。《皇览》曰皋陶冢在县。<br/><br/>　　蓼侯国。<br/><br/>　　安丰有大别山。《左传》昭二十三年吴败诸侯之师于鸡父，杜预曰县南有鸡备亭。<br/><br/>　　阳泉侯国。《广志》曰有阳泉湖。<br/><br/>　　安风侯国。<br/><br/>　　　　会稽郡<br/><br/>　　秦置。本治吴，立郡吴，乃移山阴。雒阳东三千八百里。十四城，户十二万三千九十，口四十八万一千一百九十六。<br/><br/>　　山阴《越绝》曰：“句践小城山阴是也。稷山者，句践斋戒台。”《吴越春秋》曰：“句践筑城已成，怪山自至。怪山者，琅耶海中山也。一夕自来，故名怪山。”会稽山在南，上有禹冢。《山海经》曰：“会稽之山四方，上多金玉，下多玞石。”郭璞曰有禹井。《越绝》曰有重山，句践葬大夫种。有浙江。郭璞注《山海经》曰江出歙县玉山。<br/><br/>　　<br/><br/>　　鄮<br/><br/>　　乌伤《越绝》曰：“有常山，古圣所采药，高且神。”《英雄交争记》曰：“初平三年，分县南乡为长山县。”<br/><br/>　　诸暨《越绝》曰，兴平二年分立吴宁县。<br/><br/>　　余暨《越绝》曰西施之所出。《谢承书》有涉屋山。《魏都赋》注有萧山，潘水出焉。<br/><br/>　　太末《左传》谓姑蔑。初平三年，分立新安县。建安四年，孙氏分立丰安县。二十三年，立遂昌县。《东阳记》：“县龙丘山有九石，特秀林表，色丹白，远望尽如莲花。龙丘苌隐居于此，因以为名。其峰际复有岩穴，外如窗牖，中有石林。岩前有一桃树，其实甚甘，非山中自有，莫知谁植。”<br/><br/>　　上虞汉末分南乡立始宁县。<br/><br/>　　剡<br/><br/>　　余姚<br/><br/>　　句章《山海经》曰：“余句之山，无草木，多金玉。”郭璞曰：“山在余姚南，句章北，故二县因以为名。”句践欲迁吴王于甬东，韦昭曰县东洲。<br/><br/>　　鄞<br/><br/>　　章安故冶，闽越地，光武更名。《晋太康记》曰本鄞县南之回浦乡，章帝章和元年立。未详。<br/><br/>　　永宁永和三年以章安县东瓯乡为县。<br/><br/>　　东部侯国。<br/><br/>　　　　吴郡<br/><br/>　　顺帝分会稽置。雒阳东三千二百里。十三城，户十六万四千一百六十四，口七十万七百八十二。<br/><br/>　　吴本国。《越绝》曰：“吴大城，阖闾所造，周四十七里二百一十步二尺。又有伍子胥城，居巢城。昌门外阖闾冢虎丘。穹隆，赤松子所取赤石脂也，去县二十里。有麋湖，欐溪城。又石城，阖闾置美人山。虞山，巫咸山。”《皇览》曰：“县东门外孙武冢。又要离冢，县西南。”震泽在西，后名具区泽。《尔雅》十薮，吴越之闲有具区，郭璞曰县南太湖也。中有包山，山下有洞庭，穴道潜行水底，去无所不通，号为地脉。《越绝书》曰“湖周三万六千顷”。又有大雷山，小雷山，周处《风土记》曰舜渔泽之所。臣昭案：此僻在成阳是也。又吴伐越，败之夫椒，杜预曰太湖中椒山是也。<br/><br/>　　海盐案今计偕簿，县之故治，顺帝时陷而为湖，今谓为当湖。大旱湖竭，城郭之处可识。<br/><br/>　　乌程《左传》襄三年楚伐吴至于衡山，杜预曰在县南。或云丹阳县之横山，去鸠兹不远，子重所至也。《吴兴记》曰：“县西北卞山有项籍祠。兴平二年，太守许贡奏分县为永县。”<br/><br/>　　余杭顾夷曰：“秦始皇至会稽经此，立为县。”《史记》曰，始皇临浙江，水波恶，乃西百二十里，从狭中渡。徐广曰余杭也。臣昭案：始皇所过乃在钱塘、富春，岂近余杭之界乎？<br/><br/>　　毗陵季札所居。北江在北。《越绝》曰：“县南城，古淹地。上湖中冢者，季子冢也。名延陵墟。”《皇览》曰暨阳乡。<br/><br/>　　丹徒《春秋》曰朱方。<br/><br/>　　<br/><br/>　　曲阿<br/><br/>　　由拳《左传》曰越败吴于槜李，杜预曰县南醉李城也。干宝《搜神记》曰：“秦始皇东巡，望气者云‘五百年后，江东有天子气。’始皇至，令囚徒十万人掘污其地，表以恶名，故改之曰由拳县。”<br/><br/>　　安《越绝》曰：“有西岑冢，越王孙开所立，以备春申君，使其子守之，子死遂葬城中。”<br/><br/>　　富春<br/><br/>　　阳羡邑。郭璞曰：“县有张公山，洞密有二堂。”<br/><br/>　　无锡侯国。《史记》曰：“春申君城故吴墟，以自为都邑。”城在无锡。《皇览》曰：“吴王太伯冢在吴县北梅里聚，去城十里。太伯始所居地名句吴。”臣昭案：无锡县东皇山有太伯冢，民世修敬焉。去墓十里有旧宅、井犹存。臣昭以为即宅为置庙，不如《皇览》所说也。《越绝》曰：“县西龙尾陵道，春申君初封吴所造。”臣昭案：今见在，自是山名，非筑陵道。<br/><br/>　　娄<br/><br/>　　　　豫章郡<br/><br/>　　高帝置。雒阳南二千七百里。二十一城，户四十万六千四百九十六，口百六十六万八千九百六。⑴注⑴《豫章记》曰：“新吴、上蔡、永修县，并中平中立。豫章县，建安立。上蔡民分徙此地，立名上蔡。”<br/><br/>　　南昌《豫章记》曰：“江、淮唯此县及吴、临湘三县是令。”<br/><br/>　　建城此地立名上蔡者。《豫章记》曰：“县有葛乡，有石炭二顷，可燃以爨。”<br/><br/>　　新淦<br/><br/>　　宜春<br/><br/>　　庐陵兴平元年，孙策分立庐陵郡。<br/><br/>　　<br/><br/>　　赣有豫章水。<br/><br/>　　雩都<br/><br/>　　南野有台领山。<br/><br/>　　南城<br/><br/>　　鄱阳有鄱水。黄金采。建安十五年，孙权分立鄱阳郡，治县。<br/><br/>　　历陵有傅阳山。<br/><br/>　　余汗<br/><br/>　　鄡阳<br/><br/>　　彭泽彭蠡泽在西。<br/><br/>　　柴桑<br/><br/>　　艾《左传》哀二十年吴公子庆忌所居。<br/><br/>　　海昏侯国。在昌邑城。《豫章记》曰：“城东十三里，县列江边，名慨口，出豫章大江之口也。昌邑王每乘流东望，辄愤慨而还，故谓之慨口。”<br/><br/>　　平都侯国，故安平。<br/><br/>　　石阳<br/><br/>　　临汝永元八年置。<br/><br/>　　建昌永元十六年分海昏置。<br/><br/>　　右扬州刺史部，郡六，县、邑、侯国九十二。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-653-8083.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-653-8085.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-653.html" action-type="chapterComment" class="comment"><i></i>后汉书章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

