<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《东观汉记校注》正文_东观汉记卷十一_刘珍作品 - 维普阅读网</title>
<meta name="keywords" content="东观汉记校注,东观汉记校注原文,东观汉记校注阅读,东观汉记卷十一全文,刘珍作品" />
<meta name="description" content="东观汉记校注原文阅读,东观汉记卷十一全文在线阅读,刘珍作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-252-3989.html";
var nextpage="novel-read-252-3991.html";
var indexpage = "novel-chapter-252.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-252.html">东观汉记校注</a></strong>
<strong><a href="novel-chapter-252.html">东观汉记校注目录</a></strong>
<span>东观汉记卷十一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-252-3989.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>东观汉记卷十一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘珍&amp;searchsubmit=yes"  target="_blank">刘珍</a><span class="divide">|</span>发布时间：2014-08-26 20:33:20<span class="divide">|</span></p>
<div class="page-body">
<div class="page-content">
<p>传六<br/><br/>　　任光<br/><br/>　　任光，〔一〕字伯卿，初为乡啬夫。〔二〕汉兵攻宛，军人见光冠服鲜明，令解衣，将斩而夺之。会光禄勳刘赐适至，视光容貌长者，乃救全之。御览卷六四六<br/><br/>　　扶柳县廷掾持王郎檄诣府白光，光斩之于市。〔三〕范晔后汉书卷二一任光传李贤注<br/><br/>　　光武平河北，任光伯卿暮入堂阳，使骑皆炬火，〔四〕天地赫然尽赤，堂阳惊怖，即夜降。御览卷八七０<br/><br/>　　〔一〕　「任光」，南阳宛人，范晔后汉书卷二一有传。<br/><br/>　　〔二〕　「乡啬夫」，续汉书百官志云：「其乡小者，县置啬夫一人。主知民善恶，为役先后，知民贫富，为赋多少，平其差品。」<br/><br/>　　〔三〕　「光斩之于市」，范晔后汉书任光传云：「更始至雒阳，以光为信都太守。及王郎起，郡国皆降之，光独不肯，遂与都尉李忠、令万脩、功曹阮况、五官掾郭唐等同心固守。廷掾持王郎檄诣府白光，光斩之于市，以徇百姓。」李贤注云：「东观记扶柳县廷掾。」此条即据李贤注，又酌取范书字句辑录。<br/><br/>　　〔四〕　「使」，原误作「悬」，聚珍本作「使」，今据改。范晔后汉书任光传云：「世祖遂与光等投暮入堂阳界，使骑各持炬火。」<br/><br/>　　任愧〔一〕<br/><br/>　　任愧从羽林监迁虎贲中郎将。〔二〕御览卷二四一<br/><br/>　　建武八年，〔三〕始置将作大匠，自任愧始。六帖卷七五<br/><br/>　　任愧，字仲和，拜司空。〔四〕永元初，外戚秉权，朝臣畏竦，莫敢抗省。惟愧与袁安同心合意，〔五〕数犯严谏，〔六〕举窦宪并诸党，免官争奏。〔七〕书钞卷五二<br/><br/>　　屯卒，〔八〕子腾嗣。〔九〕范晔后汉书卷二一任愧传李贤注<br/><br/>　　〔一〕　「任愧」，任光之子，范晔后汉书卷二一有传。又见袁山松后汉书。袁宏后汉纪卷一三亦略载其事。<br/><br/>　　〔二〕　「任愧从羽林监迁虎贲中郎将」，御览卷二四一引云：「马廖、任愧皆从羽林监迁虎贲中郎将。」辑录此条时已删去马廖。<br/><br/>　　〔三〕　「建武八年」，姚本同，聚珍本作「建武元年」。按此当作「建初元年」。续汉书百官志刘昭注引蔡质汉仪云：将作大匠「位次河南尹，光武中元二年省，谒者领之，章帝建初元年复置」。建初元年复置将作大匠时，即以任愧为此官。范晔后汉书任愧传云：「肃宗即位，雅相敬爱，数称其行，以为将作大匠。将作大匠自建武以来常谒者兼之，至愧乃置真焉。」此可为确证。<br/><br/>　　〔四〕　「拜司空」，时在章帝章和元年。<br/><br/>　　〔五〕　「合意」，姚本、聚珍本作「毕力」，系据陈禹谟刻本书钞。<br/><br/>　　〔六〕　「严」，姚本同，聚珍本作「颜」。按「颜」字是。<br/><br/>　　〔七〕　「举窦宪并诸党，免官争奏」，此二句姚本、聚珍本皆无，与陈禹谟刻本书钞同。<br/><br/>　　〔八〕　「屯」，任愧之子。<br/><br/>　　〔九〕　「子腾嗣」，范晔后汉书任愧传云：愧「永元四年薨，子屯嗣。帝追思愧忠，擢屯为步兵校尉，徒封西阳侯。屯卒，子胜嗣」。李贤注云：「东观汉记『胜』作『腾』。」此条即据李贤注，又酌取范书字句辑录。<br/><br/>　　李忠<br/><br/>　　李忠，〔一〕字仲都，〔二〕父为高密中尉，忠发兵奉世祖，〔三〕为右将军，封武固侯。时无绶，上自解所佩绶以赐之。书钞卷六四<br/><br/>　　上初至不脱衣带，衣服垢薄，使忠解澣长襦，忠更作新袍绔鲜支小单衣韤而上之。〔四〕范晔后汉书卷二一李忠传李贤注<br/><br/>　　上会诸将，问破贼所得物，唯李忠独无所掠。上曰：「我欲赐之，诸君无望乎？」〔五〕即以所乘大骊马及绣被衣物赐之。类聚卷九三<br/><br/>　　王郎遣将攻信都，信都大姓马宠等开城内之，收太守宗广及李忠母妻子，皆繫狱，而令亲属招呼忠。时宠弟从忠为校尉，忠即时召见，责数以背恩反城，因格杀之。诸将皆惊曰：「家属在人手中，杀其弟，何猛也！」忠曰：「若纵贼不诛，则二心也。」上闻而美之，谓忠曰：「今吾兵已成也，将军可归救老母妻子。」〔六〕忠曰：「蒙明公大恩，思得效命，诚不敢内顾宗亲。」　御览卷四一七<br/><br/>　　病溼痺，免。〔七〕范晔后汉书卷二一李忠传李贤注<br/><br/>　　〔一〕　「李忠」，东莱黄人，范晔后汉书卷二一有传。又见汪文台辑司马彪续汉书卷二。<br/><br/>　　〔二〕　「字仲都」，范晔后汉书李忠传同，袁宏后汉纪卷五云「字仲卿」。<br/><br/>　　〔三〕　「父为高密中尉，忠发兵奉世祖」，此二句原无。范晔后汉书李忠传云：「父为高密都尉。」李贤注云：「东观记、续汉书并云『中尉』。」「父为高密中尉」句即据此增补。「忠发兵奉世祖」句则据书钞卷一三一、御览卷六八二引增补。聚珍本有此二句。「高密中尉」、「高密都尉」，当以「高密中尉」为是。范书李忠传李贤注云：「郡国志高密，侯国。百官志皇子封，每国傅相各一人，中尉一人，比二千石，职如郡都尉，主盗贼。高密非郡，为『都』字者误。」<br/><br/>　　〔四〕　「鲜支」，原作「解支」，不成词，姚本、聚珍本同。后汉书李忠传王先谦集解引沉钦韩云：「『解支』当作『鲜支』。广雅：『鲜支，绢也。』『小单衣』，盖汗衫。」今据沉说校改。<br/><br/>　　〔五〕　「上曰，我欲赐之，诸君无望乎」，此三句原无，御览卷八一五引有，今据增补。聚珍本亦有此三句，「君」字下有「得」字，与范晔后汉书李忠传同。<br/><br/>　　〔六〕　「老」，聚珍本同，范晔后汉书李忠传亦作「老」。初学记卷一七引作「若」。<br/><br/>　　〔七〕　「病溼痺，免」，建武六年，李忠为丹阳太守，十四年，三公奏课为天下第一，迁豫章太守，忠病溼痺免官即在此时。见范晔后汉书李忠传。<br/><br/>　　李纯〔一〕<br/><br/>　　永平二年，坐纯母礼杀威弟季。〔二〕范晔后汉书卷二一李忠传李贤注<br/><br/>　　〔一〕　「李纯」，李忠之孙，范晔后汉书卷二一李忠传略载其事。<br/><br/>　　〔二〕　「永平二年，坐纯母礼杀威弟季」，范晔后汉书李忠传云：忠于「建武二年，更封中水侯。……十九年，卒，子威嗣。威卒，子纯嗣。永平九年，坐母杀纯叔父，国除」。一云「永平二年」，一云「永平九年」，未知孰是。熊方补后汉书年表卷三异姓诸侯载李纯「永平九年，坐罪，国除。永初七年，复封琴亭」。<br/><br/>　　邳彤<br/><br/>　　邳彤，〔一〕字伟君，〔二〕信都人也。王莽分钜鹿为和成郡，〔三〕居下曲阳，以彤为卒正。更始即位，上以大司马平河北，至曲阳，彤举城降，为后大将军。御览卷二三八<br/><br/>　　信都反为王郎，所置信都王捕繫邳彤父弟及妻子，〔四〕使为手书呼彤曰：「降者封爵，不降者灭族。」〔五〕彤泣报曰：「事君者不得顾家。彤亲所以至今得安于信都者，刘公之恩。公事方争国，不得复念私也。」初学记卷一七<br/><br/>　　〔一〕　「邳彤」，范晔后汉书卷二一有传。<br/><br/>　　〔二〕　「字伟君」，原作「字玮君」，聚珍本作「字伟君」，范晔后汉书邳彤传同，今据校改。<br/><br/>　　〔三〕　「王莽分钜鹿为和成郡」，此下三句原无，而有「为曲阳卒正」一句。范晔后汉书邳彤传李贤注引此三句，今据增补，而删去原「为曲阳卒正」一句。通鑑地理通释卷七引亦有此三句，惟「和成郡」误为「和戎郡」，「以彤」作「以邳彤」。范书光武帝纪李贤注仅引首句，「和成郡」亦误作「和戎郡」。<br/><br/>　　〔四〕　「邳彤」，原误作「祭彤」。<br/><br/>　　〔五〕　「灭族」，御览卷四一七引作「族灭」，范晔后汉书邳彤传同。<br/><br/>　　刘植〔一〕<br/><br/>　　光武以刘植为骁骑将军，〔二〕攻中山。御览卷二三八<br/><br/>　　昌成侯桓公孙述，〔三〕坐与楚谋反，国除。御览卷二０一<br/><br/>　　〔一〕　「刘植」，字伯先，钜鹿昌城人，范晔后汉书卷二一有传。<br/><br/>　　〔二〕　「刘植」，原误作「刘桓」，聚珍本不误，今据改正。<br/><br/>　　〔三〕　「昌成侯桓公孙述」，「桓」字乃「植」字之讹，「公」字系衍文。范晔后汉书刘植传云：「建武二年，更封植为昌城侯。讨密县贼，战殁。子向嗣。……卒，子述嗣，永平十五年，坐与楚王英谋反，国除。」<br/><br/>　　刘歆<br/><br/>　　刘歆，〔一〕字细君。〔二〕范晔后汉书卷二一刘植传李贤注<br/><br/>　　〔一〕　「刘歆」，刘植从兄，范晔后汉书卷二一刘植传略载其事。<br/><br/>　　〔二〕　「字细君」，范晔后汉书刘植传云：「王郎起，植与弟喜、从兄歆率宗族宾客，聚兵数千人据昌城。」李贤注云：「东观记『喜』作『嘉』，字共仲；歆字细君也。」本条即据此辑录。<br/><br/>　　刘嘉<br/><br/>　　刘嘉，〔一〕字共仲。〔二〕范晔后汉书卷二一刘植传李贤注<br/><br/>　　建武九年，〔三〕以刘嘉为骁骑将军，〔四〕攻涿郡。御览卷二三八<br/><br/>　　〔一〕　「刘嘉」，范晔后汉书卷二一刘植传略载其事。范书作「刘喜」。四库全书考证云：「按此别一刘嘉，非范书宗室四王三侯之顺阳怀侯嘉也。」<br/><br/>　　〔二〕　「字共仲」，范晔后汉书刘植传云植「弟喜」，李贤注云：「东观记『喜』作『嘉』，字共仲。」本条即据此辑录。<br/><br/>　　〔三〕　「建武九年」，聚珍本作「建武四年」。按范晔后汉书刘植传云：「建武二年，更封植为昌城侯。讨密县贼，战殁。子向嗣。帝使喜代将植营，复为骁骑将军，封观津侯。」据此，刘嘉为骁骑将军在建武二年。<br/><br/>　　〔四〕　「刘嘉」，原作「刘喜」，聚珍本作「刘嘉」，今据改。<br/><br/>　　耿纯<br/><br/>　　耿纯于邯郸见上，〔一〕遂自结纳，献马及缣帛数百疋。　御览卷八一八<br/><br/>　　王郎举尊号，欲收纯，纯持节与从吏夜逃出城，驻节道中，诏取行者车马，得数十，驰归宋子，与从兄訢、宿、植俱诣上所在卢奴，言王郎反状。范晔后汉书卷二一耿纯传李贤注<br/><br/>　　耿纯，字伯山，率宗族宾客二千馀人，皆衣缣襜褕、绦巾，奉迎上于费。〔二〕上目之，大悦。〔三〕书钞卷一二七<br/><br/>　　耿纯率宗族归光武，时郡国多降邯郸，纯兄归烧宗家庐舍。上以问纯，纯曰：「恐宗人宾客，卒有不同，〔四〕故焚烧庐舍，绝其反顾之望。」上大笑。类聚卷六四<br/><br/>　　时真定王刘扬造作谶记云：「赤九之后，瘿扬为主。」扬病瘿，欲以惑众。建武二年，遣纯持节，行赦令于幽、冀。至真定，时扬弟临邑侯让及从兄绀各拥兵万馀人，扬自恃众强而纯意安静，即从官属诣之。扬入见纯，纯接以礼敬，因延请其兄弟，皆入，迺闭閤悉诛之。〔五〕范晔后汉书卷二一耿纯传李贤注<br/><br/>　　耿纯，字伯山，钜鹿人。请治一郡，尽力自效。上笑曰：「卿乃欲以治民自效。」乃拜纯为东郡太守，后坐事免。上过东郡，数千人号呼涕泣，云「愿复得耿君」。上复以纯为东郡太守。御览卷二六０<br/><br/>　　〔一〕　「耿纯」，范晔后汉书卷二一有传。又见汪文台辑司马彪续汉书卷二。「耿纯于邯郸见上」，更始元年十月，更始以光武行大司马事，持节北渡河，镇慰州郡，进至邯郸。耿纯见光武即在此时。<br/><br/>　　〔二〕　「费」，范晔后汉书耿纯传作「育」。书钞卷一二九，御览卷六九三、卷八一九亦引，字句略同。<br/><br/>　　〔三〕　「大悦」，此条与上条聚珍本连缀为「王郎举尊号，欲收纯，纯持节与从吏夜遁出城，驻节道中，诏取行者车马数十，持归宋子。光武自蓟东南驰，纯与从昆弟訢、宿、植共率宗族宾客二千馀人，皆衣缣襜褕、绦巾奉迎，诣上所在卢奴，言王郎所反之状。上拜纯为前将军，封耿乡侯」。按陈禹谟刻本书钞卷一二九引云：「王郎反，世祖自蓟东南驰，耿纯与从弟訢、宿、植共率宗族宾客二千馀人，皆衣缣襜褕、绦衣，奉迎牙育，拜纯为前将军。」又卷一二七引云：「耿纯率宗族宾客二千馀人，皆衣缣襜褕，绦衣绦巾，奉迎世祖，世祖拜纯为前将军，封耿乡侯。」很明显，聚珍本此段文字系本范书耿纯传李贤注、陈本书钞卷一二九和卷一二七所引两段文字辑录，又略有改易。陈本书钞两段文字末皆注「补」字，即谓已据他书增补。考之范晔后汉书，可知陈本书钞皆据范书耿纯传增补。陈本书钞既经窜改，聚珍本所辑自然有失东观汉记原貌。<br/><br/>　　〔四〕　「卒」，姚本、聚珍本同，御览卷一八一引亦同，记纂渊海卷五二引作「半」。范晔后汉书耿纯传载耿纯语云：「犹恐宗人宾客半有不同心者，故燔烧屋室，绝其反顾之望。」<br/><br/>　　〔五〕　「迺闭閤悉诛之」，范晔后汉书耿纯传云：「时真定王刘扬复造作谶记云：『赤九之后，瘿扬为主。』扬病瘿，欲以惑众，与绵曼贼交通。建武二年春，遣骑都尉陈副、游击将军邓隆徵扬，扬闭城门，不内副等。乃复遣纯持节，行赦令于幽、冀，所过并使慰劳王侯。密敕纯曰：『刘扬若见，因而收之。』纯从吏士百馀骑与副、隆会元氏，俱至真定，止传舍。扬称病不谒，以纯真定宗室之出，遣使与纯书，欲相见。纯报曰：『奉使见王侯牧守，不得先谒，如欲面会，宜出传舍。』时扬弟临邑侯让及从兄细各拥兵万馀人，扬自恃众强而纯意安静，即从官属诣之，兄弟并将轻兵在门外。扬入见纯，纯接以礼敬，因延请其兄弟，皆入，迺闭閤悉诛之。」李贤于「时扬弟临邑侯让及从兄细」下注云：「东观记、续汉书『细』并作『绀』。」据此知东观汉记载耿纯谋诛刘扬等人事。此条即据李贤注，又酌取范书文句辑录。虽然与东观汉记旧貌不尽相符，但亦可略得其梗概。<br/><br/>　　朱祜〔一〕<br/><br/>　　朱福，字仲先。〔二〕南阳宛人也。少孤，归外家复阳刘氏。〔三〕上为春陵侯讼埔租于大司马严尤，时福亦为复阳侯讼埔租于尤，尤止车独与上语，不视福等。上归，戏福曰：「严公宁视卿耶？」〔四〕书钞卷一三九<br/><br/>　　上复以朱祜为护军，〔五〕常舍止于中。祜侍醼，从容曰：「长安政乱，〔六〕公有日角之相。」〔七〕从以观上风采。〔八〕上曰：「召刺姦收护军！」祜由是不复言。御览卷三六三<br/><br/>　　光武起拜朱祜建义大将军，〔九〕赐绦八百疋。〔一０〕御览卷八一四<br/><br/>　　光武以朱祜为建义将军，攻朱鲔。御览卷二四０<br/><br/>　　收得所盗茂陵武帝庙衣、印、绶。〔一一〕范晔后汉书卷二二朱右传李贤注<br/><br/>　　封朱祜为鬲侯，〔一二〕邑七千三百户。祜自陈功薄而国大，愿受南阳五百户足矣，上不许。〔一三〕御览卷二０一<br/><br/>　　光武尝与朱福共车而出，过候司隶陈崇。崇，南阳人也，与上通家。福持车在外，以为上当自达道，今崇请之，上不说，辞出就车，崇大笑，曰：「独我当相见，念卿不复，故不道也。」常戏狎之如是，福愈恭慎自附。〔一四〕书钞卷一三九<br/><br/>　　上在长安时，尝与祜共买蜜合药。上追念之，赐祜白蜜一石，问：「何如在长安时共买蜜乎？」其亲厚如此。〔一五〕范晔后汉书卷二二朱右传李贤注<br/><br/>　　初，光武学长安时，过朱祜，祜尝留上，须讲竟，乃谈话。〔一六〕及帝登位，车驾幸祜第，〔一七〕上谓祜曰：〔一八〕「主人得无去我讲乎？」祜曰：「不敢。」　文选卷三八任昉为范尚书让吏部封侯第一表李善注<br/><br/>　　〔一〕　「朱祜」，范晔后汉书卷二二有传。又见汪文台辑司马彪续汉书卷二。朱祜事书钞、类聚、六帖、御览、文选李善注、范书李贤注多有徵引，「祜」字几乎全引作「右」，范书朱右传亦作「右」。按范书朱右传李贤注云：「东观记『右』作『福』，避安帝讳。」书钞卷一三九即引作「福」。安帝名祜，是朱祜名当作「祜」，不应作「右」。祜义为福，所以东观汉记为避安帝讳，把「祜」改作「福」，取其同义。类聚卷五五引作「祜」，尚不误。以下各条所引，「祜」字皆误作「右」，今一併改正，不再另出校记。<br/><br/>　　〔二〕　「字仲先」，原误作「字仲光」，类聚卷五五、御览卷六一五引作「字仲先」，与范晔后汉书朱右传同，今据改正。<br/><br/>　　〔三〕　「少孤，归外家复阳刘氏」，此二句原无。水经注卷三０引云：「朱右少孤，归外家复阳刘氏。」今据增补。「复阳」为南阳郡属县，因位于大复山之阳，故名。据水经注卷三０所载，大复山南有朱祜庙，「庙前有碑，是南阳郭苞立。又二碑，并是汉延熹中守令所造，文辞鄙拙，殆不可观」。<br/><br/>　　〔四〕　「严公宁视卿耶」，此条文字本书光武帝纪中已经辑录。但从「朱福，字仲先，南阳宛人也」诸语来看，此条又应是朱祜传中文字。今以此条入朱祜传，而以他书所引入光武帝纪。范晔后汉书中一事见于两篇者颇多，东观汉记也有同类情况。<br/><br/>　　〔五〕　「上复以朱祜为护军」，光武兄刘伯升为大司徒时，以祜为护军。后来光武为大司马，讨河北，复以祜为护军。见范晔后汉书朱右传。<br/><br/>　　〔六〕　「政」，与范晔后汉书朱右传同，聚珍本作「兵」，书钞卷六四引亦作「兵」。<br/><br/>　　〔七〕　「日角」，额骨中央部分隆起，为帝王之相。<br/><br/>　　〔八〕　「从以观上风采」，此句书钞卷六四引作「欲以观上旨」。<br/><br/>　　〔九〕　「光武起拜朱祜建义大将军」，光武初即位，即以祜为建义大将军。见范晔后汉书光武帝纪。<br/><br/>　　〔一０〕「赐绦八百疋」，范晔后汉书、后汉纪、通鑑皆不载赐绦事。下条云祜攻朱鲔，不知赐绦与攻朱鲔二事何者在先。<br/><br/>　　〔一一〕「收得所盗茂陵武帝庙衣、印、绶」，范晔后汉书朱右传云：「延岑自败于穰，遂与秦丰将张成合，右率征虏将军祭遵与战于东阳，大破之，临阵斩成，延岑败走归丰。右收得印绶九十七。」与此为同一事，时在建武三年。<br/><br/>　　〔一二〕「封朱祜为鬲侯」，祜初封安阳侯，建武二年，更封堵阳侯，十三年，定封鬲侯。见范晔后汉书朱右传。<br/><br/>　　〔一三〕「上不许」，此条类聚卷二一、御览卷四二四、范晔后汉书朱右传李贤注亦引，字句稍略。<br/><br/>　　〔一四〕「福愈恭慎自附」，此条姚本、聚珍本皆未辑录。<br/><br/>　　〔一五〕「其亲厚如此」，此条书钞卷一四七，类聚卷八一，六帖卷一六，御览卷八二八、卷八五七、卷九八四亦引，字句大同小异。<br/><br/>　　〔一六〕「话」，聚珍本同，姚本作「语」，类聚卷五五、御览卷六一五引亦作「语」。<br/><br/>　　〔一七〕「第」，聚珍本同，姚本作「家」，类聚卷五五、御览卷六一五引亦作「家」。<br/><br/>　　〔一八〕「上谓祜曰」，此句原作「问」，姚本、聚珍本作「上谓祜曰」，类聚卷五五引同，今据改。<br/><br/>　　景丹〔一〕<br/><br/>　　王莽时举有德行、能言语、通政事、明文学之士，丹以言语为固德侯相。〔二〕范晔后汉书卷二二景丹传李贤注<br/><br/>　　景丹率众至广阿。〔三〕上在广阿，闻外有大兵来，登城，勒兵在西门楼。上问：「何等兵？」丹等对言：「上谷、渔阳兵。」上曰：「为谁来乎？」对曰：「为刘公。」即请丹入，人人劳勉，恩意甚备。〔四〕范晔后汉书卷二二景丹传李贤注<br/><br/>　　光武以景丹为骠骑将军。〔五〕类聚卷四八<br/><br/>　　建武二年，定封景丹栎阳侯。上谓丹曰：「今关东故王国，虽数县，不过栎阳万户邑。〔六〕富贵不归故乡，如衣锦夜行，故以封卿。」〔七〕御览卷二００<br/><br/>　　丹从上至怀，病疟，见上在前，〔八〕疟发寒慄。上笑曰：「闻壮士不病疟，今汉大将军反病疟邪？」使小黄门扶起，赐医药。还归雒阳，病遂加。范晔后汉书卷二二景丹传李贤注<br/><br/>　　拜弘农太守，曰：「弘农逼近京师，知将军病，但得将军威重，卧而镇之可也。」〔九〕书钞卷七五<br/><br/>　　〔一〕　「景丹」，字孙卿，冯翊栎阳人，范晔后汉书卷二二有传。又见汪文台辑司马彪续汉书卷二。<br/><br/>　　〔二〕　「丹以言语为固德侯相」，此句原无，范晔后汉书景丹传云：「王莽时举四科，丹以言语为固德侯相。」李贤注云：「东观记曰：『王莽时举有德行、能言语、通政事、明文学之士。』」东观汉记有「丹以言语为固德侯相」一句，文义方完，今据范书增补。<br/><br/>　　〔三〕　「景丹率众至广阿」，此句原无，御览卷七０八引有，今据增补。聚珍本亦有此句，惟删「景」字。据范晔后汉书景丹传所载，更始立，遣使者徇上谷，景丹与连率耿况降，丹拜上谷长史。王郎起兵，丹与况共谋拒郎，况使丹等统兵南归光武。<br/><br/>　　〔四〕　「恩意甚备」，此条御览卷三五八引作「景丹将兵诣上，上劳勉丹，出至城外兵所，下马坐鞍旃毾〈登毛〉上」。末句「上」字下姚本、御览卷七０八引有「设酒肉」三字，当以「上设酒肉」四字作一句读。<br/><br/>　　〔五〕　「光武以景丹为骠骑将军」，光武即位时，以丹为骠骑将军。<br/><br/>　　〔六〕　「邑」，此字原脱，姚本、聚珍本有，类聚卷五一引亦有，今据增补。<br/><br/>　　〔七〕　「故以封卿」，此条书钞卷四七引作「景丹，栎阳人，帝谓丹曰：『今关东，王故乡也。富贵不归故乡，如衣锦夜行，故以封卿也。』」字句与御览卷二００所引稍异。<br/><br/>　　〔八〕　「见上在前」，此句姚本作「上在前」，聚珍本作「在上前」，御览卷七四三引亦作「在上前」。<br/><br/>　　〔九〕　「卧而镇之可也」，此条姚本作「景丹拜弘农太守，丹时病，帝以其旧将，欲令强起领郡事，乃夜召入，谓曰：『弘农逼近京师，知将军病，但得将军威重，卧以镇之足矣。』」聚珍本首句无「景丹」二字，又无「丹时病，帝以其旧将」二句，「帝」作「上」，馀与姚本同。按姚本系据陈禹谟刻本书钞引，陈本书钞惟「弘农逼近京师」作「贼逼近京师」。聚珍本亦据陈本书钞，字句又略作删削。<br/><br/>　　王梁〔一〕<br/><br/>　　光武拜王梁为大司空，以武强为侯国。〔二〕水经注卷一０<br/><br/>　　王梁为中郎将，与景丹、祭遵合击蛮中，〔三〕破之，诏梁别北守天中关。初学记卷七<br/><br/>　　〔一〕　「王梁」，字君严，渔阳要阳人，范晔后汉书卷二二有传。又见汪文台辑司马彪续汉书卷二、华峤后汉书卷一。<br/><br/>　　〔二〕　「以武强为侯国」，原无「武强」二字，水经注卷一０云：「衡漳又东北右合张平口故沟，上承武强渊，渊之西南水侧有武强县故治，故渊得其名焉。东观汉记曰：『光武拜王梁为大司空，以为侯国。』」所引东观汉记因承上文，「以为侯国」句省略「武强」二字，今增补。按汉书高惠高后文功臣表载严不职封武强侯。两汉时无武强县，惠栋后汉书补注疑为乡亭之名。范晔后汉书王梁传云：「世祖……即位，议选大司空，而赤伏符曰『王梁主卫作玄武』，帝以野王卫之所徒，玄武水神之名，司空水土之官也，于是擢拜梁为大司空，封武强侯。」<br/><br/>　　〔三〕　「祭遵合击蛮中」，此文原误脱为「蔡遵合击蛮」，今据聚珍本校正。范晔后汉书祭遵传云：「建武二年春，拜征虏将军，定封颍阳侯，与骠骑大将军景丹、建义大将军朱右、汉忠将军王常、骑都尉王梁、臧宫等入箕关，南击弘农、厌新、柏华蛮中贼。」<br/><br/>　　马成<br/><br/>　　马成为郏令，〔一〕上征河北，成羸衣步担，渡河诣上。　御览卷八二九<br/><br/>　　马成缮治亭障，〔二〕自西河至渭桥，河上至安邑，太原至井陉，中山至邺，皆筑保壁，起烽燧，十里一候。　书钞卷一一九<br/><br/>　　〔一〕　「马成」，字君迁，南阳棘阳人，范晔后汉书卷二二有传。又见汪文台辑司马彪续汉书卷二、华峤后汉书卷一。「郏」，原误作「郯」，聚珍本作「郏」，范书马成传同，今据改正。<br/><br/>　　〔二〕　「缮」，御览卷三三五引同，聚珍本作「善」，类聚卷八０引亦作「善」。「亭障」，聚珍本作「障塞」，类聚卷八０、御览卷三三五引同。<br/><br/>　　刘隆〔一〕<br/><br/>　　建武时，天下垦田多不实，诏下州郡检覈其事，百姓嗟怨。时州郡各遣使奏事，帝见陈留吏牍上有书，视之，云「颍川、弘农可问，河南、南阳不可问」。帝诘吏由趣，吏不服，抵言于长安街得之。帝怒。时东海公年十二，在幄后言曰：「吏受郡敕，当欲以垦田相方耳。」帝曰：「即如此，何故言河南、南阳不可问？」对曰：「河南帝城，多近臣，南阳帝乡，多近亲，田宅踰制，不可为淮。」帝令虎贲诘问吏，吏首服，如显宗言。遣谒者考实，具知姦状。〔二〕类聚卷一六，御览卷一九五、卷六０六<br/><br/>　　建武二十年，〔三〕左中郎将刘隆为骠骑将军，即日行大司马事。类聚卷四八<br/><br/>　　〔一〕　「刘隆」，字元伯，南阳人，范晔后汉书卷二二有传。<br/><br/>　　〔二〕　「具知姦状」，类聚卷一六引云：「建武时，天下垦田不实，诏下州郡检其事。帝见陈留牍上有书曰：『颍川、弘农可问，河南、南阳不可问。』帝诘吏由趣，吏不服，抵言于长安街得之。帝怒。时明帝年十二，在幄后曰：『吏受郡敕，当欲以垦田相方耳。』帝曰：『即如此，河南、南阳不可问？』对曰：『河南帝城，多近臣，南阳帝乡，多近亲，田宅踰制，不可为淮。』帝令诘问，乃首服，如显宗言。」御览卷一九五引云：「建武时，天下垦田皆不实，诏下州郡检实。时州郡各遣使奏事，帝见陈留史牍上有书，视之，云『颍川、弘农可问，河南、南阳不可问』。帝诘史，言于长寿街得之。」又卷六０六引云：「时天下垦田多不实，诏检覆覈，百姓嗟怨。诸郡遣使，帝见陈留吏牍上有书，视之，云『颍川、弘农可问，河南、南阳不可问』。上得之，怒。时东海公年十二，在幄后言曰：『吏受郡敕，欲以垦田相方耳。』帝曰：『即如此，何故言河可问？』对曰：『河南帝城，多近臣，南阳帝乡，多近亲，田宅踰制，不可为淮。』帝令虎贲诘问吏，吏首服。遣谒者考实，具知姦状。」此条即系综合上述三处所引辑录。聚珍本把此事繫于明帝纪。按范晔后汉书刘隆传云：建武「十一年，守南郡太守，岁馀，上将军印绶。十三年，增邑，更封竟陵侯。是时天下垦田多不实，又户口年纪互有增减。十五年，诏下州郡检覈其事，而刺史太守多不平均，或优饶豪右，侵刻羸弱，百姓嗟怨，遮道号呼。时诸郡各遣使奏事，帝见陈留吏牍上有书，视之，云『颍川、弘农可问，河南、南阳不可问』。帝诘吏由趣，吏不肯服，抵言于长寿街上得之。时显宗为东海公，年十二，在幄后言曰：『吏受郡敕，当欲以垦田相方耳。』帝曰：『即如此，何故言河南、南阳不可问？』对曰：『河南帝城，多近臣，南阳帝乡，多近亲，田宅踰制，不可为准。』帝令虎贲将诘问吏，吏乃实首服。如显宗对。于是谴谒者考知，具知姦状。明年，隆坐徵下狱」。据范书可知此条文字系出刘隆传。<br/><br/>　　〔三〕　「建武二十年」，原误作「永平二十五年」，聚珍本作「建武二十年」，今据改。按范晔后汉书光武帝纪载，建武二十年五月辛亥，大司马吴汉卒，六月壬辰，左中郎将刘隆为骠骑将军，行大司马事。<br/><br/>　　傅俊<br/><br/>　　傅俊从上迎击王寻等于阳关，〔一〕汉兵反走，还汝水上，〔二〕上以手饮水，〔三〕澡盥鬚眉尘垢，〔四〕谓俊曰：「今日罢倦甚，诸卿宁惫邪？」　范晔后汉书卷二二傅俊传李贤注<br/><br/>　　傅俊以建武二年从至河内，时渔阳未下，遣俊持节使徵宛王刘赐，迎光烈皇后于淯阳邓奉家，时为皇后右落车发至宛，〔五〕迎宁平公主。〔六〕书钞卷一三九<br/><br/>　　〔一〕　「傅俊」，字子卫，颍川襄城人，范晔后汉书卷二二有传。又见汪文台辑华峤后汉书卷一。「王寻等」，此三字御览卷六三引作「王莽二公」。<br/><br/>　　〔二〕　「还汝水上」，「还」字下御览卷六三引有「到」字。<br/><br/>　　〔三〕　「上以手饮水」，水经注卷二一引无「上」字，而有「于涯」二字。御览卷六三引有「上」字，其下又有「于水岸」三字。<br/><br/>　　〔四〕　「澡盥鬚眉尘垢」，此句水经注卷二一、御览卷六三引作「澡颊尘垢」。<br/><br/>　　〔五〕　「右落」，此二字有误。<br/><br/>　　〔六〕　「迎宁平公主」，范晔后汉书光烈阴皇后纪云：「更始元年六月，遂纳后于宛当成里，时年十九。及光武为司隶校尉，方西之雒阳，令后归新野。及邓奉起兵，后兄识为之将，后随家属徒淯阳，止于奉舍。光武及位，令侍中傅俊迎后，与胡阳、宁平主诸宫人俱到雒阳，以后为贵人。」与此可以互证。<br/><br/>　　坚镡<br/><br/>　　坚镡，〔一〕字子皮。〔二〕范晔后汉书卷二二坚镡传李贤注<br/><br/>　　光武以坚镡为扬化将军。〔三〕御览卷二四０<br/><br/>　　坚镡北当董訢，〔四〕一年间道路隔绝，〔五〕粮餽不属，镡疏食菜羹，与士众共之。〔六〕书钞卷一一五<br/><br/>　　〔一〕　「坚镡」，颍川襄城人，范晔后汉书卷二二有传。<br/><br/>　　〔二〕　「字子皮」，范晔后汉书坚镡传云：「坚镡，字子伋。」李贤注云：「东观记『伋』作『皮』。」此条即据李贤注和范书辑录。<br/><br/>　　〔三〕　「坚镡为扬化将军」，光武即位之初，即以坚镡为扬化将军。<br/><br/>　　〔四〕　「坚镡北当董訢」，时在建武二年，事详范晔后汉书坚镡传。<br/><br/>　　〔五〕　「一」，原脱，今据范晔后汉书坚镡传增补。<br/><br/>　　〔六〕　「与士众共之」，此条陈禹谟刻本书钞卷一一五引作「坚镡独孤绝，南拒邓奉，北当董訢，一年间道路隔塞，粮馈不至，食蔬菜，与士卒共劳苦。每急辄先当矢石，身被三创，以此能全其众。及帝征南阳，击破訢、奉，以镡为左曹，常从征伐」。其下注「补」字，即谓已据他书增改。考之范晔后汉书，可知陈本书钞增改全据范书坚镡传。聚珍本此条系据陈本书钞辑录，仅删去「每急辄先当矢石」以下诸句。<br/><br/>　　马武〔一〕<br/><br/>　　建武六年，马武与众将上陇击愧嚣，身被甲兜鍪，〔二〕持戟奔击，杀数十人，〔三〕嚣追兵尽还，武中矢伤。御览卷三五六<br/><br/>　　〔一〕　「马武」，字子张，南阳湖阳人，范晔后汉书卷二二有传。又见汪文台辑谢承后汉书卷一、司马彪续汉书卷二。<br/><br/>　　〔二〕　「身被甲兜鍪」，此句聚珍本作「身被兜鍪铠甲」。<br/><br/>　　〔三〕　「十」，范晔后汉书马武传作「千」。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-252-3989.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-252-3991.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-252.html" action-type="chapterComment" class="comment"><i></i>东观汉记校注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

