<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《初学记》正文_卷三 岁时部上_徐坚作品 - 维普阅读网</title>
<meta name="keywords" content="初学记,初学记原文,初学记阅读,卷三 岁时部上全文,徐坚作品" />
<meta name="description" content="初学记原文阅读,卷三 岁时部上全文在线阅读,徐坚作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-998-9575.html";
var nextpage="novel-read-998-9577.html";
var indexpage = "novel-chapter-998.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-998.html">初学记</a></strong>
<strong><a href="novel-chapter-998.html">初学记目录</a></strong>
<span>卷三 岁时部上</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-998-9575.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷三 岁时部上</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=徐坚&amp;searchsubmit=yes"  target="_blank">徐坚</a><span class="divide">|</span>发布时间：2014-11-20 19:52:46<span class="divide">|</span></p>
<div class="page-body">
<div class="page-content">
<p>○春第一<br/><br/>　　§叙事<br/>　<br/>　　《礼记·月令》曰：孟春之月，日在虚，昏昴中，晓心中。(孟，长也。日月之行，一岁十二会。观斗所建，命其四时。孟春，日月会于娵訾，而斗建寅。)其日甲乙，其帝太皞，其神勾芒，(郑玄曰：此苍精之君，木官之臣。自古以来，著德立功者，太皞、宓羲也。勾芒，少皞氏之子，曰重，为木官。)律中太簇。(律，候气之管，以铜为之，中犹应也。高诱注曰：万物动生，簇地而出，故曰太簇。)东风解冻，蛰虫始振，(振，动也。)鱼上冰，獭祭鱼，鸿雁来。(此皆记时候。)天气下降，地气上腾，天地和同，草木萌动。(此阳气蒸运，可耕之候。)《夏小正》曰：正月启蛰，雉震呴；(呴，古雊字。呴者，鸣也；震者，鼓其翼也。)时有浚风，(浚者，大风，南风。)涤冻途，(涤者，变也，变而暖也。)田鼠出。(田鼠，嗛鼠也。)农及雪，泽采芸，(音魂。芸似邪蒿，可食。)柳稊，(稊者，发孚也。)梅、杏、柂桃则华。(柂桃，山桃。)《月令》曰：仲春之月，日在营室；昏东井中，晓箕中。(仲，中也。仲春者，日月会于降娄，而斗建卯。)律中夹钟，(高诱曰：是月，万物去阴而生，故候管者中夹钟。始雨水，桃始华，仓庚鸣，仓庚，黄鹂也。)鹰化为鸠；玄鸟至，(玄鸟，燕也。)日夜分，雷始发声。始电，蛰虫咸动。《夏小正》曰：二月祭鲔，(鲔之至，其时美。)采芑，(芑音杞。蘧也。)降燕乃睇。(降，下也。燕一名玄鸟，齐人呼乙。睇，眄也。眄者，视可为室。)《淮南子》曰：二月之夕，女夷鼓歌，以司天和。(女夷，神名。)《月令》曰：季春之月，日在娄，昏柳中，晓南斗中。(季，少也。季春日月会于大梁，而斗建辰。)律中姑洗，(高诱注曰：姑，故也。洗，新也。是月阳气发，故去故就新。)桐始华，田鼠化为鴽，虹始见，蓱始生。(螮蝀谓之虹。蓱，萍也。)生气方盛，阳气发泄，勾者毕出，萌者尽达。(屈而生者曰勾，芒而直者曰萌。)《夏小正》曰：三月参则伏，(参星伏不见。)螜则鸣，(螜，天蝼也。《尔雅》注云：天蝼，蝼蛄。)颁冰，(分冰以授大夫。)拂桐葩。(桐葩始生貌，拂拂然。)《周书·时训》曰：三月鸣鸠拂羽，戴胜降于桑。(拂羽，以羽相击；戴胜，促织纴之鸟。一名戴鵀。)梁元帝《纂要》曰：春曰青阳，(气清而温阳。)亦曰发生、芳春、青春、阳春、三春、九春；天曰苍天；(万物苍苍而生。)风曰阳风、春风、暄风、柔风、惠风；景曰媚景、和景、韶景；时曰良时、嘉时、芳时；辰曰良辰、嘉辰、芳辰；节曰华节、芳节、良节、嘉节、韶节、淑节；草曰弱草、芳草、芳卉；木曰华木、华树、芳林、芳树；林曰茂林；鸟曰阳鸟、时鸟、阳禽、候鸟、时禽、好鸟、好禽；正月孟春，亦曰孟阳、孟陬、上春初春、开春、发春、献春、首春、首岁、初岁、开岁、发岁、献岁、肇岁、芳岁、华岁；二月仲春，亦曰仲阳；三月季春，亦曰暮春、末春、晚春。<br/>　<br/>　　§事对<br/>　<br/>　　【苍精 青祗】张协《杂诗》曰：太皞启东节，春郊礼青祗。苍精见叙事注。<br/>　<br/>　　【参伏 祥正】《大戴礼》曰：三月参则伏不见。《国语》曰：农祥晨正。唐固注曰：农祥，房星也；晨正，谓晨见南方，谓立春之日。<br/>　<br/>　　【谷雨 条风】《孝经纬》曰：周天七衡六间曰立春，后十五日斗指寅为雨水，后十五日指甲为惊蛰，后十五日指乙为清明，后十五日指辰为谷雨。《易通卦验》曰：立春条风至。宋均注曰：条风者，条达万物之风。<br/>　<br/>　　【迟日 和风】《毛诗》曰：春日迟迟，采蘩祁祁。郑注曰：迟迟，舒缓也。陆士衡《乐府诗》曰：游客芳春林，春芳伤客心；和风飞清响，鲜云垂薄阴。<br/>　<br/>　　【淑景 鲜云】李颙《悲四时诗》曰：舒朗景之淑鲜。鲜云事已见《和风》注中。<br/>　<br/>　　【九阳 三节】傅玄《阳春赋》：生气方盛，九阳奋发。又《乐府诗》曰：穆穆三春节，天气暖且和。<br/>　<br/>　　【仓庚 玄乙】《毛诗》曰：春日载阳，有鸣仓庚。注曰：仓庚，黄鹂也。蔡邕《月令章句》曰：仲春玄鸟至。玄鸟，燕也。《尔雅》曰：燕，乙也。<br/>　<br/>　　【拂羽 挥鳞】《礼记》曰：季春之月，鸣鸠拂其羽。李颙《悲四时》曰：春日悲兮，鱼挥鳞于巨川。<br/>　<br/>　　【鸣鹃 雊雉】《临海异物志》曰：鷤鸠，一名田鹃。三月鸣，昼夜不止；至当麦子熟，鸣乃得止。《大戴礼》曰：正月雉震雊。雊，鸣也；震，鼓其翼。<br/>　<br/>　　【玄鸟 苍龙】《吕氏春秋》曰：仲春之月玄鸟至。《礼记》曰：孟春之月，天子居青阳左介，乘青辂，驾苍龙。<br/>　<br/>　　【降燕 来鸿】《大戴礼》：二月降燕。降，下也。《礼记》：孟春之月，鸿雁来。<br/>　<br/>　　【桑鵀 麦雉】蔡邕《月令章句》曰：季春戴鵀降于桑。曹植《射雉赋》曰：暮春之月，宿麦盈野，野雉群雊。<br/>　<br/>　　【化鸠 归雁】《周礼》：罗氏仲春献鸠，以养国老。郑玄注曰：春鹰化为鸠，变旧为新，宜以养老助生气。《礼记》曰：正月鸿雁来。来，归也。北有雁门，故曰归雁。<br/>　<br/>　　【玄燕 黄鹂】并见上玄乙、仓庚注。<br/>　<br/>　　【冰涣 雪滋】王廙《春可乐》曰：孟春之月，冰泮涣以微流。李颙《悲四时》曰：悲阳泽之方宣，云兴滋于秀石，飚鸣柯于崇山。<br/>　<br/>　　【杏花 菖叶】崔寔《四民月令》曰：清明节，令蚕妾理蚕室。是月也，杏花盛。《吕氏春秋》曰：冬至后五旬七日，菖者百草之先生也，于是始耕。高诱注曰：菖浦水草。<br/>　<br/>　　【华桂 柔桑】《尸子》曰：春华秋英，其名曰桂。《毛诗》曰：春日载阳，爰求柔桑。<br/>　<br/>　　【兰径 柳衢】《楚词》曰：献岁发春兮洎吾南征，兰皋被径兮斯路渐荣。谢惠连《三日诗》曰：弱柳荫修衢。<br/>　<br/>　　【青苹 绿芰】枚乘《七发》曰：淹青苹，游清风；陶阳气，荡春心。夏侯湛《春可乐》曰：援若流之绿芰。<br/>　<br/>　　【葇柳 夭桃】伍缉之《春芳诗》曰：桃柳发葇荣，丹绿粲郊邑。《毛诗》曰：桃之夭夭，灼灼其华。<br/>　<br/>　　【布德 论功】《礼记》曰：立春之月，天子迎春于东郊，布德和令，行庆施惠，下及兆民。《大戴礼》曰：古者天子孟春论吏之德行功能。<br/>　<br/>　　【效功 论赏】《礼记》曰：季春之月，蚕事既登；分茧秤丝，效功以供宗庙之服。《管子》曰：孟春之朝，君自听朝论爵赏。<br/>　<br/>　　【帝藉 神禖】《礼记》曰：孟春之月，天子躬耕帝藉。蔡邕曰：天子藉田千亩，以供上帝之粢盛，借人力以成其功，故曰帝藉。《吕氏春秋》曰：仲春之月，玄鸟至之日，以太牢祠于高禖。蔡邕曰：高禖，神名也。<br/>　<br/>　　【献羔 祭鲔】《礼记》曰：仲春之月，天子乃献羔开冰，先荐寝庙。《大戴礼》曰：二月祭鲔，鲔者，鱼之先至者。<br/>　<br/>　　【祈麦 荐韭】《礼记》曰：季春之月，天子乃为麦祈实。郑玄注曰：于含秀求其成也。崔寔《四民月令》：二月祠太社之日，荐韭卵于祖祢。<br/>　<br/>　　【徇铎 载耜】《尚书》曰：每岁孟春，遒人以木铎徇于路。注曰：遒人，宣令之官；木铎，金铃木舌，所以振文教也。《礼记》曰：孟春之月，择元辰，天子亲载耒耜，帅三公九卿诸侯大夫躬耕藉田。<br/>　<br/>　　【禁火 启冰】《周礼》曰：司烜氏掌仲春以木铎，以修火禁。蔡邕《月令章句》曰：仲春之月，天子献羔开冰。<br/>　<br/>　　【条桑 采艾】《毛诗》曰：蚕月条桑。郑玄曰：条桑支落其叶。崔寔《四民月令》曰：三月可采艾耳。<br/>　<br/>　　【花盖 叶幄】夏侯湛《春可乐》曰：春可乐兮，缀杂花以为盖，集繁蕤以饰裳。叶幄见下谢万《春赋》。<br/>　<br/>　　【绿野 青达】谢灵运《入彭蠡口诗》曰：春晚绿野秀，岩高白云屯。刘臻妻《献春颂》曰：玄陆降坎，青逵升震；阴祗送冬，阳灵迎春。<br/>　<br/>　　【浴沂 禊洛】《论语》曰：暮春者，春服既成，冠者五六人，童子六七人，浴乎沂，风乎舞雩，咏而归。蔡邕《禊文》曰：洋洋暮春，厥月除巳，尊卑烟骛惟女与士，自求百福，在洛之涘。<br/>　<br/>　　【榆荚雨 桃花水】《汜胜之书》曰：三月榆荚雨，高地强土可种禾。《韩诗章句》曰：溱与洧方涣涣兮，谓三月桃花水下。时郑国之俗，三月上巳，此水招魂续魄，祓除不祥之故也。<br/>　<br/>　　§赋<br/>　<br/>　　【晋傅玄《阳春赋》】乾坤絪缊，冲气穆清；幽蛰既动，万物乐生。依依杨柳，翩翩浮萍；桃之夭夭，灼灼其荣。繁华烨而曜野兮，炜分葩而扬英。鹊营巢于高树兮，燕衔泥于广庭。睹戴胜之止桑兮，聆布谷之晨鸣。乐仁化之普宴兮，异鹰隼之变形。<br/>　<br/>　　【晋谢万《春游赋》】青阳司候，勾芒御辰。陈涤灌以摧枯，初茎蔚其曜新；幂丰叶而为幄，靡翠草而成絪。于是远啸良俦，近命嘉宾，奏羽觞而交献，罗丝竹以并陈；咏新服之璀璨，想舞雩之遗尘。抚鸣琴而怀古，登修台而乐春。尔乃碧巘增邃，灌木结阴，轻云晻暧以幕岫，和风清泠而启衿。<br/>　<br/>　　【晋湛方生《怀春赋》】鸿飘翮于归风，燕衔泥而来征。鸷鸟感仁而革性，鶗鴂乘化而变声。麦芃芃而含秀，桑蔼蔼而敷荣。华照灼以烂林，叶婀娜以媚茎。<br/>　<br/>　　【宋刘义恭《感春赋》】听时禽之哢音，信关关以嘤嘤；悲阳鸿之赴朔，怜春燕之入楹。天晻暧而流云，日阴翳而沦精；风淑穆而吹兰，雨蒙蒙而洗茎。草承泽而擢秀，花顺气而飞馨。<br/>　<br/>　　【梁简文帝《晚春赋》】待余春于北阁，藉高燕于南陂；水筛空而照底，风入树而香枝。嗟时序之回斡，叹物候之推移；望初篁之傍岭，爱新荷之发池。石凭波而倒植，林隐日而横垂；见游鱼之戏藻，听惊鸟之鸣雌。树临流而影动，岩薄暮而云披；既浪激而沙游，亦苔生而径危。<br/>　<br/>　　【梁孝元帝《春赋》】洛阳小苑之西，长安大道之东，苔染池而尽绿，桃含山而并红；露沾枝而重叶，网萦花而曳风。<br/>　<br/>　　【隋庾信《春赋》】宜春苑中春已归，披香殿里作春衣；新年鸟声千种啭，二月杨花满路飞。河阳一县并是花，金谷从来满园树；一丛香草足碍人，数尺游丝即横路；开上林而竟入，拥河桥而争渡。出丽华之金屋，下飞燕之兰宫；钗朵多而讶重，髻鬟高而畏风；眉将柳而争绿，面共桃而竞红。影来池里，花落衫中。吹箫弄玉之台，鸣珮凌波之水；移戚里而家富，入新丰而酒美。苔始绿而藏鱼，麦才青而覆雉。<br/>　<br/>　　【隋萧悫《春赋》】落花无限数，飞鸟排花度；禁苑至饶风，吹花春满路。岩前片石迥如楼，水里连沙聚作州；二月莺声才欲断，三月春风已复流。分流绕小渡，堑水还相注；山头望水云，水底看山树。舞余香尚在，歌尽声犹住；麦垄一惊翚，菱潭两飞鹭。<br/>　<br/>　　§诗<br/>　<br/>　　【唐太宗《首春诗》】寒随穷律变，春逐鸟声开；初风飘带柳，晓雪间花梅。碧林青旧竹，绿沼翠新苔；芝田初雁去，绮树未莺来。<br/>　<br/>　　【南齐虞羲《春郊诗》】风迟蝶弄花，景丽鸟和春。樵歌喧垄暮，鱼枻乱江晨。山中芳杜若，依依独思人。<br/>　<br/>　　【南齐王俭《春夕诗》】露华方照岁，云彩复经春；虚闺稍叠草，幽帐日凝尘。<br/>　<br/>　　【又《春诗》】兰生已匝苑，萍开欲半池；轻风摇杂花，细雨乱丛枝。<br/>　<br/>　　【又】风光承露照，雾色点兰晖；青荑结翠藻，黄鸟弄春飞。<br/>　<br/>　　【梁简文帝《春日想上林诗》】春风本自奇，杨柳最相宜。柳条恒著地，杨花好上吹。处处春心动，常惜光阴移。<br/>　<br/>　　【又《晚春诗》】紫兰叶初满，黄莺哢不稀；石蹲还似兽，萝长更加衣。水曲文鱼聚，林暝鸦鸟飞；渚潇变新节，岩桐长旧围；风花落未已，山窗开夜扉。<br/>　<br/>　　【梁孝元帝《春日诗》】新莺隐叶啭，新燕向窗飞。柳絮时依洒，梅花乍入衣。玉珂逐风度，金鞍照日晖。无令春色晚，独望行人归。<br/>　<br/>　　【又《望春诗》】叶浓知柳密，花尽觉梅疏。兰生未可握，蒲小不堪书。<br/>　<br/>　　【梁沈约《伤春诗》】弱草半抽黄，轻条未全绿；年芳被禁御，烟华绕曾曲。寒苔卷复舒，冬泉断方续，早花散凝金，初露泫成玉。<br/>　<br/>　　【又《初春诗》】扶道觅阳春，相将共携手；草色犹自非，林中都未有。无事逐梅花，空教信杨柳；且复归去来，含情寄杯酒。<br/>　<br/>　　【梁鲍泉《奉和湘东王春日诗》】新莺始新归，新蝶复新飞；新花满新树，新月丽新晖。新光新气早，新望新盈抱；新水新绿浮，新禽新听好。新景自新还，新叶复新攀；新枝虽可结，新愁讵解颜。新思独氛氲，新知不可闻；新扇如新月，新盖学新云。新落连珠泪，新点石榴裙。<br/>　<br/>　　【梁闻人茜《春日诗》】高台动春色，清池映日华；绿葵向光转，翠柳逐风斜。林有鸣心鸟，园多夺目花；相与咸知节，叹子独离家。<br/>　<br/>　　【周庾信《咏春诗》】昨夜鸟声春，惊鸣动四邻；今朝梅树下，定有折花人。<br/>　<br/>　　【周宗懔《春望诗》】日暮春台傍，徙倚爱余光；都尉新移枣，司空始种杨。一枝犹桂馥，十步有兰香；望望无萱草，忘忧竟不忘。<br/>　<br/>　　【又《早春诗》】昨暝春风起，今朝春气来；莺鸣一两啭，花树数重开。散粉成初蝶，剪彩作新梅；游客伤千里，无暇上高台。<br/>　<br/>　　【陈张正见《春初赋得池应教诗》】遥天收密雨，高阁映奔曦；雪尽青山路，冰销渌水池。春光落云叶，花影发晴枝；琴樽奉终宴，风月岂云疲。<br/>　<br/>　　【隋炀帝《晚春诗》】洛阳春稍晚，四望满春辉；杨叶行将暗，桃花落未稀。窥檐燕争入，穿林鸟乱飞；唯当关塞者，浓露方沾衣。<br/>　<br/>　　【隋阳休之《春日诗》】迟迟暮春日，蔼蔼春光上；柔露洗金盘，轻丝缀珠网。渐看阶茝蔓，稍觉池莲长，蝴蝶映花飞，楚雀绿条响。<br/>　<br/>　　【隋萧悫《春晚庭望诗》】春庭聊纵望，楼台自相隐；窗梅落晚花，池竹开初笋。泉鸣知水急，云来觉山近；不愁花不飞，到畏花飞尽。<br/>　<br/>　　【隋江总《春诗》】水苔宜溜色，山樱助落晖；浴鸟沉还戏，飘花度不归。<br/>　<br/>　　【陈叔达《春首诗》】雪花联玉树，冰彩散瑶池；翔禽遥出没，积翠远参差。<br/>　<br/>　　【又《早春桂林殿应诏诗》】金铺照春色，玉律动年华；朱楼云似盖，丹桂雪如花。水岸衔阶转，风条出柳斜；轻舆临太液，湛露酌流霞。<br/>　<br/>　　【虞世南《春夜诗》】春苑月徘徊，竹堂侵夜开；惊鸟排林度，风花隔水来。<br/>　<br/>　　【杨师道《春朝闲步诗》】休沐乘闲豫，清晨步北林；池塘藉芳草，兰芷袭幽衿。雾中分晓日，花里弄春禽；野迳香恒满，山阶笋屡侵。何须命轻盖，桃李自成阴。<br/>　<br/>　　【上官仪《奉和初春诗》】步辇出披香，清歌临太液；晓树流莺满，春堤芳草积。风色翻露文，雪花上空碧；花蝶来未已，山光暖将夕。<br/>　<br/>　　【元万顷《奉和春日池台诗》】日影飞花殿，风文积草池；凤楼通夜敞，虬辇望春移。<br/>　<br/>　　【又《奉和春日诗》】花轻蝶乱仙人杏，叶密莺喧帝女桑；飞云阁上春应至，明月楼中夜未央。<br/>　<br/>　　【又】凤辇迎风乘紫阁，鸾车避日转彤闱；中塘促管淹春望，后殿清歌开夜扉。<br/>　<br/>　　○夏第二<br/><br/>　　§叙事<br/>　<br/>　　《礼记·月令》曰：孟夏之月，日在昴，昏翼中，晓牵牛中。(郑玄注曰：孟夏者，日月会于实沉，而斗建巳之辰。)其日丙丁，(丙之言炳也，万物皆炳然著见而强大。)其帝炎帝，其神祝融，(此赤精之君，火官之臣。炎帝，大庭氏也；祝融，颛顼氏之子，曰黎，为火官正者。)律中仲吕。(高诱注曰：阳散在外，阴实在中，所以旅阳成功，故曰仲吕也。)蝼蝈鸣，蚯蚓出；王瓜生，苦菜秀；(蝼蝈，蛙也；王瓜，挈也。高诱曰：蝼蝈，虾蟆也。)靡草死，麦秋至；断薄刑，决小罪。(靡草，荠葶苈之属。)《夏小正》曰：四月昴则见。(昴，星名。)《易通卦验》曰：立夏，清明风至，而暑鹊鸣，博谷飞，电见，龙升天。(龙，心星名。)《月令》曰：仲夏之月日在参，昏角中，晓危中，(郑玄注曰：仲夏者，日月会于鹑首，而斗建午之辰。)律中蕤宾。(高诱曰：是月阴气萎蕤在下，象主人；阳气在上，象宾客。)小暑至，螗螂生，鵙始鸣，反舌无声。(螗螂，螵蛸母也。鵙，伯劳也。反舌，百舌鸟。高诱曰：螗螂代谓之天马，一名龁疣，衮豫谓之巨斧。是月阴作于下，阳散于上。伯劳，夏至后应阴而杀蛇，乃磔之棘上而始鸣也。反舌，百舌也，变易其声，仿百鸟之鸣，故谓之百舌也。)鹿角解，蝉始鸣，半夏生，木槿荣。(木槿，玉蒸也。名蕣，一名榇。)《夏小正》：五月参见则螂蜩鸣，(螂蜩者，五彩具。)初昏大火中。(大火，心星。)《尚书》曰：日永星火，以正仲夏，(永，长也，谓夏至之日也。火，苍龙之中星，举中则七星见可知也。)鸟兽希革。(时毛羽希少改易。革，改也。)《月令》曰：季夏之月，日在东井，昏氐中，晓东壁中。(郑玄曰：季夏者，日月会于鹑火，而斗建未之辰。)律中林钟，温风至，蟋蟀居壁。(按《尔雅》曰：蟋蟀蛩。刘劭注云：谓蛚蜻也。孙炎云：梁国谓之蛩。郭璞云：今促织也。蛩音义，或作蛩，方言蜻蛚。楚谓之蟋蟀。似蝗而小，正黑，有光泽如漆，有角翅。一名蛩，一名蜻蛚，幽州人谓之促织。)鹰乃学习，腐草化为萤。(鹰学习谓攫搏。萤，飞虫，萤火也。)梁元帝《纂要》曰：夏曰朱明，(气赤而光明。)亦曰长嬴、朱夏、炎夏、三夏、九夏。天曰昊天，(言气浩汗。)风曰炎风。节曰炎节。草曰茂草、杂草。木曰蔚林、茂林、密树、茂树。孟夏亦曰维夏、首夏、季夏，亦曰徂暑。(徂，往也，言暑始往。)<br/>　<br/>　　§事对<br/>　<br/>　　【龙见 鹑栖】《尚书》曰：日永星火，以正仲夏。注曰：火，苍龙之中星也。《左传》曰：龙见而雩。注云：龙见建巳之月。苍龙七宿之体，昏见东方。张衡《应问》曰：溽暑至而鹑火栖，寒冰沍而鼋鼍蛰。<br/>　<br/>　　【麦秋 梅雨】《礼记》曰：孟夏麦秋至，断薄刑。蔡邕《月令章句》曰：百谷各以其初生为春，熟为秋，故麦以孟夏为秋。周处《风土记》曰：梅熟时雨，谓之梅雨。<br/>　<br/>　　【翔鵙 鸣蝉】《礼记》：仲夏之月鵙始鸣。李颙《羡夏篇》曰：咧咧林蜩鸣，翩翩鸣鵙翔。《易通卦验》曰：夏至景风至，蝉始鸣，螗螂生。<br/>　<br/>　　【荣槿 秀葽】《礼记》：仲夏木槿荣。《毛诗》曰：四月秀葽。注云：不荣而实曰秀。葽，草也。<br/>　<br/>　　【草滋 木蔚】曹植《古乐府·艳歌行》曰：夏节纯和天清凉，百草滋殖舒兰芳。傅玄述《夏赋》曰：四月维夏，运臻正阳；鹿角解于中野，草木蔚其条长。<br/>　<br/>　　【素柰 朱李】左思《蜀都赋》曰：朱樱春就，素柰夏成。魏文帝《与吴质书》曰：浮甘瓜于清泉，沉朱李于寒冰。<br/>　<br/>　　【炎风 炽日】陈琳《大暑赋》曰：土润溽以敲烝，时淟涊以溷浊；温风郁其彤彤，譬炎火之陶烛。曹植《大暑赋》曰：炎帝掌节，祝融司方；维扶桑之高燎，炽九日之重光。<br/>　<br/>　　【朱辂 赤旗】《礼记》：孟夏之月，天子居明堂左介，乘朱辂。兵书曰：夏出兵，赤旗在前，执戟前行。<br/>　<br/>　　【象德 封功】范子《计然》曰：德取象于春夏，刑取象于秋冬。京房《易占》曰：夏至离王，景风用事；人君当爵有德，封有功。<br/>　<br/>　　【风观 冰台】潘岳《关中记》曰：桂宫一名甘泉，又作迎风观、寒露台，以避暑。陆翙《邺中记》曰：石季龙于冰井台藏冰，三伏之日，以冰赐大臣。<br/>　<br/>　　【祭黍 羞桃】皇览《逸礼》曰：夏则乘赤辂，驾赤骝，载赤旗，以迎夏于南郊，其祭先黍与鸡。《礼记》曰：仲夏之月，天子羞以含桃，先荐寝庙。<br/>　<br/>　　【均管 颁冰】《礼记》曰：仲夏之月，命乐修鞀鞞鼓，以均琴瑟管箫。《周礼》曰：凌人掌夏颁冰。注云：暑气盛以冰颁赐。<br/>　<br/>　　【环炉 交扇】桓谭《新论》曰：汉中送王仲都，至夏大暑日，使暴坐，又环以十炉火，不言热而身不汗出。刘义庆《世说》曰：却嘉宾三伏之月诣谢公，炎暑熏赫，虽复当风交扇，犹沾汗流离。<br/>　<br/>　　【啸风 嗽露】王粲《大暑赋》曰：仰庭熠而啸风，风既至其如汤；气呼吸以祛和，汗雨下而沾裳。王度《扇上铭》曰：朱明赫离光，启窗来清风；服绤嗽云露，体夷神自融。<br/>　<br/>　　【濯枝雨 飞芒露】周处《风土记》曰：仲夏濯枝荡川。注云：此节常有大雨，名濯枝。傅玄《夏赋》曰：和风穆而扇物，麦含露而飞芒。<br/>　<br/>　　【黄雀风 丹鱼水】周处《风土记》：仲夏长风扇暑。注云：此节东南常有风，俗名黄雀长风。郦元注《水经》曰：丹水出丹鱼，先夏至前十夜伺之，鱼浮水则赤光上照如火。<br/>　<br/>　　【避暑饮 感凉会】魏文帝《典论》曰：大驾都许，使光禄大夫刘松北镇袁绍军，与绍子弟日共宴饮。常以三伏之际，昼夜醋饮，极醉，至于无知，云以避一时之暑。故河朔有避暑饮。傅咸《感凉赋·序》曰：盛夏月困于炎热，热甚不过旬日，而复自凉。以时之凉，命亲友曲会作赋尔。<br/>　<br/>　　§赋<br/>　<br/>　　【后汉繁钦《暑赋》】景暑方往，时惟六月；林钟纪度，祝融司节。大火飏光，炎风酷烈；沉阳腾射，滞暑散越。区寓郁烟，物焦人渴；煌煌野火，燌薄中原。翕翕盛热，蒸我层轩；温风淟涊，动静增烦。<br/>　<br/>　　【晋夏侯湛《大暑赋》】惟青春之谢兮，接朱明之季月；何太阳之赫曦，乃郁陶以兴热。于是大吕统律，祝融纪节；蒸泽外熙，太阴内闭。若乃三伏相仍，徂暑彤彤，上无纤云，下无微风。<br/>　<br/>　　【隋卢思道《纳凉赋》】祝融司方，朱明届序，气乃初伏，节惟徂暑。积歊蒸于帘栊，流烦溽于园御；阳风淟其长扇，火云赫而四举。尔乃警六御，按三条，击鼍鼓，吟凤箫；云车错毂，麟马齐镳。入云宫之〈山蹇〉嵼，登仙观之岧峣；引雄风于洞穴，承清露于丹霄；动飕飗于翠帐，散霏微于绮寮。<br/>　<br/>　　§诗<br/>　<br/>　　【唐太宗《初夏诗》】一朝春夏改，隔夜鸟花迁；阴阳深浅叶，晓夕重轻烟。哢莺犹响殿，横丝正网天；佩高兰影接，绶细草文连。碧鳞惊棹侧，玄燕舞檐前；何必汾阳处，始复有山泉。<br/>　<br/>　　【《赋得夏首启节诗》】北阙三春晚，南营九夏初；黄莺弄朝变，翠林花落余。瀑流还响谷，猿啼自应虚；早荷向心卷，长扬就影舒；此时叹不极，调轸坐相娱。<br/>　<br/>　　【齐谢朓《夏日诗》】麦侯始清和，凉雨销炎燠；红莲摇弱荇，丹藤绕新竹。<br/>　<br/>　　【梁简文帝《和湘东王首夏诗》】冷风杂细雨，垂云助麦凉；竹木俱葱翠，花蝶两飞翔；燕泥衔复落，鶗吟敛更扬。卧石藤为缆，山桥树作梁；欲待华池上，明月吐清光。<br/>　<br/>　　【梁萧子范《夏夜独坐诗》】节序遇徂炎，兹宵在三伏；凭轩伫凉气，中筵倦烦燠。寂寞对空窗，清疏临夜竹；虫音乱阶草，萤光绕庭木。帘月度斜辉，风花起余馥。<br/>　<br/>　　【梁徐怦《夏诗》】炎光歇中宇，清气入房栊；晚荷犹卷绿，疏莲久落红。<br/>　<br/>　　【梁徐摛《夏诗》】夏景厌房栊，促席玩花丛；荷阴斜合翠，莲影对分红。此时避炎热，清樽独未空。<br/>　<br/>　　【隋庾信《夏日应令诗》】朱帘卷丽日，翠幕蔽重阳；五月炎气蒸，三时刻漏长。麦随风里熟，梅逐雨中黄。开冰带井水，和粉杂生香；衫含蕉叶气，扇动竹花凉。早菱生软角，初莲开细房；愿陪仙鹤举，洛浦听笙簧。<br/>　<br/>　　【隋李德林《夏日诗》】夏景多烦蒸，山水暂追凉；桐枝覆玉槛，荷叶满银塘。轻扇摇明月，珍簟拂流黄；壶盛仙客酒，瓶贮帝台浆。才人下铜雀，侍妓出明光；歌声越齐市，舞曲冠平阳。微风动罗带，薄汗染红妆；共欣陪宴赏，千秋乐未央。<br/>　<br/>　　【隋薛道衡《梅夏应教诗》】长廊连紫殿，细雨应黄梅；浮云半空上，清吹隔池来。集凤桐花散，腾龟莲叶开；幸逢为善乐，频降济时才。<br/>　<br/>　　【又《夏晚诗》】流火稍西倾，夕影遍曾城；高天澄远色，秋气入蝉声。<br/>　<br/>　　【隋魏彦琛《初夏应诏诗》】虽度芳春节，物色尚余华；出帘飞小燕，映户落残花。舞衫飘细縠，歌扇掩轻纱；兰房本宜夜，不畏日光斜。<br/>　<br/>　　【杨师道《和夏日晚景应诏诗》】辇路夹垂杨，离宫通建章；日落横峰影，云归起夕凉。雕轩动流吹，羽盖息回塘；薙草生还绿，残花疏尚香。青岩类姑射，碧涧似汾阳；幸属无为日，欢娱方未央。<br/>　<br/>　　§书<br/>　<br/>　　【魏文帝《与吴质书曰》】事已见上朱李注中。<br/>　<br/>　　○秋第三<br/><br/>　　§叙事<br/>　<br/>　　《礼记·月令》曰：孟秋之月，日在张，昏尾中，晓娄中。(郑玄曰：孟秋者，日月会于鹑尾，而斗建申之辰。)其日庚辛，(庚之言更也，辛之言新也。日行秋，西从白道，成熟万物；月为之佐。万物皆肃然改更，秀实新成也。)其帝少皞，其神蓐收。(此白精之君，金官之臣。少昊，金天氏，蓐收，少皞氏之子，曰该，为金官。)律中夷则，(高诱曰：太阳力衰，太阴气发，万物凋伤，应法成性。)凉风至，白露降，寒蝉鸣，鹰乃祭鸟。(鹰祭鸟者，将食之示有先也。)仲秋之月，日在角，昏南斗中，晓毕中。(郑玄曰：仲秋者，日月会于寿星，而斗建酉之辰。)律中南吕，(高诱曰：阳气内藏，阴吕于阳，任其成功。)盲风至，鸿雁来，玄鸟归，群鸟养羞；(盲风，疾风也；玄鸟，燕也。归谓去蛰也。凡鸟随阳者，不以中国为居，羞谓所养。)日夜分，雷乃始收，蛰虫坏裴户，阳气日衰，水始涸。(坏，益也。)季秋之月，日在角，昏牵牛中，晓东井中。(郑玄曰：季秋日月会于大火，而斗建戌之辰。)律中无射，(季秋气生，则无射之律应。高诱曰：阴气上升，阳气下降，万物随阳而盛，而无射出见者也。)鸿雁来宾，雀入大水为蛤；菊有黄华，豺乃祭兽，戮禽。(来宾，言其客止未去。大水，海也；戮，杀也。)霜始降，草木黄落。《尚书》曰：宵中星虚，以殷仲秋，(宵，夜也；虚玄武中星，以秋分日见。)鸟兽毛毨。(毨，理也，毛更生整理也。)《淮南子》曰：七月，百虫蛰伏，青女乃出，(高诱曰：青女乃青要玉女，司霜雪者。)以降霜雪。《夏小正》曰：八月，丹鸟羞(羞，进也。)白鸟，(白鸟，蚊蚋。)辰则伏，(辰，房星。)鴽为鼠。九月，内火。(火，大火，心星也。)梁元帝《纂要》曰：秋曰白藏，(气白而收藏万物。)亦曰收成，(万物成而收敛。)亦曰三秋、九秋、素秋、素商、高商；天曰旻天；(旻，愍也，愍万物之凋零。)风曰商风、素风、凄风、高风、凉风、激风、悲风；景曰朗景、澄景、清景；时曰凄辰、霜辰；(霜辰可施九月。)节曰素节、商节；草曰衰草；木曰疏木、衰林、霜柯、霜条；七月孟秋，亦曰首秋、上秋、肇秋、兰秋；八月仲秋，亦曰仲商；九月季秋，亦曰暮秋、末秋、暮商、季商、杪秋，亦曰授衣，(此时妇功毕，始授衣。)亦曰玄月。<br/>　<br/>　　§事对<br/>　<br/>　　【火流 土王】《毛诗》曰：七月流火，九月授衣。《易说》曰：坤西南主立秋。京房《易占》曰：立秋坤王，凉风用事。《周易·集林》曰：坤，土也。<br/>　<br/>　　【露下 风高】《易通卦验》曰：立秋凉风至，白露下。江逌诗曰：高风催节变，凝霜督物化。<br/>　<br/>　　【蓼风 葭露】蔡邕《月令·章句》曰：仲秋白露节，盲风至。秦人谓蓼风为盲风。《毛诗》曰：蒹葭苍苍，白露为霜。<br/>　<br/>　　【凝雾 凉烟】袁淑《秋情赋》曰：曳悲泉之凝雾，转绝垠之严云。鲍明远《秋思赋》曰：秋木兮架浦，凉烟兮冒江。<br/>　<br/>　　【劲风 皦月】潘岳《秋兴赋》曰：庭树槭以洒落，劲风戾而吹帷。湛方生《秋夜赋》曰：夜悠悠而难极，月皦皦而停光。<br/>　<br/>　　【收潦 涤气】《楚辞》曰：悲哉秋之为气也，泬寥兮天高而气清，寂惨兮收潦而水清。袁淑《秋情赋》曰：炎都褰埃，旻寓涤气。<br/>　<br/>　　【凉风 凄日】《礼记》曰：凉风至。《毛诗》曰：秋日凄凄，百卉具腓。<br/>　<br/>　　【长宵 短晷】卢谌诗曰：凛凛素秋，日促宵长。潘岳《秋兴赋》曰：何微阳之短晷，觉长夜之方永。<br/>　<br/>　　【金帝 玉女】《礼记》曰：孟秋，其帝少皞。注云：皞，金天氏。《淮南子》曰：至秋三月，青女乃出，降霜雪。高诱注曰：青女乃天神青要玉女，主霜雪。<br/>　<br/>　　【凝露 飞霜】曹植《秋思赋》曰：四时更王兮秋气悲，高云静兮露凝衣。徐广《秋赋》曰：于时招摇西建，天高气清，飞霜凝洒，悴叶飘零。<br/>　<br/>　　【收温 涤暑】湛方生《秋夜词》曰：秋夜清白兮，播商气以收温，扇凄风以革凉。李颙《悲四时》曰：秋日兮火流天而涤暑，风入林而疏条。<br/>　<br/>　　【珠露 金风】李颙《感兴赋》曰：风触波而文动兮，露沾卉而珠凝。张协诗曰：金风扇素节，丹露启阴期。<br/>　<br/>　　【白帝 青女】《礼记》曰：立秋之月，天子率三公九卿诸侯大夫以迎秋于西郊。郑玄注曰：是月祭白帝于西郊，以迎秋。青女见上玉女注中。<br/>　<br/>　　【归燕 鸣蜩】《周书》曰：白露后五日，玄鸟归。又，立秋后，寒蜩鸣。<br/>　<br/>　　【击隼 化萤】《汉书》曰：孙宝为京兆尹，以立秋日署侯文为东都督邮。入见，敕曰：今鹰隼始击，当从天气，取奸恶以成严霜之诛。《易通卦验》曰：立秋腐草化为萤。<br/>　<br/>　　【虫吟 鸟击】苏彦《秋夜长》曰：时禽鸣于庭柳，节虫吟于户堂。《易通卦验》曰：秋分鸷鸟击。<br/>　<br/>　　【木落 草衰】魏文帝《燕歌行》曰：秋风萧瑟天气凉，草木零落露为霜。李陵《答苏武书》曰：凉秋九月，塞外草衰。<br/>　<br/>　　【露叶 霜条】谢惠连诗曰：团团满叶露，淅淅振条风。何瑾《悲秋》曰：霜凝条兮璀璀，露溜叶兮泠泠。<br/>　<br/>　　【落英 陨叶】苏彦《秋夜长》曰：零叶纷其交华，落英飘以散芳。潘岳《秋兴赋》曰：游氛朝兴，槁叶夕陨。<br/>　<br/>　　【九法 五政】《周礼》曰：大司马之职，掌建邦国之九法，以佐王平邦国，仲秋教理兵政。《管子》曰：秋三月以庚辛之日发五政：一政曰禁博赛；二政曰无见五兵之刃；三政曰慎旅农，趋聚收；四政曰补缺塞坼、修垣墙、谨门闾；五政曰敬时，五谷之皆入也。<br/>　<br/>　　【逆寒 迎气】《周礼》曰：龠章掌仲秋击土鼓，吹豳诗，以逆寒气。司马彪《续汉书》曰：立秋之日，夜漏未尽五刻，京都百官皆衣白绢皂领，缘中衣，迎气于西郊。<br/>　<br/>　　【献裘 授几】《周礼》曰：司裘掌为大裘，以供王祀天之服，仲秋献良裘，季秋献功裘。《礼记》曰：仲秋之月，天子居总章太庙。是月也，养衰老，授几杖。<br/>　<br/>　　【月帐 风帷】汤惠休《白纻诗》曰：秋风袅袅入曲房，罗帐含月思心伤。风帷已上见劲风注中。<br/>　<br/>　　【霜阶 风隙】夏侯湛《秋可哀赋》曰：秋夕兮遥长，哀心兮永伤；木萧萧以被风，阶缟缟以受霜。谢灵运《七夕诗》曰：月弦光入户，秋首风绕隙。<br/>　<br/>　　【日凄凄 风冽冽】《毛诗》曰：秋日凄凄。左思《杂诗》曰：秋风冽冽，白露为霜。<br/>　<br/>　　【照帷月 盈幕风】夏侯湛《秋可哀》曰：月翳翳以隐云，星胧胧而没光；映前轩之疏幌，照后帷之闲房。宋孝武《秋诗》曰：萧萧风盈幕。<br/>　<br/>　　【振条风 倾枝露】《楚词》曰：秋风兮萧萧，舒芳兮振条。孝武诗曰：泫泫露倾枝。<br/>　<br/>　　【警露鹤 含风蝉】周处《风土记》曰：鸣鹤戒露，白鹤也。此鸟性警，至八月白露降，即鸣而相警。谢惠连《怀秋诗》曰：萧瑟含风蝉，寥唳度云雁。<br/>　<br/>　　§赋<br/>　<br/>　　【汉繁钦《秋思赋》】何晏秋之忄替凄，处闲夜而怀愁；风清凉以激志兮，树动叶而鼓条。云朝跻于西汜兮，遂愤薄于丹邱；潜白日之玄阴兮，翳朗月于重幽。零雨蒙其迅疾，黄潦汩以横流。<br/>　<br/>　　【晋潘岳《秋兴赋》】四运忽其代序兮，万物纷以回薄；览华莳之时育兮，察盛衰之所托。感冬索而春敷，嗟夏茂而秋落。善哉宋玉之言曰，悲哉秋之为气。萧瑟兮草木摇落而变衰，憀栗兮若在远行，登山临水送将归。夫送归怀慕徒之恋，远行有羁旅之愤。临川感激而叹逝兮，登山怀远而悼近。彼百感之疚心，遭一涂而难忍。嗟秋日之可哀兮，良无愁而不尽。野有归燕，隰有翔隼；游氛朝兴，槁叶夕陨。于时屏轻扇，释纤絺，籍莞蒻，御裌衣。庭树槭以洒落，劲风戾而吹帷。蝉嘒嘒以寒吟兮，雁飘飘而南飞。天晃朗而弥高，日悠扬而寝微。知秋阳之短景，觉良夜之方永；月朣胧以含光，露凄清而凝冷。熠耀粲于阶闼兮，蟋蟀鸣于轩屏；听离鸿之晨吟，望流火之余景。云云。<br/>　<br/>　　【晋曹毗《秋兴赋》】素秋始启，清风激暑；叶零玉阶，柯委劲楚。离禽嘤嘤而晨鸣，轻帷翩翩以微举；夕露颓润于兰庭，秋虫属响乎廊宇。<br/>　<br/>　　【齐褚彦回《秋伤赋》】云纷纷而夹转兮，树菸黄而陨落；瞻孤游之流鸿兮，观云间之舞鹤。景暖暖而向颓兮，时冉冉而将薄；独悲愁而凄惨兮，敛轻裾以归幕。<br/>　<br/>　　【虞世南《秋赋》】观四时之代序，对三秋之爽节；云既净而天高，潦将收而水洁。凝珠露之凄冷，镜青山之愰澈；燕运幕而巢空，雁惊群而行绝。于斯时也，登绮阁，临飞观。开雾谷之疏幌，褰轻绡之碧幔；映金波之皎洁，明玉绳之粲烂。看夜鹊之绕枝，望牵牛之隔汉；莲尚香于江浦，草犹青于河畔。<br/>　<br/>　　§诗<br/>　<br/>　　【唐太宗《度秋诗》】夏律昨留灰，秋箭今移晷；蛾眉岫初出，洞庭波渐起。桂白发幽岩，菊黄开灞涘；运流方可叹，含毫属微理。<br/>　<br/>　　【又《初秋夜坐诗》】斜廊连绮阁，初月照宵帷；塞冷鸿飞疾，园秋蝉噪迟。露结林疏叶，寒轻菊吐滋；愁心逢此节，长叹独含悲。<br/>　<br/>　　【又《秋日诗》】爽气澄兰沼，秋风动桂林；露凝千片玉，菊散一丛金。日岫高低影，云空点缀阴；蓬瀛不可望，泉石且娱心。<br/>　<br/>　　【又】菊散金风起，荷疏玉露圆；将秋数行雁，离夏几林蝉。云凝愁半岭，露碎缬高天；还似成都望，直见娥眉前。<br/>　<br/>　　【又《秋日翠微宫诗》】秋光凝翠岭，凉吹肃离宫；荷疏一盖缺，树冷半帷空。侧阵移鸿影，圆花钉菊丛；摅怀俗尘外，高眺白云中。<br/>　<br/>　　【又《辽东山夜临秋诗》】烟生遥岸隐，月落半崖阴；连山惊鸟乱，隔岫断猿吟。<br/>　<br/>　　【又《山阁晚秋诗》】山亭秋已满，岩牖凉风度；疏兰尚染烟，残菊犹承露。古石衣新苔，新巢封古树；历览情无极，只尺轮光暮。<br/>　<br/>　　【晋左思《杂诗》】秋风何冽冽，白露为朝霜；柔条朝夕劲，绿叶日夜黄。明月出云崖，皎皎流素光；披轩临前庭，嗷嗷晨雁翔。<br/>　<br/>　　【谢惠连《秋诗》】皎皎天月明，奕奕河宿烂；萧瑟含风蝉，寥唳度云雁。寒商动清闺，孤灯暖幽幔；耿介繁虑积，展转长宵半。<br/>　<br/>　　【宋南平王《刘铄歌》】旻天清且高，秋气发初凉；白露下微津，明月流素光。凝烟泛城阙，凄风入轩房。<br/>　<br/>　　【宋鲍昭《秋日诗》】枯桑叶易落，疲客心易惊；今兹亦何早，已闻络纬鸣。肃肃簟上寒，凄凄帐里清；物色延暮思，霜露逼朝荣。白扬方萧瑟，长叹从此生。<br/>　<br/>　　【宋汤惠《休歌》】秋风袅袅入曲房，罗帐含月思心伤；蟋蟀夜鸣断人肠，长夜思君心飞扬。他人相思君相忘，锦衾瑶席徒为芳。<br/>　<br/>　　【梁文帝《初秋诗》】秋风忽袅袅，向夕引凉归；卷幌通河色，开窗望月晖。晚花栏下照，疏萤簟上飞；直置犹如此，何况送将归。<br/>　<br/>　　【又】盲风度函谷，坠露下芳枝；绿潭倒云气，青山衔月规。花心风上转，叶影树中移；外游独千里，夕叹共谁知。<br/>　<br/>　　【梁范云《赠竣公道人诗》】秋蓬飘秋甸，寒藻泛寒池；风条振风响，霜叶断霜枝。幸及清江满，无使明月亏；月亏君不来，相期竟何时。<br/>　<br/>　　【梁沈约《秋夜诗》】月落宵向分，紫烟郁氛氲；曀曀萤入雾，离离雁出云。巴童暗理瑟，汉女夜缝裙；新知乐如是，久要讵相闻。<br/>　<br/>　　【梁鲍泉《秋诗》】露色已成霜，梧揪欲半黄；燕去檐恒静，莲寒池不香。旅情常自苦，秋夜渐应长。<br/>　<br/>　　【周弘让《立秋诗》】兹晨戒流火，商飙早已惊；云天改夏色，木叶动秋声。<br/>　<br/>　　【陈张正见《和衡阳王秋夜诗》】睢苑凉风举，章台云气收；萤光连烛动，月影带河流。绿绮朱弦泛，黄花素蚁浮；高轩扬丽藻，即是赋新秋。<br/>　<br/>　　【隋炀帝《悲秋诗》】故年秋始去，今年秋复来；露浓山气冷，风急蝉声哀。鸟击初移树，鱼寒欲隐苔；断雾时通日，残云尚作雷。<br/>　<br/>　　【隋阳休之《秋诗》】日照前窗竹，露湿后园薇；夜虫扶砌响，轻蛾绕烛飞。<br/>　<br/>　　【隋庾信《晚秋诗》】凄清临晚景，疏索望寒阶；湿庭凝坠露，抟风卷落槐。日气斜还冷，云峰晚更霾；可怜数行雁，点点远空排。<br/>　<br/>　　【又《和初秋诗》】落星初伏火，秋霜正动钟；北阁连横汉，南空映凿龙。祥鸾栖竹实，灵蔡上芙蓉；自有南风曲，还来吹九重。<br/>　<br/>　　【隋萧悫《和初秋西园应教诗》】池亭三伏后，林馆九秋前；清冷涧泉石，散漫杂风烟。蕖开千叶影，榴艳百枝然，约岭停飞旆，凌波动画船。<br/>　<br/>　　【又《和司徒铠曹阳辟强秋晚诗》】叶疏知树落，香尽觉荷衰；山薮良多思，田园聊复归。<br/>　<br/>　　【又《秋日诗》】秋天拟文学，秋水擅庄蒙；草湿蒹葭露，波卷洞庭风。便坐翻木叶，长坂歇兰丛；檐喧犹有燕，陂静未来鸿。蝉唱闻疑断，池清似映空。<br/>　<br/>　　【袁朗《秋日应诏诗》】玉树凉风举，金塘细草萎；叶落商飙观，鸿归明月池。迎寒桂酒熟，含雾菊花垂；一奉章台宴，千秋长愿斯。<br/>　<br/>　　【杨师道《初秋夜坐应诏诗》】玉琯凉初应，金壶夜渐阑；仓池流稍洁，仙掌露方团。雁声风处断，树影月中寒；爽气长空净，高吟觉思宽。<br/>　<br/>　　【上官仪《奉和山夜临秋诗》】殿帐清炎气，辇道含秋阴；凄风移汉筑，流水入虞琴。云飞送断雁，月上净疏林；滴沥露枝响，空蒙烟壑深。<br/>　<br/>　　【又《和颍川公秋夜诗》】泬寥空色远，叶黄凄序变；洞浦落遵鸿，长飙送巢燕。千秋流夕景，百籁含宵唤；峻雉聆金柝，层台切银箭。<br/>　<br/>　　【刘祎之《九成宫秋初应制诗》】帝圃疏金阙，仙台驻玉銮；野分鸣鸑岫，路接宝鸡坛。林树千霜积，山宫四序寒；蝉急知秋早，莺疏觉夏阑。怡神紫气外，凝睇白云端；舜海词波发，空惊游圣难。<br/>　<br/>　　○冬第四<br/><br/>　　§叙事<br/>　<br/>　　《礼记·月令》曰：孟冬之月，日在房，昏虚中，晓张中。(郑玄曰：孟冬者，日月会于析木之津，而斗建亥之辰。)其日壬癸，(壬之言任也；癸之言揆也。日之北行从黑道，闭藏万物，月为之佐。万物怀妊于壬癸，然萌牙。)其帝颛顼，其神玄冥。(此黑精之君，水官之臣。颛顼，高阳氏也；玄冥，少昊氏之子，曰修，曰熙，为水官之臣。)律中应钟，(高诱曰：阴应于阳，转成其功。)水始冰，地始冻，雉入大水化为蜃，虹藏不见。(大水，淮也。大蛤曰蜃。)仲冬之月，日在箕，昏营室中，晓轸中。(郑玄曰：仲冬者，日月会于星纪，斗建子之辰。)律中黄钟，(黄钟者，律之始也。高诱曰：阳气聚于下，阴气盛于上，萌于黄泉下，故曰黄钟。)冰益壮，地始坼，日短至。阴阳争，诸生荡。(争者，阴方盛，阳欲起。荡谓物将萌牙者。)芸始生，荔挺出，蚯蚓结，麋角解，水泉动。(芸，香草也；荔挺，马薤也；水泉动，润上行也。)季冬之月，日在南斗，昏奎中，晓氐亢中。(郑玄注曰：季冬日月会于玄枵，而斗建丑之辰。)律中大吕，雁北向，鹊始巢，雉雊鸡乳，(雊雉鸣也。)出土牛以送寒气。(出犹作也。土牛者，丑为牛，牛可牵止，送犹毕也。)日穷于次，月穷于纪，星回于天，数将几终。(言日月星辰，运行至此，皆周匝于故处也。次，舍也，纪犹会也，)《尚书》曰：日短星昴，以正仲冬，(日短，冬至之日；昴，白虎中星。)鸟兽氄毛。(鸟兽皆生濡毳细毛以自温也。)蔡邕《月令章句》曰：冬；终也。梁元帝《纂要》曰：冬曰玄英，(气黑而青英。)亦曰安宁，亦曰玄冬、三冬、九冬；天曰上天；(言时无事，在上而临下。)风日寒风、劲风、严风、厉风、哀风、阴风；景曰冬景、寒景；时曰寒辰；节曰严节；鸟曰寒鸟、寒禽；草曰寒卉、黄草；木曰寒木、寒柯、素木、寒条。十月孟冬，亦曰上冬，亦曰阳月；(此时纯阴用事，嫌其无阳，故曰阳月。)十二月季冬，亦曰暮冬、杪冬、除月、暮节、暮岁、穷稔、穷纪。<br/>　<br/>　　§事对<br/>　<br/>　　【黄钟 玄辔】《礼记》曰：仲冬月律中黄钟。李颙《感冬篇》曰：高阳揽玄辔，太皞御冬始；望舒游天策，曜灵协燕纪。<br/>　<br/>　　【北陆 南郊】司马彪《续汉书》曰：日在北陆谓之冬。沈约《宋书》曰：十月庚寅冬至，亲祠圜丘于南郊。<br/>　<br/>　　【琼雪 珠冰】刘义恭《夜雪诗》曰：屯云闭星月，飞琼集庭树。谢惠连《雪赋》：流滴垂冰，缘溜承隅；粲兮若冯夷，割蚌出明珠。<br/>　<br/>　　【泉动 水沍】《周书》曰：冬至后十五日，水泉动；不动，阴不承阳。刘桢《鲁都赋》曰：伊岁之冬，云气清晞；水沍露凝，冰雪皑皑。<br/>　<br/>　　【爱日 严霜】杜预注《左传》曰：冬日可爱，夏日可畏。《古诗》曰：寒冬十一月，晨起践严霜。<br/>　<br/>　　【折冰 坼地】《文子》曰：冬冰可折，夏条可结。《礼记》曰：仲冬之月地始坼。<br/>　<br/>　　【风切 云严】谢惠连《咏冬诗》曰：履霜冰弥坚，积寒风愈切。鲍昭《冬诗》曰：严云乱山起，白日欲还次。<br/>　<br/>　　【玄雪 素雪】阮籍《咏怀诗》曰：良辰在何许，凝霜沾衣衿；寒风振山冈，玄雪起重阴。钟夫人诗曰：冽冽季冬，素雪其霏。<br/>　<br/>　　【冰鱼 霜鹤】《易通卦验》曰：大雪鱼负冰。郑玄曰：鱼负冰，上近冰也。鲍昭《冬诗》曰：眇眇负霜鹤，皎皎带云雁。<br/>　<br/>　　【龙吹 鹤语】《淮南子》曰：烛龙在雁门北，蔽于委羽之山，不见日。其神人面龙身而无足。许慎注云：不见日，故龙以目照之，盖长千里。开为昼，瞑为夜；吹为冬，呼为夏。刘敬叔《异苑》曰：太康二年冬，大寒。南州人见二白鹤于桥下，曰：“今兹寒不减尧崩年。”于是飞去。<br/>　<br/>　　【蛰鸟 潜鳞】魏武帝《出夏门行》曰：孟冬十月，北风徘徊；蛰鸟潜藏，熊罴窟栖。王粲诗曰：冽冽冬日，肃肃祁寒；潜鳞在川，归雁载轩。<br/>　<br/>　　【桂荣 松茂】《楚词》曰：嘉南周之炎德兮，丽桂树之冬荣。何邵《游仙诗》曰：青青陵上松，亭亭南山柏；光色冬夏茂，根柢无凋落。<br/>　<br/>　　【讲武 论刑】《礼记》曰：孟冬之月，天子命将帅讲武习射。郑玄注曰：为仲冬大阅习之。《大戴礼》曰：季冬听狱论刑者，所以正法。<br/>　<br/>　　【纳稼 储谷】《毛诗》曰：十月纳禾稼，黍稷穜稑，禾麻菽麦。崔寔《四民月令》曰：十月农事毕，五谷既登，家家储畜，乃顺时令也。<br/>　<br/>　　【祈年 贞岁】《礼记》曰：孟冬之月，天子乃祈来年于天宗。注云：天宗，日月星辰也。《周礼》曰：天府掌季冬陈玉，以贞来岁之美恶。郑玄注曰：问事之正曰贞。问岁美恶，谓问于龟。<br/>　<br/>　　【戒闾 墐户】《礼记》曰：孟冬，命有司循行积聚，坏城郭，戒门闾。《毛诗》曰：穹窒熏鼠，寒向墐户。注云：向北出牖。墐，涂也。<br/>　<br/>　　【凿冰 爨燧】《礼记》曰：季冬之月，冰方盛，水泽腹坚，命取冰腹厚也。此月日在北陆，冰坚厚之时。《毛诗》曰：二之日凿冰冲冲。注云：冰盛水腹，命彻取冰山林中。冲冲，凿冰之音；二日，夏之十二月。《淮南子》曰：孟冬之月，招摇指亥，爨松燧火。<br/>　<br/>　　【熊席 狐裘】《吕氏春秋》曰：卫灵公天寒凿池，言不寒。宛春曰：“君衣狐裘，坐熊席，四隅有火，所以不寒。”<br/>　<br/>　　【冰涧 冻海】陆士衡《乐府·苦寒行》曰：北游幽朔城，原野多险艰；俯入穹谷底，仰涉高山盘。凝冰结重涧，积雪被长峦。阮籍《大人先生歌》曰：阳和微弱阴气竭，海冻不流绵絮折，呼吸不通寒冽冽。<br/>　<br/>　　【凋松 伤竹】《论语》曰：岁寒然后知松柏之后凋。谢承《后汉书》曰：窦武上表曰：“今冬大寒过节，毒害鸟兽，爰及池鱼，城傍松竹，皆为伤绝。”<br/>　<br/>　　【挟纩 赐绨】《左传》曰：楚庄王围萧，申公巫臣曰：“师人多寒，王巡三军，抚而勉之，士皆如挟纩。”《史记》曰：范睢相秦，魏须贾使秦。睢微行弊衣，间出而见。贾曰：“范叔一寒如此哉？”乃取绨袍以赐之。<br/>　<br/>　　【温席 叩冰】干宝《搜神记》曰：罗威，字德行，少丧父，事母至孝。母年七十，天大寒，常以身自温席，而后授其处。师觉《孝子传》曰：王祥少有德行，失母，后母憎而谮之。祥孝弥谨，盛寒河冰，网罟不施。母欲得生鱼，祥解褐叩冰求之。忽冰少开，有双鲤出游，祥垂纶而获之。于时人谓至孝所致也。<br/>　<br/>　　【歌赤凤 祠白犬】干宝《搜神记》曰：汉代十月十五日，以豚酒入灵女庙，击筑奏上弦之曲，连臂踏地歌赤凤来。巫俗也。崔寔《四民月令》曰：先后冬至各五日，买白犬养之，以供祖祢。<br/>　<br/>　　【木皮三寸 地冻一丈】《尸子》曰：朔方之寒冰，厚六尺，木皮三寸。《汉书》晁错上书曰：夫海胡貊之地，积阴之处，木皮三寸，冰厚六尺。文颖注云：地寒故也。郭义恭《广志》曰：北方地厚，寒冰厚三尺，地冻一丈。<br/>　<br/>　　【曾冰百丈 飞雪千里】东方朔《神异经》曰：北方有曾冰万里，厚百丈。《尸子》曰：朔方之寒，地冻厚六尺。北极左右有不释之冰。《楚辞》曰：魂归来北方不可止，曾冰峨峨，飞雪千里。王逸注：北极常寒。<br/>　<br/>　　§赋<br/>　<br/>　　【晋傅玄《大寒赋》】五行倏而惊骛兮，四节终而电逝。谅暑往而寒来，十二月而成岁。日月会于析木兮，重阴凄而增肃。在中冬之大寒兮，迅季旬而逾蹙。彩虹藏于虚廓兮，鳞介潜而长伏。若乃天地凛冽，庶极气否，严霜夜结，悲风昼起，飞雪山积，萧条万里。百川咽而不流兮，冰冻合于四海。扶木憔悴于旸谷，若华零落于蒙汜。<br/>　<br/>　　【晋陆士衡《感时赋》】悲夫冬之为气，何忄替凛以萧索？天悠悠而弥高，雾郁郁而四幕；夜绵邈而难终，日晼晚而易落。敷曾云之葳蕤，坠零雪之挥霍；寒冽冽而寝兴，风谡谡而妄作。鸣枯条之泠泠，飞落叶之漠漠。山崆巄以含瘁，川蜲蛇而抱涸；望八极以漭，普宇宙而寥廓。伊天时之方惨，冒万物之能欢；鱼微微以求偶，兽岳岳而相攒；猿长啸于林峰，鸟高飞于云端。<br/>　<br/>　　【晋陆云《岁暮赋》】颛顼御时，玄冥统官。沦重阳于潜户兮，严积阴于司寒。坚冰涸于川底兮，白雪陨于云端。时凛戾其可悲兮，气萧索以伤心。凄风怆其鸣条，落叶翻而栖林。兽藏丘而绝迹兮，鸟攀木而栖音。山振枯于曾岭兮，人怀惨于重襟。<br/>　<br/>　　【梁萧子云《岁暮直庐赋》】日躔女度，岁华云暮；衡轻炭燥，权重泉涸。藏玄武于太阴，蛰腾蛇于高雾。日临圭而易落，晷中杙而南傃；凝寒气于广庭，洞曾阴于端庑。风餮切而晚作，云沧浪而晦景；霰的皪于彤庭，霙葳蕤于丹屏。韬罘罳之飞栋，没屠苏之高影；始飘舞于圆池，终停华于方井。<br/>　<br/>　　§诗<br/>　<br/>　　【晋张华《冬初岁小会诗》】日月不留，四气回周；节庆代序，万国同休。庶尹群和，奉爵升朝；我有嘉礼，式宴百寮。<br/>　<br/>　　【又《杂诗》】曰晷度随天运，四时互相乘；东壁正昏中，涸阴寒节升。繁霜降当夕，悲风中夜兴；朱炎青无光，兰膏坐自凝。重衾无暖气，挟纊如怀冰。<br/>　<br/>　　【晋曹毗《咏冬诗》】绵邈冬宵永，凛厉寒气升；离叶向晨落，长风振条兴。夜静轻响起，天清月晖澄；寒冰盈渠结，素霜竟栏凝。今载忽已暮，来正奄复仍。<br/>　<br/>　　【宋谢灵运《岁暮诗》】殷忧不能寐，苦此夜难颓；明月照积雪，朔风劲且哀。运往无淹物，年逝觉易催。<br/>　<br/>　　【又《彭城宫中直感岁暮诗》】草草眷物徂，々矜岁殚；楚艳行复戚，吴趋感绝叹。脩带缓旧裳，素鬓改朱颜；晚暮悲独坐，鸣鶗歇春兰。<br/>　<br/>　　【宋鲍昭《冬日诗》】严云乱山起，白日欲还次；曛雾蔽穷天，夕阴晦寒地。翰海有归潮，衰容不还稚；今君且安歌，无念老方至。<br/>　<br/>　　【梁简文帝《十月戊寅诗》】暄尘是时息，静坐对重峦；冬深柳条落，雪后桂枝残。星明雾色尽，天白雁行单；云飞乍想阁，冰结远疑纨。晚橘隐重屏，枯藤带回竿；岳阴连水气，山峰添月寒。<br/>　<br/>　　【又《玄圃寒夕诗》】洞庭门未掩，金壸漏已催；曛烟生涧曲，暗色起林隈。雪花无有蒂，冰镜不安台；阶杨始倒插，浦桂半新栽。陈根委落蕙，细叶发香梅；雁去衔芦止，猿戏绕枝来。<br/>　<br/>　　【又《冬诗》】兹园植蓺积，山谷久纡葳；赏兴最多绪，真事亦因依。是节严冬景，寒云掩落晖；远闻风瑟瑟，乱视雪霏霏。浪起川难渡，林深人至稀；山禽背迳走，野鸟历塘飞。<br/>　<br/>　　【北齐邢子才《冬日伤志诗》】昔日惰游士，任性少矜裁；朝驱马脑勒，暮衔熊耳杯。折花赠淇水，抚瑟望藂台；繁华宿昔改，衰病一时来。重以三冬月，愁云聚复开；天高日色浅，林劲鸟鸣哀。终风激檐宇，余雪满条枚；远游昔宛洛，踟蹰今草莱。时事方去矣，抚已独怀哉。<br/>　<br/>　　【隋炀帝《冬夜诗》】不觉岁将尽，已复入长安；月影含冰冻，风声凄夜寒。江海波涛壮，崤潼坂险难；无因寄飞翼，徒欲动和銮。<br/>　<br/>　　【北齐刑子才《酬魏收冬夜直史馆诗》】年病从衡至，动息不自安；兼豆未能饱，重裘讵解寒。况乃冬之夜，霜气有余酸；风音响北牖，月影度南端。灯光明且灰，华烛新复残；衰颜依候改，壮志与时阑。体羸不尽带，发落强扶冠；夜景将欲近，夕息故无宽。忽有清风赠，辞义婉如兰；先言叹三友，末言惭一官。丽藻高郑卫，专学美齐韩；审喻虽有属，笔削少能刊。高足自无限，积风良可抟；空想青云易，宁见赤松难。寄语东山道，高驾且盘桓。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-998-9575.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-998-9577.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-998.html" action-type="chapterComment" class="comment"><i></i>初学记章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

