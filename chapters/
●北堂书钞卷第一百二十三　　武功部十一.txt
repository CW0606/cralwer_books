<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百二十三　　武功部十一_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百二十三　　武功部十一全文,虞世南作品" />
<meta name="description" content="北堂书钞原文阅读,●北堂书钞卷第一百二十三　　武功部十一全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9729.html";
var nextpage="novel-read-999-9731.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百二十三　　武功部十一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9729.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百二十三　　武功部十一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:49:24<span class="divide">|</span></p>
<div class="page-body">
<div class="page-content">
<p>　刀三十五　　　　　　　匕首三十六戈三十七　　　　　　　矛三十八<br/><br/>　　○刀三十五<br/><br/>　　利用卫身以威弗治「魏文帝百辟宝剑铭云於鑠良刀胡练亶时利用卫身以威弗治○钱氏校篇改铭今案类聚六十初学记廿二御览三百四十六引皆作露陌刀铭陈本亦然类聚初学记祗引於鑠二句又初学记同卷引典论有魏太子丕造百辟宝刀露陌刀是两者皆文帝刀名剑字之误足证不独本钞以入刀篇而已」<br/><br/>　　用戒不虞「冯敬通刀阳铭云修尔甲兵用戒不虞见危受命临事而惧○钱氏校改戒剑改铭今案类聚六十御览三百四十六引此铭同陈本刀下有胡字尔上脱修字皆非」<br/><br/>　　将戒其身「李尤错佩刀铭云佩之有错抑武扬文岂為丽好将戒其身○今案陈本同类聚六十引其误有御览三百四十六引尤误元」备不虞也「东观汉记李通传云武王常杀通同母弟申屠臣上不得已过通乃买半？？十？？佩刀裹之至通舍时病因持上手得刀通异之乃谓上曰一何武也上曰以备不虞耳○王石华校问改同屠误从钱氏校屠误徒又改门母弟今案聚珍本东观记作申屠臣其注谓本书光武纪作公孙臣又陈本作同母今从之其餘陈俞本亦互有不同」<br/><br/>　　讨不庭也「费禕别传云孙权以手中常所执宝刀赠禕禕答曰臣不才何以堪明命然刀所以讨不庭禁暴乱者也愿大王克建功业同奖汉室○钱氏校年改手赏改常合改命固改同将改奖是也克改勀非也今案类聚六十白帖十三引费禕别传赠禕作赠之克作勉御览三百四十五引及陈俞本亦作勉」<br/><br/>　　可使无鬼「列仙传云有仙人王方平降陈节方家以刀一口长五尺三寸名泰山宝环语节方曰此刀不能為餘益独卧可使无鬼入军不伤勿以入厕溷○今案御览三百四十五引作列异传一作二口下有一长五尺一五字无宝字餘同陈俞本亦作列异餘与本钞同」<br/><br/>　　以辟不祥「魏武帝内诫令云往岁作百辟刀五枚吾闻百炼器辟不祥摄伏姦宄者也○今案类聚六十引无内诫二字无吾闻以下白帖十三御览三百四十五引作戒器上有利字辟上有以字伏作服陈本枚作口餘同御览原钞诫误试已订正」<br/><br/>　　将军所服「班固与竇宪牋云今月中舍以令赐固把刀曰此大将军少时所服今固伏念大恩且喜且惭○钱氏校照陈本改今赐卿非也今案陈本伏上又添固字餘尚有异同本钞少下衍小字赐固误赐因均据初初学记卅二引订御览三百四十五引作刀把餘与初学记同」<br/><br/>　　三公可服「晋中兴书云初魏徐州刺史任成吕虔有佩刀工相之以為必三公可服此刀虔谓别驾王祥曰苟非其人刀或為累卿有公辅之量故以相与祥固辞强乃受之○钱氏校将任成二字旁勒非也今案类聚六十引中兴书亦无任成二字累作砉又无未七字惟初学记廿三御览三百四十五引作任城末作祥始辞之固强乃受餘同是本钞成字实脱土旁耳陈本未作祥辞之固强乃受之餘照类聚删改」<br/><br/>　　阮师受法金神「物理论云古有阮师之刀天下所贵宝物阮师初作刀受法於金精之神七月庚辛见金神於治监之门其人光色暐曜向神而再拜神执其手曰子可教也阮致之闲宴设饌而问其术神教之以水火之齐五情之陶用阴阳之候取刚软之和而行其术三年作刀千七百七十口而丧其明刀长四尺口寸○严氏校云案见御览又钱氏校照陈本软改柔而校此下第二条又刚阮改刚软颇近互异今案类聚六十引物理论物作也之神作之灵暐曜作燁燿阮致作既至具术作焉无而行以下初学记廿二引神亦作灵向神作向西陶作鍊软作柔无而丧以下白帖十三引无西字餘与初学记同御览三百四十五引作煒燿亦无末二句合诸本字句详略微有小异陈本已照改灵字改燁燿齐误剂软改柔亦无末二句平津本辑物理论引御览闲改开」<br/><br/>　　蒲元得之天然「蒲元别传云君性多奇思得之天然忽於斜谷為诸葛亮铸刀三千口鎔金造器特异常法刀成白亮言汉水钝弱不任淬用蜀江爽烈是谓大金之元精乃命人于成都取江水还有一人先至君以淬刀言杂涪水不可用取水人捍言不杂君乃以刀画水云杂水八升何故言不杂取水者方叩头云实於涪津渡负到覆水恐濯惊沛遂以涪水八升益之於是咸共惊服称為神妙刀成以竹筒内■〈金截〉珠满中举刀断之应手虚落若薙生芻故称绝当世因曰神刀○钱氏校使改思补葛字铸字常字都字叩字今案类聚六十引蒲元别传同但不及原钞之详御览三百四十五引脱别字捍作悍虚误灵陈本脱误更甚」<br/><br/>　　取阴阳之候用■〈罡刂〉软之和「物理论云古有阮师之刀天下之所贵宝阮师作刀受法於金精之神用阴阳之候取■〈罡刂〉软之和○钱氏校下改子两阮字皆改软今案详本篇上文宝下有物字」<br/><br/>　　五色充鑪巨橐自鼓「典论云余好击剑至於百辟始成其成也五色充鑪巨橐自鼓灵物髣髴飞鸟翔舞以為宝器九剑三一曰飞景二曰流采二曰华锋三刀一曰灵宝二曰含章三曰素质三七首一曰青■〈罡刂〉二曰扬文三曰龙鳞又造百辟露陌刀名曰龙鳞因姿定名以铝其拊工非欧冶子金昆吾亦一时之良也○今案陈本及初学记廿二类聚六十引皆略御览三百四十六引与问经堂辑与论皆作扬文惟类聚匕首篇及百三家本作扬文与本钞同因姿以下诸本俱脱祗御览剑刀匕首总说引因姿定名以铭其拊八字耳」<br/><br/>　　规景定环攄神造像「曹植宝刀剑赋云礪以五方之石鉴以中黄之壤规员景以定环攄神思而造像○今案类聚六十引及陈本思作功初学记廿二御览三百四十六引仍作思但御览鉴误凿餘同又刀下祗本钞与陈本有剑字」<br/><br/>　　淬以清流礪以流砥「李尤金马书刀铭云淬以清流礪以越砥○今案初学记廿二引此铭及陈本同」白虎象「春秋繁露云刀之在右白虎之象○今案陈仁锡校本繁露服制像篇同御览三百四十四引亦同初学记廿二引刀下无之字白帖十三引白上有古字陈本又与初学记同」金马形「李尤金马书刀铭巧冶练■〈罡刂〉金马託形○氏校兀改尤治改冶今案类聚六十御览三百四十六引此铭皆练作炼类聚又马託作託于形误刑白帖十三引作鍊与陈本同」<br/><br/>　　采似丹霞锋似严霜「典论云余造百辟宝刀三其一长四尺三寸六分重三斤六两文以灵龟名曰灵宝其二采似丹霞名曰含章长四尺四寸三分重三斤十两其三锋似严霜刀身剑鋏名曰素质长四尺三寸重二斤九两○钱氏校象改龟虚改灵铭改鋏是也惟小注脱覆字竟补作寒未知所本且与标目歧异今案陈本同类聚六十引典论作其三似崩霜御览三百四十六引锋误鑑严辑本典论据书钞引亦脱严字含章四寸误三寸同」<br/><br/>　　繁文波迴流光电照「张协文身刀铭云宝刀既成穷理尽妙繁文波迴流光电照○钱氏校或取礼书改成穷理尽今案类聚六十初学记廿二御览三百四十六引及陈本皆作文身刀鑱原钞脱文身二字据补又初学记陈本繁误敛御览张协作裴景声繁文二字倒置电误霆」<br/><br/>　　陆斩犀革水断龙舟「曹植宝刀赋云故其陆斩犀革水断龙舟轻击浮截刀不瀸流○钱氏校照陈本象作革刀作刃盖从初学记引订也今案惟类聚六十御览三百四十六引此赋与原钞同」切玉如切泥「列子云周穆王征西戌西戎献昆吾之剑赤刀切玉如切泥○今案见列子汤问篇御览三百四十四引列子与原钞悉同又三百四十六引无昆吾四字初学记廿二引十州记亦载此事惟戎作胡无昆石六字白帖十三引十洲记昆吾切玉刀五字在周穆上泥作土故陈本遂改引十洲记献下又添昆吾刀三字殊失旧钞之真」<br/><br/>　　割玉如割木「孔丛子曰秦王得西戎利刀以之割玉如割木○今案见孔丛子陈士义篇类聚六十引御览三百四十六引皆同初学记二十二引无西戎五字惟白帖十三引将秦王得三字移在刀下已误如割木作如泥尤误陈本脱以之二字餘与本钞同」<br/><br/>　　上世名器「典论云昔周鲁宝赤刀孟劳越楚太阿纯銣徐氏匕首皆上世名器君子虽有文事必有武备也○今案类聚六十七首门引典论徐氏以上作昔周鲁宝雍狐之戟屈卢之矛孤父之戈餘同陈本照类聚将此条移入匕首篇殊谬惟御览三百四十六引典论作楚越餘与原钞同」<br/><br/>　　周之宝器「博物志云赤刀周之宝器○今案明吴氏校本稗海本博物志卷六同白帖十三引亦同」脱光「龙鱼河图云有脱光刀○钱氏校舟改鱼阿改河今案初学记二十二引龙鱼河图同又初学记同卷及御览三百四十六引梁简文帝谢敕齎善胜刀啟有神号脱光类聚六十引太公兵法亦有刀子之神名曰脱光」<br/><br/>　　漏影「崔豹古今注云吴大皇帝有宝刀三曰漏影○今案见明本崔豹古今注舆服第一同初学记二十二引作汉文帝百鍊青犊漏影三刀陈本竟照改考白帖十三引崔豹注又云三刀吴大皇帝刀也厯有可证」<br/><br/>　　龙鳞「续汉书云龙鳞御刀○今案续汉书舆服志作鱼鳞陈本与本钞同」青犊「崔豹古今注云吴大皇帝有宝刀二名青犊○今案详上漏影条下」孟劳「穀梁传云公子友与莒挐相搏公子处下左右曰孟劳鲁之宝刀也公子以杀之○今案见穀梁僖公元年传」金头「谢尚与杨征南书云今餉五尺金头刀碧綾车中卫盾○今案御览三百四十六引谢尚此书及陈本无卫字餉作饰从初学记卷二十二订也严辑谢尚文据书钞引车中卫盾改车甲楯」<br/><br/>　　陷车「於听事受口以陷阵刀唯作之物是以刀即教贼刀后杀曰吾非贼刀史也面与诸获相投耳○洪氏校补陷阵二字钱氏校云按此陷阵一段有讹今案此脱书名诸本皆未引无可校证陈本亦删」<br/><br/>　　大櫓「六韜云大櫓刀重一斤长四尺三寸○钱氏校照陈本八改一今案见平津本六韜军用三十一斤字下作长六尺三百枚陈俞本亦然考御览三百四十五引六韜云大櫓刀重一斤长四尺三百枚是本钞寸字有误餘不误也」<br/><br/>　　卑手「魏武策军令云孤先在襄邑有起兵意与工师共作卑手刀○钱氏校军策改策军今案陈俞本与御览三百四十一引同严辑军策令据书钞引同」吴刀「张华诗云雄魏任气侠声溢少年场吴刀鸣手中利剑严秋霜○钱氏校椎蛇改雄魏使改侠据陈本也今案御览三百四十祗引下二句」郑刀「周礼云郑之刀鲁之削迁其地不能良地气然也○今案周礼考工记总序」操刀必割「六韜云日中必彗操刀必割执斧必伐日中不彗是谓失时操刀不割失利之期○今案平津辑本六韜守土七同陈俞本亦同」执刀袒割「张衡东京赋云执鸞刀以袒割奉觴豆以国史○钱氏校补史字今案文选东京鸞作鑾陈俞亦然」卖刀辽东「列仙传云丁次卿不知何许人汉顺帝时卖刀辽东市為丁氏作时人名之丁氏次卿也○今案御览三百四十五引列仙传无為丁四字也字作有宝刀三字陈俞亦然」市刀都亭「皇甫謐列女传云庞娥者酒泉庞子夏妻赵君安女君安為同县李寿所杀娥阴市刀於都亭奋刀斫寿刀折○钱氏校謚改謐固改同破改斫今案陈俞本泉下有郡字县亦作郡惟御览三百四十五引与原钞同魏志十八庞淯传注引娥下皆有亲字」<br/><br/>　　西湖割玉「陈思王辨道论云甘始言诸梁时西城胡来献香罽腰带割玉刀悔不取也○钱氏校梅改悔今案百三家曹植集悔上有时字餘同」女休白杨「乐府歌诗云秦家有好女自名云女休休年十四五為宗行执仇左执白扬刀右据宛景矛○钱氏校执改报茅改矛今案御览三百四十六引杨作阳陈俞本亦作阳又家作氏名云作名為」<br/><br/>　　师望鼓刀扬声「楚辞云师望在肆昌何识鼓刀扬声后乃喜○今案楚辞天问篇乃作何陈本与本钞同」庖丁有刃若新「庄子云庖丁為惠文君解牛丁对曰今臣之刀十九年矣所解数于牛而刀刃若新发於硎节者有间而刀刃者无厚无厚入有閒恢恢乎其於游刃必有餘地矣是以十九年刀刃如新○今案庄子养生主篇作文惠君陈本亦然御览三百四十六引庄子与本钞同惟标目有字当作刀」<br/><br/>　　王尊引视「汉书云王尊為东平王相王曰愿相国佩刀尊前引刀视王曰欲诬相拔刀向王邪王情乃屈○钱氏校涂去国字今案汉书七十六王尊传国作君前上有举掖顾谓傍侍郎七字无邪字乃屈作得陈俞本照改」<br/><br/>　　朱暉向贼「东观汉记云朱暉年十三与舅母家属入宛道遇贼欲夺妇人衣暉拔刀向贼曰钱物可得诸母衣不可夺今朱暉死日也贼义之笑曰童子内刀遂放之○今案御览三百四十五引人作女无向贼二字日字在今字下之作遣餘同陈俞本宛下有城字有向贼二字餘与御览同聚珍本卷八舅母作外氏亦有城字刀作剑贼作前得作取夺作得放作舍餘同姚辑本夺作得之亦作遣餘与原钞同」<br/><br/>　　徐他怀入帐下「魏志云许褚从讨袁绍於官渡时常从徐他等以褚在左右不敢侵褚休下日他怀刀入褚至下舍心动即还侍他等不知入帐下见褚大惊愕他色变褚即杀之太祖益亲信之○王石华校远詔改袁绍问诸改伺褚又补从徐他等以褚在七字今案魏志十八许褚传徐上有士字在作侍餘同陈俞本亦作侍」<br/><br/>　　谷利拔向拖工「江表传云孙权於武昌新装大舡名长安试泛钧臺圻时风大盛谷利令舵工取樊口拔刀向拖工曰不取樊口者斩工即转舵入樊口风遂猛不可行也○王石华校拖改舵从今字耳今案吴志卷二孙权传注引江表传钧作钓餘同陈俞本仍作拖」<br/><br/>　　专诸置鱼「列士传云专诸持一■〈罡刂〉刀置鱼肠中以刺王僚○王石华校女改士今案初学记二十二御览三百四十五引列士传及陈本肠皆作腹」聂政内琴「琴操曰聂政父為韩王治剑过期不成王杀之时政未生及壮问母知之乃入太山遇仙人琴操漆身為癩吞炭变音七年琴成入韩逢其妻从买櫛对妻而笑妻泣曰君齿何似政曰天下人齿尽相似耳入山援石击落其齿以刀内琴中刺韩王○今案陈本脱从买以下三十二字原钞从櫛误征抑已据平津本琴操从买櫛改从櫛二字孙注云御览兵部引作櫛」<br/><br/>　　孙权掷刀泣「吴志云孙权以公孙渊称藩遣张弥许晏至辽东拜渊為燕王张昭切权不能堪按刀而怒昭曰臣知言不用而每竭愚忠者诚以太后临崩呼老臣於床下詔顾命之言故在耳因泣涕权撕刀与昭对泣○王石华校遇改愚朝改崩摘改掷照改昭今案吴志卷七张昭传同」<br/><br/>　　刀舞「吴书云凌统怨甘寍杀其父寍常备统不得与相见尝於吕蒙舍会酒酣统乃用刀舞寍起曰宁能双戟舞○今案类聚三十三初学记二十二御览五百七十四引吴书作陵白帖十三御览四百八十一引及陈本又本钞百二十四戟篇引皆作凌惟初学记脱舍字餘同」<br/><br/>　　拔刀斫案「江表传云孙权拔刀斫前奏案曰诸将吏敢复言迎曹操者与此案同○今案御览三百四十五引江表传同陈俞本言上有有字迎上有当字」取刀击石「神仙传云蜀人李阿传世不老有古强者随阿入青城山恐有虎狼取大刀随阿见而怒取强刀以击石刀折败强忧刀败阿复取刀左右击地刀复如故○王石华校照陈本取大刀下添随字折败改折散非也今案龙威本神仙传卷二李阿传作私持大刀作刀折坏作左手击地餘同俞本与陈同亦见御览三百四十五引与本钞同」<br/><br/>　　横刀长揖「其雄记云董卓谓袁绍曰刘氏种不足复遗绍勃然曰天下建者岂惟董公横刀长揖径出悬节於上东门而奔冀州○王石华校远改袁今案御览三百四十五引英雄记同陈俞本无刘氏下七字」<br/><br/>　　跳刀大呼「王璿表云孙皓出案行石头还左右兵士皆跳刀大呼云要当為国家一死战○今案御览三百四十六引王璿表同陈俞本家下有决字」引刀自劲「汉书云宽饶引佩刀自劲北闕下眾莫不怜之○今案汉书七十七盖宽饶传同御览三百四十五引劲作剄陈俞本照改」持刀自刎「汉书云田延年主守盗三千万召诣狱延年居齐舍偏袒持刀东西步数日使者召延诣廷尉闻鼓声自死○王石华校补守字诸改诣今案书九十田延年传云下有丞相议奏四字千作十陈俞本照改」<br/><br/>　　鈆刀进御「楚辞云鈆刀进御遥弃太阿○今案见东方朔集卷一七諫乱曰同类聚六十御览三百四十六引楚辞亦同」鈆刀一割「张衡与特进书云以鈆為刀强可一割○王石华校殿改鈆制改割今案御览三百四十六引同陈俞本误移為字在以下餘同」破鱼得瓜刀「晋中兴书云孙恩世奉事五斗米道恩叔秦师事钱塘杜子恭子恭有内尝就人借瓜刀其主求之子恭曰当相送还刀主至嘉兴有鱼跃舡中破鱼得瓜刀○今案御览三百四十五引中兴书同陈俞本脱米道二字恩叔作因叔恐误」<br/><br/>　　梦得者為利「梦书云刃為利断截也梦得刀者為利○今案陈俞本截作铁然本铁字多作铁」礪井者被刑「论衡云世讳礪刀井上恐刀坠井中或说以為刑之字并刀也礪井上者并刀相见恐被刑也○今案论衡四讳篇礪作厉坠作随御览三百四十六引并刀误井刃亦作墬餘同陈俞本删之字作礪刀井上又删者字餘同」<br/><br/>　　梦悬四刀临益州「陆机晋记云王濬之在巴郡梦悬四刀於上甚恶之濬命主簿李毅毅拜贺曰夫三刀為州而见四為益一也明年其当益州乎○王石华校删濬下之字非也今案类聚六十引说作书有之字无巴字无命字无下一毅字年作府餘同又卷七十九引命作问御览三百九十八引作陆机晋书武纪年亦作府陈本已改问字改府字餘与本钞同」<br/><br/>　　铸作两刀為国王「林邑记云林邑王范文先是夷奴初牧牛洞中得鱧鱼私将还家欲食之其主捡求文恐因曰将礪石还非鱼也使主往看果是石文知异看石有铁作两刀咒曰鱼作為刀若斫石入者文当為此国王斫果入石人渐附之○今案说郛本林邑记作鲤因作紿咒作祝餘同陈本改是夷奴初四字作常為人又重还字脱使字作改变当上脱文字斫果入石作斫石即入俞本删去一还字餘与陈同」<br/><br/>　　○匕首三十六<br/><br/>　　虞帝匕首「汉书王莽传云莽避火宣室前殿带璽韍持虞帝匕首天文郎案拭於前○洪氏校补文字今案汉书九十九下王莽传拭作械陈俞本亦作拭本钞韍误蔽已更正」<br/><br/>　　徐氏匕首「典论云楚越太阿经鉤徐氏匕首凡斯皆上世名器○今案详上刀篇上世名器条下但上引无凡斯二字此条皆下衍前字严辑典论据书钞引亦无已删之」<br/><br/>　　似氷名日清■〈罡？寸〉曜日名曰扬文「又云魏太子造百匕首二其一理似坚氷名曰清■〈罡？寸〉其二曜似朝日名曰扬文○今案类聚六十白帖十三御览三百四十六引典论及百三家魏文帝集与陈本皆作理似而御览三百四十六引作光似恐陈本扬改作阳餘同」<br/><br/>　　佩匕首「传云刘瑄请刘备璋将杨怀数諫不听备设　主人请璋酒酣杨怀佩匕首备见乃出匕首请曰将军匕首好孤亦有可得观也○王石华校云案传字上脱零陵先四字洪氏覆校著圈其旁盖据陈俞本耳今案御览三百四十六引事同而语少异」<br/><br/>　　怀匕首「神仙传云有书生姓张就李仲父学隐术久无所得张患之怀匕首斫仲父父笑曰我宁可煞也○今案类聚六十引神仙传父误文得下张字在怀字上斫仲父作斫之白帖十三引张下有子字斫作剑餘同龙威本神仙传作仲甫陈本父俱改文餘与本同」<br/><br/>　　匕首三千「东观汉记云邓遵破匈奴得战匕首二三千枚○今案御览三百四十六引东观记战作剑餘同陈俞本无战字二字餘亦同姚辑本据陈俞本引聚珍本战下有字但作讨羌事若破匈奴下则亦无战字二字矣」<br/><br/>　　匕首五百「诸葛亮教云百步作匕首五百枚以给骑士○今案类聚六十引诸葛故事百步作成都餘同御览三百四十六引诸葛亮教百步作部仲餘亦同陈本照类聚改严辑诸葛文据御览引百步改部作又注见书钞」<br/><br/>　　以药焠之「史记云燕丹使荆軻刺秦王预求名匕首赵人徐夫人匕首取之百金使工以药焠之○今案见史记卷八十六刺客列传」应速用近「张载匕首铭先民造制戒预唯谨匕首之设应速用近○今案类聚六十御览三百四十六引及陈俞本皆作张载原钞作张协因下条致误已据订又类聚先误光谨误详餘同」素刃霜励「张协长鋏铭云素刃霜励溢景横飞○今案类聚六十引张协铭励作厉餘同陈俞本皆照改作厉考励亦通作厉非误也」清辉载烂「又短鋏铭云亦有短鋏清辉载烂首在先朝辑兵静乱○今案类聚六十引张协短鋏铭及御览三百四十六引皆同陈本先朝误光明俞本不误」<br/><br/>　　○戈三十七<br/><br/>　　阔二寸「周礼云戈广二寸内倍之胡三之援四之○王石华校阔改广未知永兴之避隋讳也今案项氏天籟阁宋本考工记冶氏职同」六尺「又云戈祕六尺六寸注曰柲柄也○今案见周礼考工记庐人职陈俞本注上加郑氏二字」前其鐏后其刃「礼记云进戈者前其鐏后其刃○今案见曲礼上」比戈立矛「周书牧誓云武王左杖黄鉞右秉白旄以麾曰逖矣西士之民比尔戈立尔矛○今案近本牧誓作称尔戈比尔干立尔矛此不同又本钞百二十四斧篇祇引武王二句而陈俞本比上添称尔干三字餘同或隋前古本如是不必妄增也」<br/><br/>　　击闔庐「左传云吴伐越勾践御之陈于檇里灵姑浮击闔庐闔庐伤将指取其一履杜预注云其吴子大指见击遂失履○今案近本左氏定十四年传履作屨杜预注作其足大指见斩遂失履亦与本钞不同陈俞本照近本改」<br/><br/>　　逐子犯「又云重耳及齐齐桓公妻之公子安之姜与子犯谋醉而遣之醒以戈逐子犯○洪氏校罪改醉今案见左氏僖二十三年传」执戈而舞「庄子云孔子穷於陈蔡七日不食絃歌鼓琴子路仡然执戈而舞○今案见庄子让王篇作扢作执干陈俞本及本百零七舞篇引与此正同可以互证」衡戈见使「国语云秦师侵晋惠公命韩简子战曰昔君之惠寡人未之敢忘寡人有眾能合之不能离也君若还寡人之愿也君右不还无所逃命穆公衡雕戈出见使者○王石华校习改晋寍改寡卫改衡服改雕今案见明张氏本国语晋语三子作挑无所句作将无所避又原钞君若还八字误作君杂也已据补陈俞本亦照改」<br/><br/>　　援戈撝日「淮南子云鲁阳公与韩搆难战酣日暮援戈而撝之日為反三舍○今案见淮南览冥训收句作日為之退三舍本钞百四十九日篇亦引陈俞本均脱与字陈更脱為字」<br/><br/>　　执戈洗马「韩子勾践入官於吴执戈為吴王洗马故能杀吴夫差破姑苏○王石校照陈本改官作臣俞本亦為所误今案见韩非喻老篇正作入官本钞六十六太子洗篇引亦作入官又戈上有干字」<br/><br/>　　戈鋋篲云「班固东都赋云元戎竟野戈鋋篲云吐爓生风歙野歕山○王石华校将云字画断因下文爓误烂脱欲字野歕误於勣以為与陈俞本不同欲删之耳今案此是节引本赋下文但文选与陈俞篲皆作彗」<br/><br/>　　戈矛若林「晋八王故事云帝自业还洛张方遣子领精骑三千奉迎自河桥至芒十里前后相属戈矛若林○今案陈本改引东京赋又附引干宝晋纪帝上有惠字遣子七字作以三千骑头作山里下有旌旗二字餘同俞本从之不引晋纪」<br/><br/>　　雕戈「国语云秦穆横雕戈出见晋使者○今案晋语三见下无晋字此上第五条引横作衡亦无晋字」吴戈「楚辞云操吴戈兮被？？儿甲车错轂兮短兵接○今案近本楚辞九歌国殤篇？？儿作犀本钞百四十一轂篇亦引作犀陈本已改犀然？？儿即兕字耳」<br/><br/>　　○矛三十八<br/><br/>　　名天矢阴「龙鱼河图云矛名天矢阴○今案陈俞本亦同」神名跌蹌「太公兵法云矛之神名跌蹌○今案陈俞本同考御览三百五十三引太公兵法跌作趺」<br/><br/>　　杀五十步之内「尉繚子云夫杀人於五十步之内者谁也曰矛戟○今案见明陈仁锡本尉繚子制谈篇谁也以下作矛戟也三字陈俞本亦然」杀百步之外「六韜云紂之卒綰矛杀百步之外者五十人○洪氏校封改紂今案御览三百五十三引六韜五十作千陈俞本亦然」秽南作长矛「魏志云秽南国作矛长三丈数十人共持之能步战○今案见魏志三十乌丸等传数十作或数餘同」关内习长矛「又云关内兵强习长矛○今案见魏志卷一武纪注引魏书内作西餘同」仗勃卢「越绝云越王身被赐夷之甲仗勃之矛○今案陈俞本赐作肠餘同汉魏丛书本越绝书卷八仗勃作仗物其小壑云赐一作阳又音唐古今逸史本越绝与丛书同本钞百二十一鎧篇引吴越春秋亦有业夷之甲句汪氏本卷一作棠銕卷六作唐夷亦互有不同」<br/><br/>　　逐左慈「神仙传云孙讨逆著鞭駈马操矛逐左慈欲刺之慈著木屐挂竹杖徐步不及也○今案屐误履本钞百三十六履篇引作木屐据以订正考龙威本神仙传卷五作策矛作兵又慈著九字在著鞭之前是转引不同耳陈俞与龙威本同」<br/><br/>　　以之陷盾「韩子云人有鬻矛与盾者誉之曰吾盾之坚物莫能陷又誉其矛曰吾矛之利物无不陷或曰以子之矛陷子之盾何如其人弗能应也○洪氏校罕改坚补吾矛二字今案见韩非难一篇亦见本钞百廿一盾篇引」<br/><br/>　　用之献吴「吴越春秋曰越王用屈卢之矛步光之剑献之吴王○王石华校将吴越春秋四字旁勒未详今案汪士汉校本吴越春秋夫差内传第五越王用三字作今闻大王兴大义故使臣奉十一字献之句作以贺君利又勾践伐吴外传第十亦有带步光之剑杖屈卢之茅二句陈本与本钞同」<br/><br/>　　二矛重英「毛诗云二矛重英河上乎翱翔毛长传曰重英矛有英饰○今案郑风清人篇陈俞本小注二矛误作二毛」厹矛鋈醇「毛诗云厹矛鋈醇毛长传曰厹三隅矛也醇鐏也鋈白金也以白金為醇之饰也○今案见秦风小戎篇小注鋈白金也是鋈续句毛传以白金為饰五字是鋈辆句郑笺永兴盖合通章鋈字传笺以释此陈俞未知其故以為窜误竟删末二句改作案语」<br/><br/>　　如鹤脛「方言云矛细如鹤脛者谓之鹤桼？？○今案聚珍本方言卷九细上有字陈俞本已添入」如锥铁「张奐与崔子真书云僕以元年到任有见兵二百马如羖羊矛如锥铁○今案御览三百五十三引又三百五十七引皆作与崔子贞书严辑张奐文云崔实字子贞陈俞本与本钞同考贞改真宋人传钞兼避亡宗讳也」<br/><br/>　　生角有赤风「春秋运斗枢云行失遥光则矛生角矛生角则有赤风○洪氏校补斗字□今案庾季才灵臺祕苑引运斗枢遥作瑶餘同陈俞本与本钞同」生火主兵气「书云车师后王姑句家矛端生火其妻曰矛端生火此主兵气也后归汉王莽斩之○洪氏校使改姑今案汉书西域传下脱主字餘同陈俞本亦脱主字增引颇多」贼举矛「列女传云赵娥者赵万之妻万為贼所杀欲将娥娥守丧不去贼举矛指蛾蛾知贼必欲劫掠乃以身赴矛贯心达背而死○今案御览三百五十三引列女传云下有巴字将作杀陈俞本已改」<br/><br/>　　鬼持矛「管公明别传云信都令家内妇女善惊交互疾病公明筮之曰北室床西有死人一鬼持矛主刺头故头重痛不得举掘室内果得○洪氏校牙改互今案御览三百四十七引公明别传交作更掘作归餘同陈俞本改引魏志管輅传」<br/><br/>　　北堂书钞卷第一百二十三</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9729.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9731.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

