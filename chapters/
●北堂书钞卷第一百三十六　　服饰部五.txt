<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百三十六　　服饰部五_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百三十六　　服饰部五全文,虞世南作品" />
<meta name="description" content="北堂书钞原文阅读,●北堂书钞卷第一百三十六　　服饰部五全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9742.html";
var nextpage="novel-read-999-9744.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百三十六　　服饰部五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9742.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百三十六　　服饰部五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:55:12<span class="divide">|</span></p>
<div class="page-body">
<div class="page-content">
<p>　镜六十五　　　　　　　镜臺六十六严器六十七　　　　　　镊子六十八六十九　　　　　　　錜七十釧七十一　　　　　　　指鐶七十二梳七十三　　　　　枇七十四刷七十五　　　　　　　觿七十六手巾七十七　　　　　　拂七十八帊七十九　　　　　　　囊八十屨八十一　　　　　　　屣八十二靴八十三　　　　　　　韈八十四屩八十五　　　　　　　屐八十六<br/><br/>　　○镜六十五<br/><br/>　　仪象曜灵「傅咸镜赋云炽火炉以陶铸飞采光於天庭晞日月之光烈仪厥象乎曜灵○今案严辑傅咸集据旧钞引同陈本百三家本脱炽火二句初学记廿五引亦然」<br/><br/>　　上引太清「尚书洪范五行传曰夫握方尺之镜处深泽之下而上引太清物类之应可不慎耶○今案陈本尺作诸之应作相随」表如月光「东方朔传曰郭舍人四余籍文章英此乃玉之莹石之精表如月光里如眾星而两人相覩见相知情此名之曰镜也○今案陈本及初学记引朔传无郭舍十一字月作日」晞日之光「同上仪象曜灵注中○今案见傅咸镜赋」目精著镜返还自照「刘仲伯造镜云张仲达论镜密谓目精著镜返还自照意或谓入镜反自而取登於日月之照水镜而光反照○今案此条有误陈本造镜下有论字餘脱」日之照镜光烛乎璧「李顒镜论云日之照镜光烛乎璧水对镜相照而已日為鉴水之族也光来无渐孰有往反也○今案陈本无注严辑本据书钞未改本引同」玉喻清道「尚书帝命验曰桀失其玉镜用其囓虎注曰玉镜喻清明之道囓虎喻暴虐○今案御览八十二引帝命黔囓作噬虐下有之风二字陈本验误期囓虎作噬兽据初学记廿五引改者」<br/><br/>　　金镜明道「尚书考灵曜云秦失金镜注曰金镜伦明道也○今案初学记二十五引考灵曜同亦见本钞亡徵篇失政篇」至人用心若镜「庄子曰至人之用心也若镜焉不将不迎应而不藏故胜物而无伤○今案近本庄子应帝王篇迎作逆惟初学记廿五类聚七十御览七百十七引作迎与旧钞合又旧钞庄子上有又曰有明有照十二字不用在此等句盖元季以前旧校者之语也」<br/><br/>　　至人之道也如镜「又曰至人之道也如镜有明有照有引有致明则物斯监也○今案陈本及初学记皆作符子无明则以下陈本也误不」疵瑕不滞於体「王粲効连味云臣闻观於明鉴则疵瑕不滞於体听於直言则过形不累於身○今案百三家本粲集无効字鑑作镜体作躯形作行陈本亦作行効作演」思在前為明镜「应瑒正情赋云思在前為明镜哀既餙於替□○今案严辑应瑒集餙作往餘同」见尔前虑尔后「大戴礼曰武王践祚鑑之铭曰云云○今案孔巽轩补注本大戴武王践阼篇祚作阼餘同」光采流曜「孙盛镜赋序云余昔於吴市得见清明镜即异之及晞日映水光采流曜有殊眾鉴乃始佑旷世金精实不貲之异物也○王石华校标目补采流曜三字今案严辑孙盛集据引同陈俞本盛作承脱清明二字金字光采句作异光采流实作宝本钞下文有殊眾鉴一条小注正作光采流曜可以互订」<br/><br/>　　照见神仙「抱朴子云用明镜九寸自照有所思存七日则见神仙知千里外也明或用一或用二谓之日月镜或用四谓之四规镜○今案平津馆本抱朴内十五杂应篇寸下有以上二字则见上有七夕二字餘同」<br/><br/>　　清明朗异「同上光注乃光采流曜四字也○今案陈俞本明朗作朗明异作莹祗注同上二字本钞小注亦然其光注二字及乃光句皆元季以前两家校语也其先校者因上文光采流曜一条脱去采流曜三字故元光注其后校者恐不能明再补乃光句耳」<br/><br/>　　毫细必察「潯阳记曰东得石镜山前有一圆石悬□□净照人形有光入石毫细必察故号曰石镜净照人形有光入石毫细必察故号曰石镜○今案类聚七十引潯阳记作石镜在山东圆作团无形有以下御览五十二引照人下接毫细四字仍与类聚同陈本东得二字无形有五字前作上」<br/><br/>　　明人好丑「蔡氏清化论云镜能明人好丑而不能好丑於人○今案陈本同玉函辑本化清经一卷及俞本于作乎餘同」写人形体「陆机与弟云书曰仁寿殿前有大方高可五尺餘广三尺三寸立著庭中向之便写人形体亦恠事也○今案百三家本机集及陈本方下有铜字无可字三寸作二寸又陈本大误火末句作了了二字惟初学记廿五引立作暗餘与百三家同」<br/><br/>　　便于照形「淮南子曰明镜便于照形蒸食不如竹簞也○今案近本淮南齐俗训蒸作函无竹字陈本蒸作承簞作簟御览七百十七引亦作承王氏读书杂志谓簞当作以旧钞為是」<br/><br/>　　既明且好「秦嘉与妇徐淑书曰顷得此镜既明且好形观文藻為世所希意甚爱之故以相与也○今案陈本脱形观句世上删為字希下增有字严辑秦嘉文据类聚书钞引顷作间藻作彩餘同」<br/><br/>　　窥形明镜「淮南子曰莫窥形于生铁而窥形于明镜者以其易也○今案见俶真训以下有覩字陈本删未句俞与本钞同」明镜察形「孔子家语曰夫明镜所以察形往古所以知今○今案见家语观周篇第十一」整餙容顏「李尤镜铭曰铸铜為鑑整餙容顏脩尔法则正尔衣冠○今案百三家本李集法亦误则陈本则作服惟严辑李尤与本钞同」垢顏不鑑「荀悦申鑑曰君子有三鑑鑑乎古鑑乎人鑑乎镜侧弁垢顏不鑑于明镜也○今案汉魏丛书本申鑑卷四既鑑乎古三句误增世人镜鑑四字故陈本亦如此盖此书久无善本惟群书治要六十四引古作前餘同缘治要永兴亦预修纂其时古本未亡故与本钞印合也俞本尚同」<br/><br/>　　见四隣「淮南子曰高悬大鑑坐见四隣注云取大鑑高悬之兑水在下兑中见四也○今案陈俞本脱注云以下考御览七百十七引淮南鑑作饶兑水二句作盆中以水晃见四邻」<br/><br/>　　知千里「同前照见神仙注○今案亦见类聚七十引抱朴子」有殊眾鑑「同光采流曜注」高五尺「同写人形体注」径三尺「业中记云石虎三臺及内宫中镜有径三尺者下有纯金盘龙及彫餙金用数斤者也○今案聚珍本业中记三上有二字无及字金用六字陈本脱三臺及内四字餘与聚珍同俞本百川学海本皆脱」<br/><br/>　　金镜「同金镜明道注」玉镜「同玉喻清道注」银镜「魏武上杂物疏云御物有尺二寸金错铁镜一枚皇后杂物用纯银错七寸铁镜四枚○今案御览七百十七无上句铁字后作太子用作杂陈俞本与御览同」石镜「吴兴记云临安县东五里有石镜山山之东临溪有石镜一所径可二尺甚清亮具见人形状○今案初学记卷五引吴兴记无山之字临谿字可字尺下有四寸字无具见句陈俞本有末句餘与初学记同」<br/><br/>　　金薄「东宫旧事云太子纳妃有金薄镜三枚一具银龙头受福莲花鉤著衣大镜阔一尺八寸○今案山堂考索前集四十五引无枚一具三字鉤作纽又著衣句在纳妃下御览七百十七引有枚字亦作鉤餘与考索同陈本据初学记廿五订著衣句亦在妃下有下脱银华小镜一尺二寸并衣钮自副漆奩盛盖银华十九字三下亦无枚一具字鉤作纽鏁自副此引较详」<br/><br/>　　青镜「幽明录曰义熙三年山阴徐琦每出一镜门见一女子貌极豊丽琦便解璧鈐赠之女曰感君来貺既以青铜镜与琦便共结為伉儷○今案本钞鈐篇引幽明录无一镜字无璧字既字共作尔餘同」<br/><br/>　　大珠「孝经援神契神灵滋液百宝用珠母璣镜注云事明得则大珠有光可明為○今案初学记二十五引援神契珠毋句作见璣镜出无明字餘同陈本亦然白帖十三引脱璣字餘亦然又初学记二十七再引用下作则珠毋见下接珠毋璣镜四字小注大作文亦无明字御览八百二引亦然惟文作大与本钞同」<br/><br/>　　明镜四规「同上照见神仙注」纯银七尺「同上银镜注云」金盘「同径三尺注三」银龙头「且金薄注」金错铁镜「同银镜注」纯金雕餙「又同径三尺注」银龙受福莲华鉤「同金薄注」观文藻世所希有「同既明且好注」举银自览「夏侯孝若合欢被赋云举华镜以自览被玄鬢而垂白○王石华校改若作合谬甚今案本钞脱合字又垂误出严辑合欢被赋据书钞引作垂已照订陈俞本小注览皆作鉴恐误」<br/><br/>　　援鉴自照「应璩与夏侯孝智书云遭值有道之世免致贫贱之患援鉴自照鬢已半白良可惧也○今案百三家应璩集鬢作髟日丐良作殊餘同严辑应璩文亦同」山形而舞「异苑云魏武帝时南方献山鷄公子仓舒令以大镜著其前鷄鉴形而舞不止遂至死韦仲将為之赋○今案学津本异范卷三食作苍著作置至作乏赋下有其事二字同陈本亦微有同异」<br/><br/>　　鸞鸟覩影而鸣「范秦鸞鸟诗叙云昔罽宾王得鸞鸟甚爱之欲其鸣而不能致夫人曰闻鸟得类而后鸣何不悬镜以映之王从其言鸞鸟覩影而鸣一奋而绝○王石华校以本钞映误怏据陈本改照非也今案冯辑宋诗纪卷九作改订正冯辑又言作意而鸣作悲鸣餘同」<br/><br/>　　磨镜取资「海内士品云徐孺子尝事江夏黄公黄公薨往会其葬家贫无以自资以磨镜具自随每至所在赁磨取资然后能达○今案御览七百十七引士品自资作致賚以磨作口磨无每至句能达作得前类聚七十引有每至句餘略节与御览同陈本薨作卒以自作行赁磨句作资磨镜取给能作得达下有既至祭毕而还句」<br/><br/>　　负局循市「列仙传曰负局先生语似燕代间人负石磨镜局循吴市中街磨一镜一钱○今案御览七百十七引列仙传无语似句循误徇一镜作镜得餘同陈俞本无间字人下作因磨镜循市每问主人无有疾苦者若有輒出紫九赤药与之」<br/><br/>　　蒸不如簞「同上便于照形注○今案引淮南子详本篇上」得以盖巵「淮南子曰宫人得戟则以刈葵盲者得镜则以盖巵○今案见人间训」镜在甖内「续搜神记曰王文献失铜镜不知所在于甖中得之甖口数寸镜大尺餘公命郭璞筮之璞曰此乃妖耳邪魅所為无他故也烧车辖以悬拟镜立出矣○今案近本搜神后记卷二命作令无以悬三字御览七百十七引此乃句作撤甖违期故致此妖无悬字餘同陈俞本与御览同惟脱撤字并删拟字」<br/><br/>　　镜内器里「异苑曰吴兴许寂之太元中忽有鬼怪取大镜摄以内器里○今案津逮本异苑卷六太元中三字在吴兴上怪取二字作於空中语笑寂云有八字内作纳里作中又注云评一作沈陈俞本移摄字在取字上餘与本钞同又中字兼避隋讳也」<br/><br/>　　铜镜象兵「潜夫论曰前羌始□□未备虏或以持铜镜以象兵或负板按以类楯○今案邵校潜夫论实边篇铁作器械木钞类误判负板作损扳脱羌字又据卷百三十三案篇引互订」石镜表摹「蜀王本纪蜀王葬其妻于城都号曰武担以石作镜一枚表其墓○今案类聚七十引蜀王本纪妻作夫人亦见本钞九十四冢墓篇引及严辑据书钞引亦作妻陈本增引甚详」<br/><br/>　　孙策培镜大呌「搜神记日孙策既煞于吉每独坐髣髴见吉在左右意殊恶之治例方差引镜自照见吉在镜中顾而弗见如此再三因□□大呌创皆裂须臾而死○今案津本搜神记卷一殊作深治上有后字创作疮创皆句作疮皆崩裂陈俞本培作扑仍作创当以作创為正」<br/><br/>　　夏侯扑镜著地「魏略曰夏侯惇从征吕布為流矢所中伤左目每照镜恚怒輒扑至地○今案御览七百十七引魏略怒作发至作著陈俞本亦然惟小注至改于」援镜割鼻「列女传曰梁寡妻者荣于色梁王闻而聘之乃援镜割鼻○王若华校艘改聘扑改援今案见阮氏宋本列女传卷四」以镜观面「韩子曰古之人目短于自见故以镜观面智短于自知故以道正已故镜无见疵之罪道无明过之恶目失镜则无以正鬢眉身失道无以知迷惑○洪氏校云按书钞引朝子是晁错新书不可改严氏覆校云按此韩子观行篇文艺文类聚七十初学记二十五六帖十三御览七百十七皆引作韩子洪以為晁错新书非也今案本钞韩误朝已改正考观行篇又恶作怨陈本同」<br/><br/>　　照镜不见头「二石遗事云石虎晋咸康二年迁都业宫照一大镜不见头宋武纪曰殷仲文在东阳照镜不见头句日而就戮○今案亦见汪刻十六国春秋后赵录石虎上有将祀南郊照一大镜不见其首事陈俞本二石误三石考隋书经籍志有王度撰二石偽治时事即此宋武纪以下陈本脱俞本同考宋书武帝纪无此文疑出徐爰宋书」<br/><br/>　　举镜见刑死「蜀志张裕善相术每每举镜自知刑死未尝不扑之地后果為先主所法○今案附见蜀志十二周群传善作晓镜下有视面二字后果句是永兴据上文申言之耳陈本改作照面餘与本钞同」<br/><br/>　　三破尚明净「伍辑之祭崩冢冢中得小镜一枚三跛之尚犹明净木○今案陈俞本亦脱书名并脱崩字」<br/><br/>　　○镜臺六十六<br/><br/>　　镜银臺「魏武上杂物疏云中宫有纯银参带镜臺一枚又纯银七子贵人公主臺四凡有七枚○今案白帖十三引杂物疏作宫中无上枚字无贵人字无下银字无凡有句餘同初学记二十五御览七百十七引俱同白帖惟陈本作宫中又与初学记同」<br/><br/>　　玉镜臺「世说曰温嶠娶姑女下玉镜臺一枚○今案世说假譎篇及御览七百十八引世说同陈本增引甚多」<br/><br/>　　○严器六十七<br/><br/>　　鲜餙严具「魏武内诫令云孤不好鲜餙严具所用杂新皮韦笥以黄韦缘中遇韦笥乃作竹方严且以帛衣麄布作里此孤之平常所用也○王石华校照陈本韦全改苇非是今案严辑全魏文内诫分据书钞未改本作韦作方竹餘同陈俞本内下有严器二字无取字杂字帛作皂苇里作裹餘同」<br/><br/>　　竹方严具「同上」方笥严器「汝南先贤传曰戴良嫁女以竹方笥為严器○今案御览七百十七引脱竹方二字陈俞本与本钞同」书方严器「魏武上杂物疏云纯金参带画方严器乙○今案御览七百十七引乙作一本钞参亦误带照订又乙下衍不施子也四字已删去陈俞本纯上有油漆画严器一六字亦同」<br/><br/>　　○镊子六十八<br/><br/>　　将拔将镊「左太冲白髮赋云星星白髮生不鬚垂将拔作镊好爵是縻○今案严辑白髮赋据类聚十七引不鬚作於髮餘同陈俞本脱」非簪非釵「洞林曰巷县令施安上怀镊令郭璞射之璞曰非簪非釵在頷下段髭鬚是铁物有两歧○今案御览七百十四引无非簪以下但接云此是镜物有雨歧玉函山房辑洞林谓从书钞引上怀二字作置领删段字下作鬢髮饰物是有两歧此不过据陈本抑知陈俞已破句矣又案景纯所射是长短句法当以釵為句鬚為句物為句歧為句段疑作断然据说文段惟物也义亦可通」<br/><br/>　　是铁物有雨歧「同上○今案观此则上条长短句法无疑陈俞本之误改四字為句亦无疑」鱼头如镊「临海水土记曰镊鱼长七寸头如镊○今案本钞头误长考御览七百十四及陈俞本皆作头已照订」<br/><br/>　　○釵六十九<br/><br/>　　可以耀首「秦嘉与妇徐淑书曰今致宝釵乙双价值千金可以耀首○今案严辑秦嘉文书钞引今作并餘同陈俞本皆误曜」镊髮钻莹「崔援三珠釵铭曰鬢髮如云乃象眾星三珠璜釵云云○今案本钞援三珠误援山子据严辑崔援文订正惟严本镊作摄璜改横非是陈本鬢作鬒亦作璜作镊俞本铭作箴镊髮句作慑媛讚灵初学记七十引亦然但作铭不作箴餘与本钞同考此下第八条引正作璜」<br/><br/>　　金釵「晋令云第七品以下始服金釵第三品以上蔽结爵釵○今案御览七百十八引晋品令作六品下得服金釵以蔽髻陈本与御览同下句作三品以上服爵釵俞本亦然严辑晋令据书钞引同」<br/><br/>　　银釵「幽明录云义熙七年东阳道斯新娶得妇相爱妇梳头道思戏以银釵著户头○今案陈本道斯上有杨字据本篇下引作费道思」灵釵「华阳国志曰涪阳山有大龟其甲可以卜其缘可作釵世号曰灵釵○今案廖刻顾校本华阳志卷一阳作凌釵作？永兴以入釵篇足证顾校？字之误类聚七十引作凌作釵」宝釵「同可以耀首注」釵「东宫旧事云太子纳妃有金鐶釵○今案陈俞本同」凤釵「王子年拾遗曰石崇击金為凤冠之釵○今案掔字疑误陈本改作莹考南昌胡校本拾遗卷九击作縈」爵釵「同金釵注」璜釵「同镊髮钻莹注○今案璜字本篇上引亦同严辑崔援文引改作横未知取据」铜釵「裴渊海东记曰俚僚贵铜鏄铜大东海豪富子女以金银為大釵执以叩铜鼓叩竟留遗主人号之曰铜鼓釵○今案御览七百十八引裴渊广州记无俚僚八字作南子女作女子无叩竟六字餘同陈俞本照御览又案博物志交州夷名曰俚子俚僚即此类」<br/><br/>　　同心「冯无子赠妇书云合往同心釵○今案陈俞本无作虚往作服餘同」瑇瑁「续汉书舆服志曰贵人助蚕服瑇瑁釵又繁钦诗曰何以表别离耳后瑇瑁釵○今案舆服志下无釵字类聚七十引服作戟有釵字明钟惺辑古诗归卷七繁钦定情诗表作慰本钞后误复已订正陈本照删釵字亦误复俞本无续汉注祗引繁诗由复转误作服」<br/><br/>　　翡翠「宋玉讽赋云主人之女以翡翠之釵挂臣冠缨○今案汉魏七十二家本宋玉集及陈俞本同陈俞增引数行」骇鸡「黄香九宫赋云连明月以為县剥骇鸡以為釵○今案本钞脱剥字据广文选卷七九宫赋补陈本亦作剥俞本误作刻又陈俞本县均改作悬如易之县象诗之县鼓左氏之曲县皆作县不必改也」<br/><br/>　　金雀「陈思王美女篇云头戴金雀釵腰佩翠琅玕○今案百三家本陈思集美人篇戴误上雀作爵陈俞本尚不误」价值千金「同可以耀首注」玉釵挂冠「司马相如美人赋云玉釵挂臣冠罗袖拂臣衣○王石华校贵改挂今案百三家集美人赋及陈俞本同」拔釵著户「同银釵注云义熙中费道思云戏拔釵著户阁头遂志还六国入行入湖矣○今案本钞著误著据本篇上订正遂志以下传钞者不知从何处误窜入此俞本照上注陈本改著為置作引录异传尤谬」<br/><br/>　　剖鱼得釵「异苑曰吴郡相庐徐君庙吴时所立左右有為盗劫者便加束缚东阳山县吏季伯遭事在郡妇出过庙请乞恩拔银釵為愿未至富阳白鱼銚□□□剖腹得所為愿釵夫事寻散○今案学津本异苑卷五盗劫作劫盗束作拘季伯作李稻跳下有落前三字陈本亦然并脱夫字」<br/><br/>　　○錜七十<br/><br/>　　华錜葳蕤「王仲宣七襗云戴明中之羽雀杂华稔之葳蕤○今案百三家本王集七释錜作镊类聚五十七引与原钞及陈俞本同严辑王仲宣文亦据书钞引杂作离」<br/><br/>　　紫錜承鬢「孔煒七引云长袖随腕而遗耀紫錜承鬢而骋辉○今案御览七百十八引七引作七别錜亦作镊餘同陈俞本与本钞同」金？尔鑈錜「三字同音捻头丁也○今案此非书钞引用之典故无书名或当日永分类时择此錜字同音者三并注头丁也三字以释之偶肇于原稿而后来传钞者详以為书钞之文耳陈俞本删去今存之亦见本来面目如此」<br/><br/>　　○釧七十一<br/><br/>　　為环约腕「王粲闲居赋云愿為环以约腕○今案百三家王粲集脱闲居赋严辑此赋据书钞引惟以居為邪恐误陈俞本亦作闲」因物记情「何偃与谢尚书云珍玉名因物记情风人言味○王石华校以情下衍头字旁勒未删今案陈俞本并脱风人四字」綰臂双金环「繁钦定情诗云何以致奉意○今案古诗归卷七奉意作拳拳餘同陈俞本与本钞同」皓腕约金环「陈思王乐府云弱条日冉冉落叶何翩翩攘袖见素手皓□金环○今案文选及百三家本弱作柔日作纷餘同陈俞本与本钞同」银釧市酒「甄异传云司马譙王為像州人丘渭银釧乙隻并镜于面市酒肉夜梦道人诉譙王求釧等检校即还○今案此注略有脱误陈俞本改引甄异记脱釧得还事已非本钞之旧」金釧行货「续搜神记云襄阳徐阳病夜便掘然而起将妇臂上金环死至明得苏妇问故云吏持其去多见行货得免者即许金釧便放令还矣○今案陈俞本便作忽死字移病字下环下添脱去二字至明作明日餘同又按将字疑作将」<br/><br/>　　○指鐶七十二<br/><br/>　　紫磨金环「俗说曰晋哀帝王皇后有一紫磨金指环至小正可第五指带○今案玉函辑本无正字陈俞本正作止」同心金环「胡俗传曰诸娶妇结婚先遣人间貰酒肉三反相然许者便下同心金指环○今案御览七百十八引无娶妇二字婚下有姻字无先遣九字餘同陈俞本诸娶十四字作始结婚姻餘同」<br/><br/>　　宫入赐金环「汉旧仪曰宫人遇幸赐金鐶令数环计月也○今案平津本汉旧仪卷下云御幸赐银鐶令书得鐶数计岁月又夹注云御览七百十八服用部引作宫人御幸银鐶书钞仪餙部引鐶上有指字此陈俞本也又御览同卷引五经要义又云有娠以金退之当御者以银鐶进之是金银鐶示有别也」<br/><br/>　　林邑奉金环「晋孝武帝起居注云林邑王献奉及世子金指环也○严氏校以世子下衍闻人酒肉十一字删去今案御览七百十八引林道记亦有林邑王献金指鐶於吴王事陈俞本竟改注此」<br/><br/>　　大秦出金环「玄中记曰天竺大秦国出金指鐶○今案玉函辑本同」<br/><br/>　　○梳七十三<br/><br/>　　理髮不可无櫛「傅咸櫛赋序曰夫才之治世犹櫛之理髮也云云治世不可以无才○今案百三家本傅咸集夫误大无以字」不畜梳欲髮理「崔实正论曰无赏罚是无君苟欲治之是犹不畜梳而欲髮之理也○今案御览七百十匹引正论梳下有枇字意林引枇作櫛考本钞枇篇引作畜批盖永兴以梳枇二字分属二门耳陈俞本不悟竟添入枇字」<br/><br/>　　瑇瑁梳「高文惠与妇书曰今致瑇瑁梳乙枚○今案类聚八十四御览六百十四及八百七引此书同」象牙梳「东宫旧事云太子纳妃有瑇瑁梳三枚有象牙梳一枚○今案御览七百十四引东宫旧事无象牙句陈俞本与本钞同」思其心之理「蔡邕女诫云用櫛则思其心之理○今案御览七百十四引女诫同陈俞本删之字」男女不同巾梳櫛「见礼记○今案曲礼无梳字陈俞本照删」嬴氏执櫛「春秋左氏传云晋太子幸為于秦将归谓嬴氏曰与子归乎对曰寡君之使婢子侍执櫛巾以固子也从子而归弃君命也○今案僖二十三年传及陈俞本将下有逃字櫛巾作巾櫛」<br/><br/>　　越王堕櫛「荆州记曰临贺兴安县东去郡八十里县水边有平石其上有石櫛俗云越王渡江而堕于此○今案陈俞本贺作海东下有界字而堕作堕櫛此据类聚七十所引十洲记文也又御览七百十四引盛弘之荆州记亦载是事惟无去郡至县水七字俗上石字江误溪餘亦同此下屨篇再引作石履事江作汉」<br/><br/>　　○枇七十四<br/><br/>　　不畜枇欲髮之理「见上疏门注」<br/><br/>　　○刷七十五<br/><br/>　　刷髮令上「释名曰刷者率也率髮之长短皆令上从也亦言瑟也刷髮令上瑟然也○今案陈本俞本及明吴琯本毕本释名率皆作帅二字古通用也毕本刷作？」归更刷头「董正别传云刘表子棕往候司马徽遣左右问其人徼身自锄园左右问曰司马君在耶徽曰即是也左右巧骂曰汝何等园奴而自称徽于是归更刷头著衣出见棕○今案陈俞本问其人作侯问无身字归下有内字」<br/><br/>　　劲刷理鬢「嵇康养生论曰劲刷理鬢仅乃得之○今案百三家嵇集同陈俞本鬢作髮」刷腻可识「陆云与兄机云一日案行视曹公器用别腻尚可识○今案本钞一日两字误作宜据本钞箱篇及百三家本陆集订陈俞本腻作处又脱一日二字俞本仍留一空格」猪髮刷「东宫旧事云太子纳妃有漆画猪髮犀刷大小三枚○今案陈俞本无犀字髮作氂御览七百十七引东宫旧事又作猪漦刷盖即氂之譌」<br/><br/>　　○觿七十六<br/><br/>　　童子佩觿「毛诗曰芄兰之枝童子佩觿○案见卫风芄兰」左佩小觿「礼记曰左佩纷帨刀厉小觿金燧郑注曰纷帨捕物之巾也刀厉小刀及厉石也小觿解小结者觿？如锥以象骨為之也○今案内则厉作礪巾上有佩字？作貌考本钞一百二十八佩篇引与此亦合或是隋前古本如此？古貌字也」<br/><br/>　　○手巾七十七<br/><br/>　　越巾「秦嘉与妇徐淑书曰今奉越州手巾二枚○今案严辑秦嘉集作徐淑报秦嘉书恐误考御览七百十六引与陈俞本皆作秦喜妇与嘉书州作布」太后拭閔泣「汉名臣奏云王莽斥出王閔太后怜之閎伏泣失声太后亲以手巾拭閎之泣也○严氏校以原钞标目太后误吴帝閎误齐旁勒之王石华覆校色改声今案御览七百十五引汉名臣奏据订陈俞本亦同」<br/><br/>　　巫书手巾「幽明录云董卓信巫军中常有言祷祀求福一日从卓求布仓卒与新布手巾又求取笔便捉以书手巾上如作两口一口大一口小相累于巾上授卓曰慎此也○今案御览七百三十五引幽明录脱笔字授作谓无一日字陈俞本亦大同小异」<br/><br/>　　女赠手巾「神怪录云会稽吴详者少為县吏夜行至溪见一女子遂捉之宿仍依寝自明旦去女赠详以紫手巾详答以白巾○今案亦见　户七百十六引志怪无县吏句遂捉八字作呼详共宿餘同陈俞本亦改引志怪子下有溪边洗脚四字亦无遂捉八字旦下有别字手上皆有市字餘与本钞同」<br/><br/>　　黄门跪授「博物志云魏文善弹碁能用手巾角挥之云云○今案御览七百十六引博物志无黄门句餘同陈本与本钞同」<br/><br/>　　○拂七十八<br/><br/>　　髦牛以拂尘埃「秦嘉与妇书曰今奉髦牛尾拂一腋可拂尘垢○今案严辑本秦嘉集脱御览七百三引秦嘉妇与嘉书及陈俞本髦作旄腋作枚」绳拂以明俭约「晋要事云武帝泰始四年有司奏先帝旧物藏之于庙所存旧物麻绳為细拂以明俭约也○今案严辑本全晋文要事同陈俞本庙上脱五字庙下脱所字」毦拂「东宫旧事皇太子纳妃有白毦拂二枚○今案陈俞本及说郛本东宫旧事同」<br/><br/>　　○帊七十九<br/><br/>　　絳綾复帊「东宫旧事云皇太子纳妃有絳綾裹复帊五○今案说郛本旧事无絳字复作幞陈俞本脱复字」以帊置坐「神仙传云王遥字伯辽為人治病以一大布帊置坐不饮不食有病即愈也○今案陈俞本及龙威本神仙传以一大布句作以八尺布帊敷坐于地餘同本钞遥误逢据旧钞簧篇引订」<br/><br/>　　○囊八十<br/><br/>　　内方外圆「魏志曰平原太守刘邠取印囊及山鸡尾著器中使筮管輅筮曰内方外圆五色成文含宝守信出则有章此印囊也○王石华校助改取吏改使实改宝又脱鷄字著字筮字内字圆字皆斜勒今案魏志二十九管輅传及本钞百卅一引据补陈本尾作毛俞本删及山四字又本钞百三十一引仍作尾古本如此而近刻金陵本魏志亦误作毛非是」<br/><br/>　　含宝守信「同上」五色成文「同上」油囊「曹植表云即日表油囊之赐○今案严辑全魏文同陈俞本改作锥囊引求自试表犹假锥囊之喻」绣囊「葛龚与梁相牋云闻赐龚印衣绣囊细布皆珍重纤丽○今案陈俞本龚皆作龚严辑本葛龚文原稿先据书钞引作珍廩又旁改廩為重餘同」粉囊「朝明鹿粉囊铭云以软自表顏心為神主岂独儿為也○今案小注窜误太多无可引校陈俞本已删去」香囊「繁钦定情诗云何以致叩叩香囊繫肘后○王石华校原钞云下误窜入之印六不成文理照陈本改何以十字俞同今案古诗归卷七繁钦诗及类聚七十引皆同」虎魄「刘义恭啟云垂赐□鏤茱萸囊七宝树装绢里副之七宝校装玉眼明囊○今案陈本作刘义七啟俞本作刘毅七啟皆下有琥珀二字删去末八字御览七百四引鏤作虎魄无七宝树装二句」<br/><br/>　　綦文「东宫旧事云太子纳妃有絳树綺绢裹被囊一丹罗长命綺绢裹捥囊一紫綦文綺绢裹枕囊二○今案御览七百四十引东宫旧事树作石紫下无罗字餘同陈俞本亦同御览又三里字均作裹」<br/><br/>　　紫罗「世说曰谢遏年少时好著紫罗垂覆○王石华校因原钞遏作过据陈本改元今案世说假遹篇亦作遏垂覆作香囊刘注云遏谢元小字是不必改也陈俞本改引今书皆作元」金薄「业中记云石虎造流苏帐上安金莲花中县金薄盛腕囊盛异香帐之四面上十二香囊米色丝同○今案说郛本业中记苏下有斗字婉作椀脱盛异以下陈俞本苏下亦有斗字中上再有花字上字改皆作香囊作章相丝同作烂耀」<br/><br/>　　金缕「同虎魄注」韜管刀墨「胡虚刀笔囊铭曰韜管刀墨常相左右○今案陈本同俞本将此改入白帖亦同」盛细物「曹瞒传云操性佻易自佩小鞶囊以盛手巾细物○今案魏志卷一武帝纪注引曹瞒传同陈本脱性字」盛书用皂縹「晋中经簿云盛书用皂縹囊布裹书函中皆有香囊素裹封书也○今案陈本脱素裹句餘同考御览七百零四引中经簿无布裹两字囊下有二字亦无末句」上书以青布「东观汉记曰上书以青布製囊素裹封书○今案本钞裹误里陈俞本并脱里字据御览九十引订」韦囊自随「魏略云大秦国王有五宫王平旦之一宫听事明旦复至一宫王出行常使从者一韦囊自随有白言者受其祠投囊中还宫乃省之○今案魏志三十乌丸等传评曰注引魏略旦作日者作人餘同陈本宫下有相去各十里句餘亦微异」<br/><br/>　　聚书囊為帷「汉书文帝集上书囊為殿帷○今案见汉书六十五东方朔传陈本帝下有以字脱上字」一囊栗「又云东方朔曰朱儒长三尺餘奉一囊粟臣朔长九尺餘亦奉一囊粟朱儒饱欲死臣□飢欲死○案见├六十五东方朔传陈本略增引」锥处末见「史记曰毛遂自荐于平原君平原君曰夫贤士之处世也辟锥之处于囊中其末立见也○今案平原君列传自荐作自赞陈本改作自进」满沙壅水「又曰韩信与楚龙且夹□水陈為囊满沙而壅水流○王石华校抹去小注满字何也今案史记惟阴侯列传陈下作韩信夜令為万餘囊满盛沙壅水上充此是永兴节录陈俞本照史记增引数行」<br/><br/>　　盛灰於车「范曄后汉书曰杨璇為零陵太守是时苍梧等贼攻郡县璇乃制马车数十乘以緋囊盛石灰於车上繫布囊于马尾剋共会战令马车居前从风散灰大破之○今案范书六十八杨璇传緋作排布囊作布索从风散作顺风散陈俞本照改反增引然本百三十九车篇引谢承后汉书杨璇此段亦作緋作布囊是知古本皆然可证今本范书之误」<br/><br/>　　十囊五囊入枣郎「王晋书枣嵩用事于王俊时语曰云云○今妹御览七百四十引王晋书俊作浚餘同陈本改浚而脱晋上王字」<br/><br/>　　○屨八十一<br/><br/>　　赤繶青絇「周礼云屨人掌王及后之服屨赤繶青絇○今案周礼天官同」夏葛冬皮「毛诗曰纠纠葛屨可以履霜长传曰夏葛屨冬皮屨也○严氏校末衍履虽七字即下条注文也当删今案见魏风葛屨篇」弗加之枕「贾谊新书曰履虽鲜云云冠虽削弗以且履○王石华校因原钞枕误梳竟改作冠误矣今案汉魏丛书本新书阶级篇作枕陈俞本亦作枕下二句本钞百二十七引亦同」可以履霜「同见上注」匪屨「春秋左氏传曰若出於陈郑之间供资粮匪屨○今案见僖三年传」坐而迁屨「礼记曰坐而迁屨俯而纳履坐左纳左○今案坐左四字有脱误考曲礼正义作坐左纳右坐右纳左」俯而屨「同上」楚王爱琦「贾谊新书昔楚昭王与吴人战楚军败昭王走履决而行失之三步复旋取履曰楚虽贫岂□一跨履哉恶与偕出弗与反也○今案本钞军误君据汉魏丛书本新书諭诚篇订正餘亦字句微异陈本照改增引」<br/><br/>　　曾子踵决「庄子曰曾子居卫縕袍无表纳履踵决○今案见让王篇」单下曰履「三礼图曰履复下曰舄单下曰履其色各随裳色夏用葛冬乃用皮也○今案本钞复误复考范书显宗纪注隋书礼仪志引三礼图及陈俞本皆作复已订正」丝谓之履「方言云丝作谓之履麻作谓之不借○今案聚珍本方言卷四同」步此坦道「李尤文履铭曰以表德以体仁乃制兹履文质斌斌允显明哲早以牧身步此坦道绝彼埃尘○今案百三家本李尤集脱以表六字斌斌误武斌坦误堤严辑李集据书钞引作文以作武以作显允同陈本亦删去以表六字餘与本钞同」<br/><br/>　　步蹈安审「刘槙鲁都赋云纤织丝履灿烂鲜新灵草寻梦华荣奏日表以文组缀以珠蠙步履安审接趾承身○今案初学记引此赋组作棊陈本删灵草二句惟严辑刘楨集据书钞引同本钞楨改槙宋人传钞避仁宗讳」<br/><br/>　　夏用葛冬用皮「同单下曰履泣」八月韦十月帛「崔实四民月令云八月制韦履十月作帛履○今案原钞十上衍子字任氏心斋辑本四民月令无子字是也帛作白误矣原分二条书钞合引耳严辑崔实文及陈俞本皆作帛」<br/><br/>　　庶人草履富人丝履「盐铁论曰贤良云古者庶人麄匪草履今富者婢妾韦踏丝履范子计然云丝履乃出潁州也○今案见盐铁论教不足第二十九麄匪草履误作鹿菲草芰陈本与本钞同但有增引俞则删去范子以下」<br/><br/>　　组履「秦嘉与妇书曰致龙虎组履乙緉○今案严辑秦嘉文据书钞引同又注云秦嘉字士会祗此一见陈俞本组下有緹字」厚履「汉书曰王莽好高冠厚履○今案陈俞本同考近本汉书王莽传中厚履二字在高冠之上」絳地「东宫旧事云太子纳妃有地文履一緉○今案陈俞本文作纹说郛本东宫旧事緉作量餘同」杂采「鬼武内职云前于江陵得杂采丝履○今案本钞江上衍高字御览六百九十七引内式令与内职令正同然无高字据删陈俞本亦无惟履下多引以与家人约著尽此屨不约效作也二句」<br/><br/>　　丝履「杂记曰成帝好蹙鞫群下以蹙鞫劳作弹碁以献帝大悦赐紫云云○王石校云蹙鞫七字皆系注语应细写今案原钞误将杂记六字连上条又误将蹙鞫以下七字大写石华指出尚未订正故仍与上条相连必缘陈本删去无可引证也考学津本西京记卷二劳下有体非至尊所宜六字紫下有丝履服以朝覲六字又据本钞云云二字便知标目是丝履愈知与上条杂采丝屨相接传钞者所由致误耳今移正」<br/><br/>　　青丝「列仙传曰胡母班為太山府君诣河伯河伯貽其青丝履甚精巧○今案陈俞本君下有賚书二字餘同御览六百九十七引列异传亦有賚书二字诣误请餘同」<br/><br/>　　饰以银连以珠「晏子春秋曰景公為履黄金之綦饰以银连以珠水月服之也○今案全椒吴氏仿宋本晏子内二第十三章水作？陈俞本删水月句改引良玉之鉤其长尺许八字」<br/><br/>　　黄金綦良玉鉤「同上景公為履」足躡刺绣「陆机织女赋足躡刺绣之履○今案陈俞本同严辑陆机文祗据书钞引此一句」足下金薄「张华轻薄云末世多轻薄骄或好浮华足下金薄履手中双莫邪○王石华将末世二句旁勒非是今案陈俞本祗有下二句莫误黄石华因上二句脱薄字骄字已不成句故耳考百三家张集轻薄篇薄作鑮或作代餘照订」<br/><br/>　　躡承云「甄述美女诗曰足躡承云履豊跌暠春锦○今案豊跌五字有误陈俞本去」践远游「曹植洛神赋云践远游之文履曳雾綃之轻据○今案百三家曹集及陈俞本皆同」出躡珠履「左思吴都赋云缔交翩翩宾从奕奕出躡珠履动以千百○今案文选同」<br/><br/>　　剑屨上殿「汉书曰萧何云云入朝不趋○今案汉书三十九萧何传史记萧相国世家皆作履陈俞本皆改履」屨而上堂「说苑曰晋平公置酒于师夷之尚坪公使郎中薰布蒺藜于阶上令人召师旷至屨而上堂平公曰安有人臣屨而上人主之堂乎师旷解屨刺足蒲伏刺膝○今案陈俞本师夷作虒祁堂作臺薰作章蒲伏改伏而考说苑十八辨物篇脱蒲字屨作履餘与陈俞同本钞蒲误满考前汉韩信传俛出袴下蒲伏正用此蒲字可借证也」<br/><br/>　　尚书曳履「汉书曰郑崇帝擢為尚书僕射每见曳革履上笑曰我自识郑尚书屨声也○今案汉书七十七郑崇传屨作履陈俞本亦然」使者躡屨「又曰暴胜之為直指使者威震州郡素闻雋不疑贤望见容貌尊严胜之躡履起迎○今案汉书七十一雋不疑传躡作噁陈俞本与本钞同」授履适秦「韩诗外传云田子方曰授履而适秦楚安往而不得吾贫贱也○今案汉魏丛书本外传卷九无吾字陈俞本亦然颇有增引」织履从越「淮南子曰鲁人善制冠妾善织履往从于越而大困以游于不用之乡也○今案淮南子山训妾作妻从作徒」织屨為食「列女传曰於陵仲子妻谓仲子曰夫子织屨以為食○今案见阮刻列女传卷二」织以给用「又曰翟方进游京师后母壮其志而恰其幼随之长安织屨以给其用○今案御览六百九十七引列女传游京作学于京后作后无壮其志而四字给其用作给之陈俞本仍作给其用餘与御览同」<br/><br/>　　飢饉煮履「东观记曰朱勃上书埋马援曰车驾讨愧嚣豪强略城酋羌煞吏唯狄道為国坚守然民飢饉煮履啖弩○今案聚珍本东观汉记十六羌作长然作士餘同御览三百四十八引无上书二字援下有表字无车驾九字首羌作羌反餘同陈俞本勃误敷逖道為国二句同餘则迥异」<br/><br/>　　蓝缕绳履「英雄记曰幽州刺史刘虞食食不重肴云云○今案本钞三十八廉洁篇引肴作殽陈本亦作肴」圯上堕「史记曰张良尝从容出游下邳圯七见一老人至良所直堕其履圯下顾谓良曰孺子下取履跪而进○今案见留侯世家本钞小注圯下误圯上子下亦脱下字据史记及本钞百二十九褐篇订正陈本堕误渡与俞本均增引」<br/><br/>　　渡汉脱「荆州记曰临贺兴安县水边有平石上有石履一具云越王渡汉脱履于此○案本卷梳篇引作堕櫛事汉作江考　　　钦定图书集成坤舆典卷二十引荆州记临贺字餘同」尽践地「史记曰东郭先生衣弊履行雪中履有上无下足尽践地○今案见史记滑稽列传」<br/><br/>　　○屣八十二<br/><br/>　　舜视天下若弊屣「孟子曰舜视天下若弊屣也遵海滨而处终身訢然乐而忘天下○今案见尽心篇」尧举天下如释屣「淮南子曰尧举天下而传之舜犹却行而释屣舜犹却之○今案近本淮南子主术训及御览六百九十八引释作脱无舜犹句陈俞本亦之」弃妻子如脱屣「史记曰汉；武帝皇帝视弃妻子如脱屣耳○今案史记正帝纪及封禪书皆云吾诚得如黄帝吾视去妻子如脱耳又本钞十二慕道篇引正作脱躧陈俞本仍作屣又案前汉地理志弹弦贴躧注躧屣同」<br/><br/>　　蔡邕倒屣「魏志曰王粲字仲宣山阳人也蔡邕见而奇之闻粲在门倒屣迎之○今案本钞粲误灿脱弭字据魏志二十一王粲传订补陈俞本之下有时宾客盈仕句在门作至餘同」<br/><br/>　　何晏倒屣「世说曰何晏為吏部尚书有位望王弼弱冠往见之晏闻来乃倒屣迎○今案御览六百九十八引世说无有位望三字弱上有未字陈俞本已照改」<br/><br/>　　○靴八十三<br/><br/>　　绣靴「慕容皝与顾和书曰今致绣靴一辆○王石华校将皝字旁勒殊误今案严辑本慕容皝文居御览八百十五引辆作量陈俞本与本钞同惟皝误晃」织花靴「魏武拐彪书云今遗足下贵室织花靴一辆○今案百三家本魏武帝集花作成辆作量餘同　钦定图书集成礼仪典卷三百四十八引北堂书钞作织成花靴较為完善陈俞本同」<br/><br/>　　毛宝血满靴「王晋书云温嶠讨苏峻嶠参军毛宝前后為焕抚所破箭贯髀彻鞍使人拔箭血流满靴○王石华校因本钞宝误室竟改宗非也今案陈俞本前后八字作為箭所伤髀作股鞍下有乃归营三字同又今晋书八十一毛宝传无前后二字餘与本钞同」<br/><br/>　　文宾卖為业「列仙传曰文宾丘乡人卖靴屣為业○今案御览六百九十八引丘作太丘无屣字陈俞本已照改太丘餘同」<br/><br/>　　○韈八十四<br/><br/>　　足衣「说文曰韈足衣也○今案御览六百九十七引同考宋本说文作韈入韦部不入革部」复紵「晋惠帝起居注曰愍怀太子赐典兵中郎口倚复紵韈一緉○今案陈俞本无口倚二字」释之跪结「汉书曰张释之為廷尉王生顾曰吾韈解為我结韈释之跪而结之○今案见汉书五十张释之传」声子登席「左氏曰卫侯為灵臺于籍圃与诸大夫饮酒焉褚师声子韈而登席○今案见袁二十五年传」贺劭常著「会稽典录曰贺劭為人美容止动静有常在官府左右莫见其洗沐坐常著韈希见其足○今案本钞止误正脱有常字见其字希字据类聚七十引会稽典录订」鲁？特赐「东观记曰和帝召诸儒鲁？与侍中贾逵等相难数事帝善？对罢朝特赐官幘履韈○今案聚珍本东观记卷二及姚辑本和帝纪数事六字作？善对事无冠幘二字又御览六百九十七引赐上多颁字餘与聚珍同陈本？误平逵下多引尚书令黄香五字」<br/><br/>　　曹植献七緉「曹植集云冬至日献韈七緉○今案严辑曹植冬至□履袜颂表据书钞引冬至献文履七緉袜百副亦见初学记卷四陈俞本并引颂」将军赐三具「班固竇固牋云将军相怜固乃赐以王躬所著瑇瑁韈三具○今案陈俞本无相字餘同御览六百八十八引班固与竇宪牋相作哀著作喜瑁下有簪字无韈三具三字」罗韈生尘「植集神洛赋云凌波微步○今案百三家本曹植集同」罗韈容与「张衡南都赋云修□繚绕而满庭罗袜躡蹀而容与○王石华校据陈本纯统改繚绕补庭字今案文选南都作神陈俞亦然是里褎以形近而讹耳」通意「皇甫规与马融书云谨奉书上絮被一韈乙緉以通微意○洪氏校因马下衍献字删之今案严辑皇甫规文緉作量餘同本钞被篇亦作韈一量陈本谨下有遣掾吏许尚五字无书字餘与本钞同」<br/><br/>　　织成「高文惠妇与文惠书今奉织成韈一緉○今案严辑高柔妻与文惠书据御六百九十七又八百十六引韈作袜緉作量未引书钞」<br/><br/>　　○屩八十五<br/><br/>　　屩蹻轻便「释名曰屩蹻也步行著之蹻蹻轻便○今案毕校本释名释衣服篇步作出夹注谓御览亦作出陈俞本均改出末添引因以為名也句」缩上如履「释名曰■〈革隹〉解也著时缩其上如履然解其下则舒解也○王石华校照陈本补如字然字今案毕本释名释衣服篇及陈俞本■〈革隹〉作鞵下作上餘同」靻屩羸盖「史记云苏秦疋夫徒步之人靻屩羸盖轻策万乘之生○今案陈俞本疋作匹餘同考史记苏秦传无此文惟见淮南子犯论训」弃屩得珠「诸葛亮集教云相违覆而得理者犹弃弊屩而得珠玉也然人心苦不能尽唯○今案陈俞本删教云以下考严辑诸葛亮教据蜀志董和传引理作中得作获唯下有徐元直处兹不惑又董幼宰参署七年云云传钞者脱去耳中理详本卷上」<br/><br/>　　未尝脱屩「娄承先别传云自云征讨常著戎服未尝脱屩也○今案陈俞本同」往市卖屩「俗说曰刘真长居丹徒家至贫往市卖屩路经射堂方回数出射堂呼之答曰老母朝来未得食至市货屩不得展诣也○今案御览六百九十八引俗说屩作履与陈俞本皆事同而于道多者至四五十量余常亲将人散之或投林草或投渊谷明日视之悉复聚矣或云见狸衔而聚之○今案学津本搜神记卷七作元康太安之间江淮之域余常句作人或散去无渊谷句聚矣作如故餘同陈俞本与本钞学津本互有同异」<br/><br/>　　○屐八十六<br/><br/>　　榰以践泥「释名曰屐稽也谓两足榰以践泥也帛屐以帛作之如屩也○今案见释衣服篇吴琯本谓作為毕校本注云今本雨作两误也据御览引改考陈俞本与原钞皆作两是作两已非今本矣」<br/><br/>　　以备炊爨「汝南先贤传云戴良嫁女布裳木屐之服也○今案御览六百九十八引汝南先贤传无之服也三字及以备句餘同陈俞本亦删去之服也三字」妇女漆画「俗通云延熹中京师长者皆著木屨妇人始嫁以漆画屐五采為系○今案御览六百四十四引风俗通以漆句改至作漆画餘同陈俞本人作女以改作五下有色字餘亦同」<br/><br/>　　振屐得平原君「孔聚子儒服曰子高成长裙振方屐麄婴见平原君○今案陈俞本改注孔穿振方屐见平原君九字考裘校本孔丛子儒服第十二成作衣振下有褒袖二字婴作翣餘同又案成乃曳之譌比衣字胜婴是冠婴亦比翣字胜」<br/><br/>　　荷屐诣桓司空「庾仲雍荆州记曰刘盛公江人桓司空临江与上佐游于灵溪盛公诣市还著白帽布衣以杖荷屐诣桓司空○今案本钞帽篇引白作练御览六百九十八引庾荆州记脱白帽二字陈本无江人以上临江作临州白帽四字作皂盖布裙俞本亦作州作皂帽颇多删节」<br/><br/>　　著屐出阁「义熙起居注曰兼黄门郎徐应真出為散骑著屐出省阁有司奏乃免官○今案陈俞本真作楨餘同原钞改真详本卷上」挈屐而归「华阳国志曰何随家养竹园人盗其□随过行见之恐盗者觉怖走伤其足随乃挈屐徐步而归○今案汉魏丛书本华阳后贤志过作遇顾校本过作偶餘同陈俞本养作有觉怖作惊无伤其足随四字徐作徒餘同」<br/><br/>　　著屐徐行「神仙传曰左慈见孙讨逆使慈行於马前著鞭駈马操矛逐之慈著木屐策杖徐行终莫能及○王石华校凡陈本所无之字皆旁勒谬甚今案龙威秘书本神仙传屐误履本钞百二十三矛篇引亦误作履已据此订正陈俞本脱便慈句马下添逐慈二字又脱操矛句餘同」<br/><br/>　　著屐行水「异苑云丹阳县故湖侧有梅姑庙姑生时有道术能著履行水上也○今案学津本异苑卷五县下无故字夹注云梅一作庥屐又误履陈俞本亦作厤餘与本钞同」<br/><br/>　　指深一寸左右五孔「秦记云霖雨河渭溢蒲扳津监寇登于河中得一隻屐长七尺三寸称屐五指长尺餘指文深一寸左右通五孔○今案御览六百九十八引秦记无霖雨渭三字三寸作二寸称屐作称履指文深作指尺无左右句陈俞本亦脱左右句颇有增引字句微异」<br/><br/>　　箱不觉小「异苑曰武陵阮南宗超之奉玄经好道元嘉中亡将葬其从兄简之来相料忽失所在因复更观小箱见屐在其中不觉屐大不屐道小也○今案未五字必有脱考学津本异苑卷五无阮南二字无玄字道下有宋字葬下有犹未闔棺四字相料作会葬忽失以下作啟盖视之但见双屐在棺中陈俞本照近本改并改标目因注无标目四字也此条虽微有脱误然尚从异苑古本引来」<br/><br/>　　祭酒学作「杜祭酒传曰君為家清贫因穷学作屐以资供养之费屐為实价皆先其善价或误得多直輒解而还○今案陈俞本為家作治家脱皆先六字餘同」阮孚蜡屐「世说曰阮孚集好屐其有謁阮者既见阮自蜡屐因叹曰未知一生养著几补屐神甚畅○今案世说雅量篇謁作诣自下有吹火二字裲作量甚作色陈俞本改引今晋书非是」<br/><br/>　　铁屐登城「王晋书曰石勒击刘曜曜使人守城门勒往向城门使人著铁屐施钉登城○今案见今晋书无曜使十一字陈俞皆改引今晋书」<br/><br/>　　北堂书钞卷第一百三十六</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9742.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9744.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

