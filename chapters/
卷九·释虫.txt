<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《尔雅注疏》正文_卷九·释虫_郭璞作品 - 维普阅读网</title>
<meta name="keywords" content="尔雅注疏,尔雅注疏原文,尔雅注疏阅读,卷九·释虫全文,郭璞作品" />
<meta name="description" content="尔雅注疏原文阅读,卷九·释虫全文在线阅读,郭璞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-505-5908.html";
var nextpage="novel-read-505-5910.html";
var indexpage = "novel-chapter-505.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-505.html">尔雅注疏</a></strong>
<strong><a href="novel-chapter-505.html">尔雅注疏目录</a></strong>
<span>卷九·释虫</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-505-5908.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷九·释虫</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=郭璞&amp;searchsubmit=yes"  target="_blank">郭璞</a><span class="divide">|</span>发布时间：2014-09-20 23:21:28<span class="divide">|</span></p>
<div class="page-body">
<div class="page-content">
<p>[疏]“释虫第十五”。○释曰：案，《说文》虫者，裸毛羽鳞介之总称也。此篇广释诸虫之名状，故曰释虫。<br/>　　螜，天蝼。（蝼蛄也。《夏小正》曰：“螜则鸣。”○螜，音斛。）<br/>　　[疏]“螜，天蝼”。注“蝼蛄也。《夏小正》曰：‘螜则鸣。’”○释曰：螜，一名天蝼，一名硕鼠，即今之蝼蛄也。《夏小正》者，《大戴礼》之篇名。以虫、鱼、草、木正十二月之节候，起於夏后氏，故曰《夏小正》。其三月云“螜则鸣。螜，天蝼”是也。<br/>　　蜚，蠦蜰。（蜰即负盘，臭虫。○蜚，音费。蠦，音芦。蜰，音肥。）<br/>　　[疏]“蜚，蠦蜰”。注“蜰即负盘，臭虫”。○释曰：案《洪范五行传》云：蜚，负蠜。夷狄之物，越之所生，其为虫臭恶，南方湿气之所生也。《本草》曰：蜚，厉虫也。然则蜚是臭恶之虫，害人之物，故《春秋左氏传》曰：“有蜚，不为灾，亦不书”也。《春秋》经传皆云“有蜚”。则此虫名蜚，一名蠦蜰。而舍人、李巡皆云“蜚蠦，一名蜰”，非也。此虫一名负盘，《汉书》及《左传》注多作“负蠜”者，以此下有“草虫，负蠜”，故相涉误耳。<br/>　　螾，入耳。（蚰蜒。○螾，音引。，音演。）<br/>　　[疏]“螾，入耳”。注“蚰蜒”。○释曰：此虫象吴公，黄色而细长，呼为吐古。案《方言》云：“蚰蜒（由延二音），自关而东谓之蚰，或谓之入耳，或谓之蜄&lt;虫麗&gt;（音丽）。赵魏之间或谓之蚨虶（扶于）。北燕谓之&lt;虫丑&gt;蚭（&lt;虫丑&gt;，奴六切。蚭，音尼）。”江东人呼蛩（音巩）。今蚰蜒，喜入人耳者也。<br/>　　蜩，螂蜩。（《夏小正》传曰：“螂蜩者，五彩具。”○蜩，音调。）螗蜩。（《夏小正》传曰：“螗蜩者蝘。”俗呼为胡蝉，江南谓之螗蛦，音夷。）蚻，蜻蜻。（如蝉而小。《方言》云：“有文者谓之螓。”《夏小正》曰：“鸣蚻，虎悬。”），茅蜩。（江东呼为茅截，似蝉而小，青色。○蚻，音札。，音节。）蝒，马蜩。（蜩中最大者为马蜩。）蜺，寒蜩。（寒螿也。似蝉而小，青赤。《月令》曰：“寒蝉鸣。”）蜓蚞，螇螰。（即蝭蟧也，一名蟪蛄。齐人呼螇螰。○蜓，音挺。蚞，音木。）<br/>　　[疏]“蜩，螂蜩”至“螇螰”。○释曰：此辨蝉之大小及方言不同之名也。云“蜩”者，目诸蜩也，“螂蜩五彩具”者也。螗蜩俗呼胡蝉，似蝉而小，鸣声清亮者也。蚻，一名蜻蜻，如蝉而小，有文者也。，一名茅蜩，似蝉而小，青色者也。蝒，一名马蜩，一名马蝉，蝉中最大者也。蜺，一名寒蜩，又名寒螿，似蝉而小，青赤色者也。关东谓蟪蛄为蜓蚞，齐谓之螇螰也。○注“夏小”至“彩具”。○释曰：在五月记时也。○注“夏小”至“音夷”。○释曰：云“螗蜩者蝘”者，亦在五月。舍人曰：“皆蝉也。”方语不同，三辅以西为蜩，梁宋以东谓蜩为蝘。陆机云：“螗，一名蝘虭。”《字林》虭或作嘹也。青徐人谓之螇螰。然则螗、蝘亦皆蝉也。《大雅&#8226;荡》篇云“如蜩如螗”是也。○注“如蝉”至“虎县”。○释曰：舍人曰：“小蝉也，蜻蜻者。”案《方言》云：“蝉，楚谓之蜩，宋卫之间谓之螗蜩，陈郑之间谓之螂蜩，秦晋之间谓之蝉，海岱之间谓之&lt;虫奇&gt;。其小者谓之麦蚻，有文者谓之螓。”是也。《诗&#8226;硕人》云：“螓首蛾眉。”郑云：“螓谓蜻蜻。”此虫额广而且方，故以比妇人之首也。某氏解此云“鸣蚻蚻”者也。云“《夏小正》曰”者，在四月。彼云：“鸣蚻蚻者，虎县也。鸣而後知之，故先鸣而後蚻。”是也。○注“《月令》曰：‘寒蝉鸣。’”○释曰：在七月。郑注云：“寒蝉、寒蜩，谓蜺也。”是。○注“即蝭”至“螇螰”。○释曰：案《方言》云：“蛥蚗（音拆玦），齐谓之螇螰，楚谓之蟪蛄。”《楚辞》云“蟪蛄鸣兮啾啾”是也。“或谓之蛉（音零）蛄，秦谓之蛥蚗。自关而东谓之虭蟧（貂料二音），或谓之蝭（音帝）蟧，或谓之蜓蚞”。然则亦皆蝉之别名耳。<br/>　　蛣蜣，蜣螂。（黑甲虫，啖粪土。○蛣，起吉切。蜣，音羌。）<br/>　　[疏]“蛣蜣，蜣螂”。○释曰：蛣蜣，一名蜣螂。黑甲，翅在甲下，啖粪土，喜取粪作丸而转之。《庄子》曰“蛣蜣之智，在於转丸”是也。<br/>　　蝎，蛣&lt;虫屈&gt;。（木中蠹虫。○蝎，音曷。&lt;虫屈&gt;音，屈。）<br/>　　[疏]“蝎，蛣&lt;虫屈&gt;”。○释曰：木中蠹虫。解在下。<br/>　　蠰，齧桑。（似天牛，角长，体有白点。喜�桑树，作孔入其中。江东呼为齧髮。○蠰，音饷。）<br/>　　[疏]“蠰，齧桑”。○释曰：蠰，一名齧桑，江东呼齧髮。形似天牛，长角，体有白点。喜齧桑树，作孔入其中。因名云。<br/>　　诸虑，奚相。（未详。）蜉蝣，渠略。（似蛣蜣，身狭而长，有角，黄黑色。丛生粪土中，朝生暮死。猪好啖之。○蜉，音浮。蝣，音游。）<br/>　　[疏]“蜉蝣，渠略”。○释曰：舍人曰：“蜉蝣，一名渠略。南阳以东曰蜉蝣，梁、宋之间曰渠略。”郭云：“似蛣蜣，身狭而长，有角，黄色。丛生粪土中，朝生暮死。猪好啖之。”《夏小正》曰：“蜉蝣，渠略也。朝生而莫死。”《诗&#8226;曹风》云：“蜉蝣之羽。”陆机《疏》云：“蜉蝣，方土语也，通谓之渠略。似甲虫，有角，大如指，长三四寸，甲下有翅能飞。夏月阴雨时地中出。今人烧炙，啖之美如蝉也。”樊光谓之“粪中蝎虫，随阴雨时为之，朝生而夕死”。<br/>　　蛂，蟥蛢。（甲虫也。大如虎豆，绿色，今江东呼黄蛢。音瓶。○蛂，步结切。蟥，音黄。）<br/>　　[疏]“蛂，蟥蛢”。○释曰：蛂，一名蟥蛢，甲虫也。形大如虎豆，绿色。<br/>　　蠸，舆父，守瓜。（今瓜中黄甲小虫，喜食瓜叶，故曰守瓜。○蠸，音权。父，音甫。）<br/>　　[疏]“蠸，舆父，守瓜”。○释曰：蠸，舆父，一名守瓜。黄甲小虫，喜食瓜叶，因名守瓜。<br/>　　蝚，蛖蝼。（蛖蝼，蝼蛄类。○蝚，音柔。蛖，武江切。）<br/>　　[疏]“蝚，蛖蝼”。注“蛖蝼，蝼蛄类”。○释曰：案《方言》云：“蛄诸谓之杜蛒（音格）。蝼蛭谓之蝼蛄（音窒），或谓之蟓蛉（象铃二音）。南楚谓之杜狗，或谓之蛞蝼。”然则此言蝚及蛖蝼者，亦蝼蛄之异名耳。<br/>　　不蜩，王蚥。（未详。）蛄，强蝆。（今米谷中蠹小黑虫是也。建平人呼为蝆子，音芈姓。○，音施。蝆，亡婢切。）<br/>　　[疏]“蛄，强蝆”。○释曰：《方言》云：“蛄谓之强蝆。”今米谷中小黑蠹虫也。江东谓之（音加），建平人呼蝆子。音楚姓芈之芈。<br/>　　不过，蟷蠰。（蟷蠰，螗螂别名。）其子蜱蛸。（一名&lt;虫尃&gt;蟭，蟷蠰卵也。○蟷，于郎切。蠰，音相。蜱，音毗。蛸，音消。）<br/>　　[疏]“不过，蟷蠰。其子碑蛸”。○释曰：不过，一名蟷蠰，一名蟷螂，螵蛸母也。其子一名蜱蛸，一名&lt;虫尃&gt;蟭，一名螵蛸，蟷蠰卵也。《方言》云：“谭鲁以南谓之蟷蠰，三河之域谓之螳螂，燕赵之际谓之食庬，齐杞以东谓之马榖，其子同名螵蛸也。”《月令》仲夏云“螳螂生”是也。<br/>　　蒺藜，蝍蛆。（似蝗而大腹，长角，能食蛇脑。○蝍，音即。蛆，子余切。）<br/>　　[疏]“蒺藜，蝍蛆”。○释曰：蒺藜，一名蝍蛆。《广雅》云“蝍蛆，蜈蚣也。”郭云：“似蝗而大腹，长角，能食蛇脑。”则非蜈蚣也。《庄子》云“蝍蛆，甘带”是也。<br/>　　蝝，蝮蜪。（蝗子未有翅者。《外传》曰：“虫舍蚳蝝。”○蝝，音缘。蝮，孚福切。蜪，音陶。）<br/>　　[疏]“蝝，蝮蜪”。○释曰：蝝，一名蝮蜪，蝗子未有翅者。《春秋》宣十五年“冬，蝝生”是也。○注“《外传》曰：‘虫舍蚳蝝。’”○释曰：此《鲁语》里革谏宣公之辞也。韦氏解曰：“蚳，螘子也，可以为醢。蝝，蝮蜪也，可食。舍，不取也。”<br/>　　蟋蟀，蛩。（今促织也。亦名青蛚。○蛩，音拱。）<br/>　　[疏]“蟋蟀，蛩”。○释曰：蟋蟀，一名蛩，今促织也。亦名青蛚。《诗&#8226;唐风》云：“蟋蟀在堂，岁聿其暮。”陆机《疏》云：“蟋蟀，似蝗而小，正黑有光泽如漆，有角翅。一名蛩，一名蜣蛚。楚人谓之王孙，幽州人谓之趋织。里语曰：‘趋织鸣，懶妇惊’是也。”<br/>　　蟼，蟆。（蛙类。○蟼，音警。）<br/>　　[疏]“蟼，蟆”。注“蛙类”。○释曰：此自一种虾蟆也。<br/>　　蛝，马&lt;虫戔&gt;。（马蠲，蚐，俗呼马&lt;虫逐&gt;。○蛝，音闲。&lt;虫戔&gt;，音栈。）<br/>　　[疏]“蛝，马&lt;虫戔&gt;”。○释曰：蛝虫，一名马&lt;虫戔&gt;，一名马蠲、蚐，俗呼马&lt;虫逐&gt;。《方言》云：“马蚿（音弦），北燕谓之蛆蟝（音子余切）。其大者谓之马柚（音逐）。”是也。<br/>　　蛗螽，蠜。（《诗》曰：“趯趯阜螽。”○蛗，音阜。螽，音终。）草螽，负蠜。（《诗》云：“喓喓草虫。”谓常羊也。○蠜，音凡）。蜤螽，蜙蝑。（蜙&lt;虫從&gt;也，俗呼蝽&lt;虫黍&gt;。○蜤，音斯。蜙，音松。蝑，音胥。）蟿螽，螇蚸。（今俗呼似蜙&lt;虫從&gt;而细长、飞翅作声者为螇蚸。○蟿，音契。蚸，音历。）土螽，蠰谿。（似蝗而小，今谓之土&lt;虫桀&gt;。○蠰，音壤。）<br/>　　[疏]“蛗螽”至“蠰谿”。○释曰：蛗螽之族，厥类实烦，此辨之也。蛗螽，一名蠜。李巡曰：“蝗子也。”陆机《疏》云：“今人谓蝗子为螽子，兖州人谓之螣。”许慎云：“蝗，螽也。”蔡邕云：“螽，蝗也。”明是一物。草虫，一名负蠜，一名常羊。陆机云：“小大长短如蝗也，奇音青色，好在茅草中。”又一名草虫，《诗》云“喓喓草虫，趯趯蛗螽”是也。蜤螽，《周南》作“螽斯”，《七月》作“斯螽”。虽字异文倒，其实一也。一名蜙蝑，一名蜙&lt;虫從&gt;，一名蝽&lt;虫黍&gt;。陆机云：“幽州人谓之舂箕。舂箕即舂黍，蝗类也。长而青，长角，长股，股鸣者也。或谓似蝗而小，班黑，其股似玳瑁，又五月中以两股相切作声，闻数十步者是也。”蟿螽，一名螇蚸，形似蜙&lt;虫從&gt;而细长、飞翅作声者是也。土螽，一名蠰谿，今谓之土&lt;虫桀&gt;。江南呼虴蛨，又名虴蜢，形似蝗而小，善跳者是也。○注“《诗》云：‘喓喓草虫，趯趯蛗螽。’”○释曰：《召南&#8226;草虫》篇文也。<br/>　　螼蚓，蜸蚕。（即蜿蟺也，江东呼寒蚓。○螼，蜣引切。蜸，苦显切。蚕，他典切。）<br/>　　[疏]“螼蚓，蜸蚕”。○释曰：螼蚓，一名蜸蚕，即蜿蟺也。《广雅》云：“蜿蟺，蚯蚓也。”《月令》四月“蚯蚓出”，十一月“蚯蚓结”是也。江东呼寒蚓。郭云：“蚯蚓，土精，无心之虫，与蛗螽交者也。”<br/>　　莫貈，螳螂，蛑。（螳螂，有斧虫，江东呼石螂。孙叔然以《方言》说此，义亦不了。○貈，音鹤。蛑，音谋。）<br/>　　[疏]“莫貈，螳螂，蛑”。○释曰：莫貈，一名螳螂，一名蛑，即上“不过”也。捕蝉而食，有臂若斧，奋之当轶不避。《庄子》云“犹螳螂之怒臂以当车轶”是也。江东呼为石螂，又名齕肱。○注“孙叔然以《方言》说此，义亦不了”。○释曰：《方言》云：“螳螂谓之髦，或谓之町，或谓之芈芈。”孙炎取此《方言》之文以虰上属为说。案《说文》以虰蛵、负劳为一，则《方言》之说既失其指，孙氏引之为说，是亦不了也。<br/>　　虰蛵，负劳。（或曰即蜻蛉也，江东呼狐梨。所未闻。○虰，音丁。蛵，音馨。）<br/>　　[疏]“虰蛵，负劳”。○释曰：即蜻蛉，六足四翼虫也。一名虰蛵，一名负劳，江东呼狐梨。《方言》云：“蜻蛉谓之蝍蛉。”淮南人又呼&lt;虫康&gt;&lt;虫尹&gt;（音康尹）。《字林》云：“一名桑根。”陶注《本草》云“一名蜻蜓”是也。○注“或曰”至“未闻”。○释曰：云“所未闻”者，虽有或人之说，但经典未闻所出，示其无质，故云“所未闻”。<br/>　　蜭，毛蠹。（即蛓。○蜭，户感切。）<br/>　　[疏]“蜭，毛蠹”。○释曰：蜭，一名毛蠹，即也。《说文》云：“蛓，毛虫。”今俗呼为毛蛓，有毒，螫人。《楚辞》云“蛓缘兮我裳”是也。<br/>　　蟔，蛅蟴。（蛓属也。今青州人呼为蛅蟴。孙叔然云“八角螫虫”，失之。○蟔，音墨。蟴，音斯。）<br/>　　[疏]“蟔，蛅蟴”。○释曰：蟔，一名蛅蟴，即蛓类也。青州人呼蛅蟴。○注“孙叔然云‘八角螫虫’，失之”。○释曰：此即毛虫，何止八角？故云“失之”。螫犹蠚也。《字林》云：“虫行毒也。”<br/>　　蟠，鼠负。（瓮器底虫。○蟠，音烦。）<br/>　　[疏]“蟠，鼠负”。○释曰：此与下“蛜威，委黍”是一。故下注“委黍”云：“旧说鼠妇别名。”则此虫一名蟠，一名鼠负。负或作婦。《本草》作妇，一名蛜威，一名委黍也。陆机云：“在壁根下、瓮器底土中生，似白鱼者是也。”陶注《本草》云：“多在鼠坎中，鼠背负之。”然与鼠&lt;虫帚&gt;及鼠妇则似乖。《诗&#8226;东山》云“伊威在室”是也。<br/>　　蟫，白鱼。（衣书中虫，一名蛃鱼。○蟫，音淫。）<br/>　　[疏]“蟫，白鱼”。○释曰：此衣书中虫也，一名蟫，一名白鱼，一名蛃鱼。《本草》谓之“衣鱼”是也。<br/>　　蛾，罗。（蚕蛾。○蛾，音娥。）<br/>　　[疏]“蛾，罗”。○释曰：此即蚕蛹所变者也。《说文》云：“蛾，罗也”是。<br/>　　螒，天鸡。（小虫，黑身，赤头，一名莎鸡，又曰樗鸡。○螒，音汗。）<br/>　　[疏]“螒，天鸡”。○释曰：此黑身、赤头小虫也。一名螒，一名天鸡，一名莎鸡，又曰樗鸡。李巡曰：“一名酸鸡。”《诗&#8226;豳风&#8226;七月》云：“六月莎鸡振羽。”陆机《疏》云：“如蝗而班色，毛翅数重，其翅正赤，六月中飞而振羽，索索作声。幽州人谓之蒲错是也。”<br/>　　傅，负版。（未详。）强，蚚。（即强丑捋。○蚚，音祈。）<br/>　　[疏]“强，蚚”。○释曰：强，虫名也。一名蚚，好自摩捋者，盖蝇类。<br/>　　蛶，螪何。（未详。）螝，蛹。（蚕蛹。○蛶，音劣。螪，音商。螝，音龟。）<br/>　　[疏]“螝，蛹”。○释曰：即蚕所变者，一名螝，又名蛹也。<br/>　　蜆，缢女。（小黑虫，赤头，喜自经死，故曰缢女。○蜆，音演。）<br/>　　[疏]“蜆，缢女”。○释曰：蜆，小黑虫也。赤头，喜自缢，故又名缢女。《说文》云“蜕为蝶”是也。○注“喜自经死”。○释曰：经即缢也。《晋语》申生使猛足辞於狐突，乃雉经於新城庙。僖四年《左氏传》云：“十二月戊申，缢于新城。”是谓缢为经也。<br/>　　蚍蜉，大螘。（俗呼为马蚍蜉。）小者螘。（齐人呼蚁蚁蛘。）蠪，朾螘。（赤駁蚍蜉。）螱，飞螘。（有翅。）其子蚳。（蚳，蚁卵。《周礼》曰：“蜃蚳酱。”○螘，鱼绮切。蠪，音聋。朾，直耕切。螱，音尉。蚳，音池。）<br/>　　[疏]“蚍蜉”至“子蚳”。○释曰：此辨众螘及其子名也。螘，通名也。其大者，别名蚍蜉，俗呼马蚍蜉。小者即名螘，齐人呼蚁蛘。《方言》云：“蚍蜉，齐鲁之间谓之玄蚼蟓（驹、养二音），西南梁益之间谓之玄蚼，燕谓之蛾蛘（蚁、养二音），其场谓之坻，或谓之垤。”是也。其大而赤色斑驳者名蠪，一名朾螘。有翅而飞者名螱，即飞螘也。其子在卵者名蚳，可以作醢。○注“《周礼》曰：‘蜃蚳酱。’”○释曰：案《周礼&#8226;醢人》职曰：“馈食之豆，蜃蚳醢。”醢则酱之有肉者，故此云酱也。<br/>　　次蟗，蜘蛛。蜘蛛，蛛蝥。（今江东呼蝃蝥，音掇。○蟗，音秋。蜘，音知。蛛，音诛。蝥，音谋。）土蜘蛛。（在地中布网者。）草蜘蛛。（络幕草上者。）<br/>　　[疏]“次蟗”至“草蜘蛛”。○释曰：此辨蜘蛛方言及在土、在草之名也。次蟗，即蜘蛛别名也。又一名蛛蝥，今江东呼蝃蝥。《说文》谓之鼄蝥，作罔蛛蝥也。《方言》云：“自关而西、秦晋之间谓之蛛蟊。自关而东、赵魏之郊谓之蜘蛛。或谓之蠾&lt;虫臾&gt;（烛、臾二音）。”“北燕朝鲜洌水之间谓之蝳蜍（毒、馀二音）。”郭又云：“齐人又呼社公，亦言罔公。”其在地中布网者名土蜘蛛。其作网络幕草上者名草蜘蛛也。<br/>　　土蜂（今江东呼大蜂在地中作房者为土蜂，啖其子，即马蜂，今荆巴间呼为蟺，音惮。）木蜂。（似土蜂而小，在树上作房，江东亦呼为木蜂，又食其子。○蜂，音蜂。）<br/>　　[疏]“土蜂。木蜂”。○释曰：此辨蜂在土、在木之异也。《说文》云：“蜂，飞虫，螫人者。”其形大，在地中作房而啖其子者，名士蜂，又名马蜂。今荆巴间呼为蟺。其形差小，在树上作房者，名木蜂，亦食其子。○注“音惮”。○释曰：嫌读为蛩蟺之蟺，故音之。<br/>　　蟦，蛴螬。（在粪土中。）蝤蛴，蝎。（在木中。今虽通名为蝎，所在异。○蟦，音费。蝤，音囚。）<br/>　　[疏]“蟦，蛴螬。蝤蛴，蝎”。○释曰：此辨蝎在土、在木之异名也。其在粪土中者，名蟦蛴，又名蛴螬。其在木中者，《方言》云：“关东谓之蝤蛴，梁益之间谓之蝎。”上文“蝎，蛣&lt;虫屈&gt;”，郭云“木中蠹”。下文“蝎，桑蠹”，郭云“即蛣&lt;虫屈&gt;”。然则蟦蛴也，蛴螬也，蝤蛴也，蛣&lt;虫屈&gt;也，桑蠹也，蝎也，一虫而六名也。以在木中白而长，故诗人以比妇人之颈。《硕人》云“领如蝤蛴”是也。<br/>　　蛜威，委黍。（旧说鼠&lt;虫帚&gt;别名。然所未详。○蛜，音伊。）蠨蛸，长踦。（小蜘蛛长脚者，俗呼为喜子。○蠨，音箫。蛸，所交切。踦，巨绮切。）<br/>　　[疏]“蠨蛸，长踦”。○释曰：此小蜘蛛长脚者，一名蠨蛸，一名长踦，俗呼为喜子。《诗&#8226;东山》云：“蠨蛸在户。”陆机《疏》云：“一名长脚，荆州、河内人谓之喜母。此虫来著人衣，当有亲客至，有喜也，幽州人谓之亲客。亦如蜘蛛为罗罔居之。”是也。<br/>　　蛭蝚，至掌。（未详。）国貉，虫蠁。（今呼蛹虫为蠁。《广雅》云：“士蛹，蠁虫。”○蛭，音直反。）<br/>　　[疏]“国貉，虫蠁”。○释曰：此蛹虫也，今俗呼为蠁，一名国貉，一名虫蠁。《说文》云：“知声虫也。”《广雅》云“上蛹，蠁虫”是也。<br/>　　蠖，蚇蠖。（今蝍&lt;虫就&gt;。○蠖，於郭切。蚇，音尺。）<br/>　　[疏]“蠖，蚇蠖”。○释曰：蠖，一名蚇蠖。郭云：“今蝍&lt;虫就&gt;。”《方言》云：“蠀&lt;虫就&gt;谓之蚇蠖（音即&lt;虫就&gt;）。”郭云：“又呼步屈。”《说文》云：“蠖，屈伸虫也。”《易&#8226;系辞》云“尺蠖之屈，以求信”者，是也。<br/>　　果蠃，蒲卢。（即细腰蜂也，俗呼为蠮螉。）螟蛉，桑虫。（俗谓之桑蟃，亦曰戎女。○螟，音冥。蛉，音令。）<br/>　　[疏]“果蠃，蒲卢。螟蛉，桑虫”。○释曰：案《诗&#8226;小雅&#8226;小宛》云：“螟蛉有子，果蠃负之。”果蠃，一名蒲卢，即细腰蜂也，俗呼为蠮螉。《方言》云：“蜂，燕赵之间谓之蠓螉。其小者谓之蠮螉。”郑注《中庸》以“蒲卢”为“土蜂”。《说文》云：“细要土蜂也，天地之性，细要纯雄无子。”螟蛉，一名桑虫，一名桑蟃，一名戎女。陆机云：“螟蛉者，桑上小青虫也，似步屈，其色青而细小，或在草莱上。蜾蠃，土蜂也，似蜂而小腰，取桑虫负之於木空中，七日而化为子。”《法言》云：“螟蛉之子，殪而逢蜾蠃，祝之曰：类我类我，久则肖之。”是也。<br/>　　蝎，桑蠹。（即蛣&lt;虫屈&gt;。）荧火，即炤。（夜飞，腹下有火。○炤，音照。）<br/>　　[疏]“萤火，即炤”。○释曰：荧火，一名即炤。夜飞，腹下有火虫也。《本草》又名夜光，一名熠燿。《月令》季夏“腐草为荧”。腐草此时得暑湿之气，故为荧。至秋而天沈阴，数雨，荧火夜飞之时也。《诗&#8226;东山》云“熠燿宵行”是也。<br/>　　密肌，继英。（未详。）蚅，乌蠋。（大虫，如指，似蚕，见《韩子》。）<br/>　　[疏]“蚅，乌蠋”。○释曰：蚅，一名乌蠋，形似蚕而大如指。《诗&#8226;大雅&#8226;韩奕》云：“鞗革金厄。”毛亦云：“厄，乌蠋”也。○注“似蚕，见《韩子》”。○释曰：案《韩子&#8226;内储说上》七术其三日“信赏尽能”。云：“蟺似蛇，蚕似蠋。人见蛇则惊骇，见蠋则毛起。然而妇人拾蚕，而渔者握蟺，利之所在，则忘其所恶，皆为孟贲。”是其事也。<br/>　　蠓，蠛蠓。（小虫，似蚋，喜乱飞。○蠓，莫孔切。蠛，亡结切。）<br/>　　[疏]“蠓，蠛蠓”。○释曰：小虫似蚋乱飞者也，名蠓，又名蠛蠓。《列子》云生“朽壤之上，因雨而生，得阳而死”。一名醯鸡。《庄子》云：孔子与老聃语。“出告颜回曰：‘丘之於道也，其犹醯鸡与！’”郭象云“醯鸡者，瓮中蠛蠓”是也。<br/>　　王，蛈蝪。（即螲蟷，似蜘蛛。在穴中有盖，今河北人呼蛈蝪。○蛈，大结切。蝪，音汤。）<br/>　　[疏]“王，蛈蝪”。○释曰：此蜘蛛之一种也，一名螲蟷。穴居布罔，穴口有盖，河北人呼蛈蝪者是也。<br/>　　蟓，桑茧。（食桑叶作茧者，即今蚕。）雔由，樗茧，（食樗叶。○蟓，音象。雔，音雠。）棘茧，（食棘叶。）栾茧。（食栾叶。）蚢，萧茧。（食桑叶者，皆蚕类。○蚢，音杭。）<br/>　　[疏]“蟓桑”至“萧茧”。○释曰：此皆蚕类作茧者，因所食叶异而异其名也。食桑叶作茧者名蟓，即今蚕也。食樗叶、棘叶、栾叶者，名雔由。食萧叶作茧者名蚢。<br/>　　翥丑鏬，（剖母背而生。）螽丑奋，（好奋迅作声。○翥，者庶切。鏬，呼暇切。）强丑捋，（以脚自摩捋。）蜂丑螸，（垂其腴。○螸，音俞。）蝇丑扇。（好摇翅。）<br/>　　[疏]“翥丑”至“丑扇”。○释曰：此辨虫属所生及所好之状不同者也。翥，飞也。丑，类也。虫类能飞翥者谓蝉属，皆剖坼母背以为孔罅而生。螽蝗之类好奋迅作声而飞，强坼之类好以脚自摩捋，蜂类好垂其腴以休息。《说文》云：“螸，垂腴也。”腴即腹下也。青蝇之类好摇翅自扇。<br/>　　食苗心，螟。食叶，蟘。食节，贼。食根，蟊。（分别虫啖食禾所在之名耳，皆见《诗》。○蟘，音特。蟊，音谋。）<br/>　　[疏]“食苗”至“根蟊”。○释曰：此分别虫啖食禾所在之名也。李巡云：“食禾心为螟，言其奸，螟螟难知也。食禾叶者言假贷无厌，故曰蟘也。食禾节者言贪狼，故曰贼也。食禾根者言其税取万民财货，故云蟊也。”孙炎曰：“皆政贪所致，因以为名也。”郭璞直以虫食所在为名。而李巡、孙炎并因托恶政，则灾由政起。虽以食所在为名，而所在之名缘政所致，理为兼通也。陆机《疏》云：“螟似子方而头不赤。螣，蝗也。贼似桃李中蠹，赤头，身长而细耳。或说云‘蟊，蝼蛄也，食苗根为人患’。许慎云：‘吏冥冥犯法即生螟，吏乞贷则生蟘，吏抵冒取民财则生蟊。’旧说云：‘螟螣、蟊贼一种虫也。’如言寇贼奸宄，内外言之尔。故犍为文学曰：‘此四种虫皆蝗也。’实不同，故分别释之。”○注“皆见《诗》”。○释曰：《诗&#8226;小雅&#8226;大田》云：“去其螟螣，及其蟊贼，无害我田稚。”是也。<br/>　　有足谓之虫，无足谓之豸。<br/>　　[疏]“有足谓之虫，无足谓之豸”。○释曰：此对文尔，散文则无足亦曰虫。《月令》春日“其虫鳞”。郑注云“龙蛇之属”是也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-505-5908.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-505-5910.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-505.html" action-type="chapterComment" class="comment"><i></i>尔雅注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

