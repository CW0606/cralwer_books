<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《世说新语》正文_下卷第十二　排调第二十五_刘义庆作品 - 维普阅读网</title>
<meta name="keywords" content="世说新语,世说新语原文,世说新语阅读,下卷第十二　排调第二十五全文,刘义庆作品" />
<meta name="description" content="世说新语原文阅读,下卷第十二　排调第二十五全文在线阅读,刘义庆作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-666-8556.html";
var nextpage="novel-read-666-8558.html";
var indexpage = "novel-chapter-666.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-666.html">世说新语</a></strong>
<strong><a href="novel-chapter-666.html">世说新语目录</a></strong>
<span>下卷第十二　排调第二十五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-666-8556.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>下卷第十二　排调第二十五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘义庆&amp;searchsubmit=yes"  target="_blank">刘义庆</a><span class="divide">|</span>发布时间：2014-10-21 21:48:01<span class="divide">|</span></p>
<div class="page-body">
<div class="page-content">
<p>　1诸葛瑾为豫州，遣别驾到台，语云：「小儿知谈，卿可与语。」连往诣恪，恪不与相见。后于张辅吴坐中相遇，别驾唤恪：「咄咄郎君！」恪因嘲之曰：「豫州乱矣，何咄咄之有？」答曰：「君明臣贤，未闻其乱。」恪曰：「昔唐尧在上，四凶在下。」答曰：「非唯四凶，亦有丹朱。」于是一坐大笑。<br/><br/>　　2晋文帝与二陈共车，过唤锺会同载，即驶车委去。比出，已远。既至，因嘲之曰：「与人期行，何以迟迟？望卿遥遥不至。」会答曰：「矫然懿实，何必同群。」帝复问会：「皋繇何如人？」答曰：「上不及尧、舜，下不逮周、孔，亦一时之懿士。」<br/><br/>　　3锺毓为黄门郎，有机警，在景王坐燕饮。时陈群子玄伯、武周子元夏同在坐，共嘲毓。景王曰：「皋繇何如人？」对曰：「古之懿士。」顾谓玄伯、元夏曰：「君子周而不比，群而不党。」<br/><br/>　　4嵇、阮、山、刘在竹林酣饮，王戎后往。步兵曰：「俗物已复来败人意！」王笑曰：「卿辈意，亦复可败邪？」<br/><br/>　　5晋武帝问孙皓：「闻南人好作尔汝歌，颇能为不？」皓正饮酒，因举觞劝帝而言曰：「昔与汝为邻，今与汝为臣。上汝一杯酒，令汝寿万春！」帝悔之。<br/><br/>　　6孙子荆年少时欲隐，语王武子「当枕石漱流」，误曰「漱石枕流」。王曰：「流可枕，石可漱乎？」孙曰：「所以枕流，欲洗其耳；所以漱石，欲砺其齿。」<br/><br/>　　7头责秦子羽云：「子曾不如太原温颙颍川荀，范阳张华，士卿刘许，义阳邹湛，河南郑诩。此数子者，或謇吃无宫商，或尫陋希言语，或淹伊多姿态，或讙哗少智谞，或口如含胶饴，或头如巾齑杵。而犹以文采可观，意思详序，攀龙附凤，并登天府。<br/><br/>　　8王浑与妇锺氏共坐，见武子从庭过，浑欣然谓妇曰：「生儿如此，足慰人意。」妇笑曰：「若使新妇得配参军，生儿故可不啻如此！」<br/><br/>　　9荀鸣鹤、陆士龙二人未相识，俱会张茂先坐。张令共语。以其并有大才，可勿作常语。陆举手曰：「云间陆士龙。」荀答曰：「日下荀鸣鹤。」陆曰：「既开青云，睹白雉：何不张尔弓，布尔矢？」荀答曰：「本谓云龙骙骙，定是山鹿野麋，兽弱弓强，是以发迟。」张乃抚掌大笑。<br/><br/>　　10陆太尉诣王丞相。王公食以酪。陆还，遂病。明日，与王笺云：「昨食酪小过，通夜委顿。民虽吴人，几为伧鬼。」<br/><br/>　　11元帝皇子生，普赐群臣。殷洪乔谢曰：「皇子诞育，普天同庆。臣无勋焉，而猥颁厚赉。」中宗笑曰：「此事岂可使卿有勋邪？」<br/><br/>　　12诸葛令、王丞相共争姓族先后。王曰：「何不言葛、王，而云王、葛？」令曰：「譬言驴马，不言马驴，驴宁胜马邪？」<br/><br/>　　13刘真长始见王丞相，时盛暑之月，丞相以腹熨弹棋局，曰：「何乃渹？」刘既出，人问王公云何，刘曰：「未见他异，唯闻作吴语耳。」<br/><br/>　　14王公与朝士共饮酒，举琉璃碗谓伯仁曰：「此碗腹殊空，谓之宝器，何邪？」答曰：「此碗英英，诚为清澈，所以为宝耳。」<br/><br/>　　15谢幼舆谓周侯曰：「卿类社树，远望之，峨峨拂青天；就而视之，其根则群狐所托，下聚溷而已！」答曰：「枝条拂青天，不以为高；群狐乱其下，不以为浊。聚溷之秽，卿之所保，何足自称？」<br/><br/>　　16王长豫幼便和令，丞相爱恣甚笃。每共围棋，丞相欲举行，长豫按指不听。丞相曰：「讵得尔？相与似有瓜葛。」<br/><br/>　　17明帝问周伯仁：「真长何如人？」答曰：「故是千斤犗特。」王公笑其言。伯仁曰：「不如卷角牸，有盘辟之好。」<br/><br/>　　18王丞相枕周伯仁膝，指其腹曰：「卿此中何所有？」答曰：「此中空洞无物，然容卿辈数百人。」<br/><br/>　　19干宝向刘真长叙其搜神记，刘曰：「卿可谓鬼之董狐。」<br/><br/>　　20许思文往顾和许，顾先在帐中眠，许至，便径就床角枕共语。既而唤顾共行，顾乃命左右取枕上新衣，易己体上所着。许笑曰：「卿乃复有行来衣乎？」<br/><br/>　　21康僧渊目深而鼻高，王丞相每调之，僧渊曰：「鼻者，面之山；目者，面之渊。山不高则不灵，渊不深则不清。」<br/><br/>　　22何次道往瓦官寺礼拜甚勤，阮思旷语之曰：「卿志大宇宙，勇迈终古。」何曰：「卿今日何故忽见推？」阮曰：「我图数千户郡，尚不能得；卿乃图作佛，不亦大乎？」<br/><br/>　　23庾征西大举征胡，既成行，止镇襄阳。殷豫章与书，送一折角如意以调之。庾答书曰：「得所致，虽是败物，犹欲理而用之。」<br/><br/>　　24桓大司马乘雪欲猎，先过王、刘诸人许。真长见其装束单急，问：「老贼欲持此何作？」桓曰：「我若不为此，卿辈亦那得坐谈？」<br/><br/>　　25褚季野问孙盛：「卿国史何当成？」孙云：「久应竟，在公无暇，故至今日。」褚曰：「古人『述而不作』，何必在蚕室中？」<br/><br/>　　26谢公在东山，朝命屡降而不动。后出为桓宣武司马，将发新亭，朝士咸出瞻送。高灵时为中丞，亦往相祖。先时，多所饮酒，因倚如醉，戏曰：「卿屡违朝旨，高卧东山，诸人每相与言：『安石不肯出，将如苍生何！』今亦苍生将如卿何？」谢笑而不答。<br/><br/>　　27初，谢安在东山居，布衣，时兄弟已有富贵者，翕集家门，倾动人物。刘夫人戏谓安曰：「大丈夫不当如此乎？」谢乃捉鼻曰：「但恐不免耳！」<br/><br/>　　28支道林因人就深公买岇山，深公答曰：「未闻巢、由买山而隐。」<br/><br/>　　29王、刘每不重蔡公。二人尝诣蔡，语良久，乃问蔡曰：「公自言何如夷甫？」答曰：「身不如夷甫。」王、刘相目而笑曰：「公何处不如？」答曰：「夷甫无君辈客。」<br/><br/>　　30张吴兴年八岁，亏齿，先达知其不常，故戏之曰：「君口中何为开狗窦？」张应声答曰：「正使君辈从此出入！」<br/><br/>　　31郝隆七月七日出日中仰卧。人问其故，答曰：「我晒书。」<br/><br/>　　32谢公始有东山之志，后严命屡臻，势不获已，始就桓公司马。于时人有饷桓公药草，中有「远志」。公取以问谢：「此药又名『小草』，何一物而有二称？」谢未即答。时郝隆在坐，应声答曰：「此甚易解：处则为远志，出则为小草。」谢甚有愧色。桓公目谢而笑曰：「郝参军此过乃不恶，亦极有会。」<br/><br/>　　33庾园客诣孙监，值行，见齐庄在外，尚幼，而有神意。庾试之曰：「孙安国何在？」即答曰：「庾稚恭家。」庾大笑曰：「诸孙大盛，有儿如此！」又答曰：「未若诸庾之翼翼。」还，语人曰：「我故胜，得重唤奴父名。」<br/><br/>　　34范玄平在简文坐，谈欲屈，引王长史曰：「卿助我！」王曰：「此非拔山力所能助！」<br/><br/>　　35郝隆为桓公南蛮参军。三月三日会，作诗。不能者，罚酒三升。隆初以不能受罚，既饮，揽笔便作一句云：「娵隅跃清池。」桓问：「娵隅是何物？」答曰：「蛮名鱼为娵隅。」桓公曰：「作诗何以作蛮语？」隆曰：「千里投公，始得蛮府参军，那得不作蛮语也？」<br/><br/>　　36袁羊尝诣刘恢，恢在内眠未起。袁因作诗调之曰：「角枕粲文茵，锦衾烂长筵。」刘尚晋明帝女，主见诗不平，曰：「袁羊，古之遗狂！」<br/><br/>　　37殷洪远答孙兴公诗云：「聊复放一曲。」刘真长笑其语拙，问曰：「君欲云那放？」殷曰：「□（木翕）腊亦放，何必其椧鎗铃邪？」<br/><br/>　　38桓公既废海西，立简文。侍中谢公见桓公，拜，桓惊笑曰：「安石，卿何事至尔？」谢曰：「未有君拜于前，臣立于后！」<br/><br/>　　39郗重熙与谢公书，道：「王敬仁闻一年少怀问鼎，不知桓公德衰？为复后生可畏？」<br/><br/>　　40张苍梧是张凭之祖，尝语凭父曰：「我不如汝。」凭父未解所以，苍梧曰：「汝有佳儿。」凭时年数岁，敛手曰：「阿翁，讵宜以子戏父？」<br/><br/>　　41习凿齿、孙兴公未相识，同在桓公坐。桓语孙：「可与习参军共语。」孙云：「『蠢尔蛮荆』，敢与大邦为雠！」习云：「『薄伐猃狁』，至于太原。」<br/><br/>　　42桓豹奴是王丹阳外生，形似其舅，桓甚讳之。宣武云：「不恒相似，时似耳。恒似是形，时似是神。」桓逾不说。<br/><br/>　　43王子猷诣谢万，林公先在坐，瞻瞩甚高。王曰：「若林公须发并全，神情当复胜此不？」谢曰：「唇齿相须，不可以偏亡。须发何关于神明！」林公意甚恶，曰：「七尺之躯，今日委君二贤。」<br/><br/>　　44郗司空拜北府，王黄门诣郗门拜，云：「应变将略，非其所长。」骤咏之不已。郗仓谓嘉宾曰：「公今日拜，子猷言语殊不逊，深不可容！」嘉宾曰：「此是陈寿作诸葛评，人以汝家比武侯，复何所言？」<br/><br/>　　45王子猷诣谢公，谢曰：「云何七言诗？」子猷承问，答曰：「昂昂若千里之驹，泛泛若水中之凫。」<br/><br/>　　46王文度、范荣期俱为简文所要。范年大而位小，王年小而位大。将前，更相推在前，既移久，王遂在范后。王因谓曰：「簸之扬之，糠秕在前。」范曰：「洮之汰之，砂砾在后。」<br/><br/>　　47刘遵祖少为殷中军所知，称之于庾公。庾公甚忻然，便取为佐。既见，坐之独榻上与语。刘尔日殊不称，庾小失望，遂名之为「羊公鹤」。昔羊叔子有鹤善舞，尝向客称之，客试使趋来，氃氋而不肯舞，故称比之。<br/><br/>　　48魏长高雅有体量，而才学非所经。初宦当出，虞存嘲之曰：「与卿约法三章：谈者死，文笔者刑，商略抵罪。」魏怡然而笑，无忤于色。<br/><br/>　　49郗嘉宾书与袁虎，道戴安道、谢居士云：「恒任之风，当有所弘耳。」以袁无恒，故以此激之。<br/><br/>　　50范启与郗嘉宾书曰：「子敬举体无饶，纵掇皮无余润。」郗答曰：「举体无余润，何如举体非真者？」范性矜假多烦，故嘲之。<br/><br/>　　51二郗奉道，二何奉佛，皆以财贿。谢中郎云：「二郗谄于道，二何佞于佛。」<br/><br/>　　52王文度在西州，与林法师讲，韩、孙诸人并在坐，林公理每欲小屈。孙兴公曰：「法师今日如着弊絮在荆棘中，触地挂阂。」<br/><br/>　　53范容期见郗超俗情不淡，戏之曰：「夷、齐、巢、许一诣垂名。何必劳神苦形，支策据梧邪？」郗未答，韩康伯曰：「何不使游刃皆虚？」<br/><br/>　　54简文在殿上行，右军与孙兴公在后。右军指简文语孙曰：「此啖名客！」简文顾曰：「天下自有利齿儿。」后王光禄作会稽，谢车骑出曲阿祖之，王孝伯罢秘书丞，在坐，谢言及此事，因视孝伯曰：「王丞齿似不钝。」王曰。「不钝，颇亦验。」<br/><br/>　　55谢遏夏月尝仰卧，谢公清晨卒来，不暇着衣，跣出屋外，方蹑履问讯。公曰：「汝可谓『前倨而后恭』。」<br/><br/>　　56顾长康作殷荆州佐，请假还东。尔时例不给布帆，顾苦求之，乃得发。至破冢，遭风大败。作笺与殷云：「地名破冢，真破冢而出，行人安稳，布帆无恙。」<br/><br/>　　57苻朗初过江，王咨议大好事，问中国人物及风土所生，终无极已。朗大患之。次复问奴婢贵贱，朗曰：「谨厚有识，中者，乃至十万；无意为奴婢，问者，止数千耳。」<br/><br/>　　58东府客馆是版屋。谢景重诣太傅，时宾客满中，初不交言，直仰视云：「王乃复西戎其屋。」<br/><br/>　　59顾长康啖甘蔗，先食尾。问所以，云：「渐至佳境。」<br/><br/>　　60孝武属王珣求女婿，曰：「王敦、桓温，磊砢之流，既不可复得；且小如意，亦好豫人家事，酷非所须。正如真长、子敬比，最佳。」珣举谢混。后袁山松欲拟谢婚，王曰：「卿莫近禁脔！」<br/><br/>　　61桓南郡与殷荆州语次，因共作了语。顾恺之曰：「火烧平原无遗燎。」桓曰：「白布缠棺竖旒旐。」殷曰：「投鱼深渊放飞鸟。」次作危语。桓曰：「矛头淅米剑头炊。」殷曰：「百岁老翁攀枯枝。」顾曰：「井上辘轳卧婴儿。」殷有一参军在坐，云：「盲人骑瞎马，夜半临深池。」殷曰：「咄咄逼人！」仲堪眇目故也。<br/><br/>　　62桓玄出射，有以刘参军朋赌，垂成，唯少一破。刘谓周曰：「卿此起不破，我当挞卿。」周曰：「何至受卿挞？」刘曰：「伯禽之贵，尚不免挞，而况于卿！」周殊无忤色。桓语庾伯鸾曰：「刘参军宜停读书，周参军且勤学问。」<br/><br/>　　63桓南郡与道曜讲老子，王侍中为主簿，在坐。桓曰：「王主簿，可顾名思义。」王未答，且大笑。桓曰：「王思道能作大家儿笑。」<br/><br/>　　64祖广行恒缩头。诣桓南君，始下车，桓曰：「天甚晴朗，祖参军如从屋漏中来。」<br/><br/>　　65桓玄素轻桓崖，崖在京下有好桃，玄连就求之，遂不得佳者。玄与殷仲文书，以为嗤笑曰：「德之休明，肃慎贡其楛矢；如其不尔，篱壁间物，亦不可得也。」</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-666-8556.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-666-8558.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-666.html" action-type="chapterComment" class="comment"><i></i>世说新语章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

