<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百四　　　　艺文部十_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百四　　　　艺文部十全文,虞世南作品" />
<meta name="description" content="北堂书钞原文阅读,●北堂书钞卷第一百四　　　　艺文部十全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9710.html";
var nextpage="novel-read-999-9712.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百四　　　　艺文部十</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9710.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百四　　　　艺文部十</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:04:22<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註笔四十五　　　　　　　纸四十六砚四十七　　　　　　　墨四十八策四十九　　　　　　　简五十牘五十一　　　　　札五十二刺五十三　　　　　　　券契五十四袠五十五　　　　　　　封泥五十六<br/><br/>　　○笔四十五<br/><br/>　　楚谓之聿吴谓之不律「说文云楚谓之聿吴谓之不律秦谓之笔○今案说文解字楚吴两句是聿字下注秦谓句是笔字下注」立则宪者莫隆於笔「蔡邕笔赋云昔创业翰墨用焉夫立则宪者莫隆於笔○今案兰雪堂本严辑本蔡中郎集同陈本及初记十六引隆作先初学记又立作圣」治世之功莫尚於笔「成公绥弃故笔赋序云治世之功莫尚於笔○王石华校功缓改公绥今案陈俞本百三家本集同」举万物之形序自然之情「成公绥弃故笔赋序云治世之功莫尚於笔能举万物之形序自然之情○今案俞本百三家本集同陈本併注在上条」述事而书之「释名云笔述也述事而书之○今案毕校本释名释书契篇同类聚五十八引亦同初学记书作言」笔跡可以当面「蔡邕书云侍中执事相见无私惟是笔跡可以当面○今案文选陆机谢平原内史表注引此书同百三家本集脱严辑蔡邕集及陈本私作期跡作疏」宣志「成公绥弃故笔赋云圣人之志非笔不能宣实人天之伟器也○今案陈俞本同百三家本集赋下有序字人天作天地」写言「傅玄笔铭云韡韡彤管冉冉轻翰正色玄墨铭心写言○今案陈本及白帖引同」庶事分别「李尤笔铭云笔之强志庶事分别七术虽眾犹可解说口无择言駟不及舌笔之遇误愆尤不灭○今案陈本及白帖引同百三家本附注志一作忍口无一作投足初学记十六引亦作忍遇作过」<br/><br/>　　非素不下「三辅决录云韦诞奏蔡邕自矜能兼斯高之法非紈素不妄下笔工欲善其事必先利其器用张芝笔佐伯纸及臣墨兼此三具又得臣手然后可逞径丈之势方寸于言○王石华校于言改之言非也于乃千字之譌耳今案陈本高作籍径丈误经文餘同本钞笔篇引作径丈可证又类聚五十八引臣手作巨手于言作千言餘同二酉丛书张辑本决录据御览引自工欲句至千言但佐作左餘同张氏案语又据书钞引韦诞至其器止斯亦作籀餘同是两事合引矣」<br/><br/>　　象齿之管「傅子云汉末一笔之押彫以黄金餚以和璧缀以随珠发以翡翠此笔非文犀之植必象齿之管丰狐之柱秋兔之翰○王石华校押改匣今案类聚五十八引傅子同聚珍本傅子校工篇彫作雕餘亦同陈本及御览六百五引押作匣发作文植作楨随作隋餘同又案隋本作随开皇后始省笔耳楨作植或作槙则是宋人影钞时因仁宗讳禎兼避也」<br/><br/>　　狡兔之毫「曹植长歌行云墨出青松之烟笔出狡兔之毫○今案陈俞本青作芬百三家本曹植集无长歌行惟乐府有此文毫作翰无两之字本钞墨篇引曹植乐府亦无下句之字但仍作毫」<br/><br/>　　柔不丝屈刚不玉折「傅玄笔赋云锋鍔淋漓芒时鍼烈柔不丝屈刚不玉折○今案百三家本脱陈俞本脱锋鍔二句」调利「华恒鹿毛笔铭云竞其作笔必兔之毫调利秃亦有鹿毛○今案陈本竞作覩又改作王隐笔铭非也严辑华恒集脱此条」便辟「应璩新诗云人才不能备各有偏短长稽可小人中便辟必知芒○今案陈本及百三家本应璩集才作材人中作入中又百三家本稽作称餘同俞本亦作材作入惟无可字但空一格璩又误瑒」<br/><br/>　　应手而从心光流而星布「傅玄笔赋云染若松之湻烟写文象於紈素动应手而从心焕光流而星布○氏校注内补应字焕字今案百三家本俞本同初学记十六引若作芳」<br/><br/>　　墨笔操牘「韩诗外传云赵简子有臣曰周舍立於门下三日三夜愿為君諤諤之臣墨笔操牘从君之后○今案类聚五十八引同新安周氏本陈本諤上无君字后作过」栖笔寝牘「曹植魏德论云栖笔寝牘含光而不朗矇窃惑焉○王石华校标目补牘字今案　植集同陈俞本脱矇窃句百三家本脱此条」尚书给笔札「扬雄答刘歆书雄為郎令尚书赐笔墨得观书於石室○今案陈本改注范书非也俞本百三家本室作渠考本好学篇博学篇皆引作室然则古本必有作室者又俞本赐笔墨作给笔札是以标目改主文耳窃疑给笔札三字沿下条误入」<br/><br/>　　给笔作颂「东观汉记云帝召贾逵敕兰臺给笔札使作神雀颂故给之○今案故之三字衍文也聚珍本姚辑本东观记及陈俞本百三家本皆删」给笔写书「蔡琰别传云琰字文姬曹操问曰闻夫人家先多书籍犹能忆之不令十吏就夫人写之文姬曰妾闻男女不亲授乞给纸笔真草惟命○今案御览七百四十七引琰别传乞给二句俞本真上有一月二字餘同陈本改注范书」<br/><br/>　　揽笔而作「禰衡鸚鵡赋序云黄祖太子射為章陵太守有献鸚鵡者射曰愿先生之衡揽笔而作文不加点○今案文选无章陵句揽笔四字作笔不停輟餘同」举笔便成「魏王粲集序云粲善属文举笔便成○今案百三家本王粲集无序此见魏志粲本传」下笔成章「孔聚字季彦為谦退下笔则典语成章○今案陈俞本聚作丛又陈本丛下有子字俞本字季作子季又语作誥」援笔写图「尚书中候云玄龟负图出周公援笔以世文写之○王石华校充改玄贫改负今案陈本脱世文二字初学记引中候世作时开元占经一百二十及本钞九十六图篇引皆作世文」<br/><br/>　　求笔画马「神仙传云李意期吉凶不答而求索纸笔画作兵马器仗已便以手三裂怀之先主入军大败○今案龙威秘书本神仙传怀作坏入作不悦陈俞本标目画燛作画写注文亦多异」<br/><br/>　　揽笔不能增损「典略云太祖尝以阮瑀作书与韩遂太祖揽笔欲有所定而竟不能增损○今案类聚五十八引典略同」阁笔不能昔手「典略云王粲才既高辨钟繇王朗等虽各為魏卿相至於朝廷奏议皆阁笔不敢昔手○王石华校标目厯改昔小注杰改粲今案陈俞本及类聚五十八引典略昔作措又类聚引辨下有论应机三字」<br/><br/>　　班超投笔「东观汉记云班超為官佣官尝輟投笔硕魏略云王思性急尝执笔蝇集笔端駈去复来思乃恚怒自起逐蝇不得乃掷笔出魏志耳○今案聚珍本姚辑本作輟丛投笔魏略一条疑脱标目考御览九百四十四引脱乃恚二字起误趁惟出魏志耳四字非注文当是元影钞前旧校者之语」<br/><br/>　　曹公作书笔落地「吴志云曹公闻孙权以荆州结刘备方作书笔落於地○今案吴志卷九周瑜传同」何晏作奏失笔於地「魏末传云司马宣王欲诛曹爽而呼何晏作奏曰宜上君名晏忽失笔於地○今案御览六百五事类赋注十五引魏末传同陈俞本宜上脱曰字又陈本诛误誄」王充门户置笔「谢汉书云王充每於室内门户墻柱各置笔砚而作论衡八十五篇○今案陈本及类聚五十八引室作宅墻作壚姚辑本仍作墻置作施淮初学记引及汪辑本与原钞合」闞泽佣书供笔「吴志闞泽好学居贫佣书以供纸○今案吴志卷八闞泽传传同事类赋十五引又作吴书」大蛇衍笔「管輅传云安平太守王基令作卦輅曰床上当有一大蛇衔笔小大共视基大惊问其吉凶輅曰大蛇衔笔直老书佐耳无所忧○今案见魏志廿九管輅传」梦得大笔「世说云王珣梦得大笔如椽既觉语人曰当有大手笔烈宗传崩哀策议諡皆王所作○今案御览六百五引烈上有不日二字传崩作晏驾陈俞本烈宗句作俄而帝崩」提三寸笔「扬雄答刘歆书云天下上计好廉会者雄当提三寸弱笔○今案本钞著述篇引提作把笔作翰百三家本子云集亦作翰」赠一抱笔「左传云有客从南来赠我一抱笔○今案左传二字有误陈俞本左传作古诗」良笔下士所无「蔡邕与粲伯张府君书云复惠良笔下士所无○今案兰雪堂本脱严辑蔡邕集逸文据书钞引同」笔恶殊不称意「王羲之与谢安书云复君斯真草所得极為不少而□至恶殊不称意○今案陈俞本脱斯字草作□□□□本王右军集作复与君此章草又為不作不為餘同」彤笔「毛诗柏舟篇云静女其□貽我彤管郑玄云彤管者赤管笔○今案陈俞本皆无柏舟二字惟御览六百五引毛诗柏舟静女曰静女其挛云云独此多柏舟二字耳」素管「傅玄杂誌弹篇握素管搦纸含柔翰○今案陈俞本脱弹篇二字搦纸作含采牋是五言改作三言谬甚」载笔「礼记史载笔土载言○今案见曲礼篇」秉笔「国语云智伯璵襄子為室美土茁夕焉智伯曰室美矣对曰美抑臣亦有惧焉智伯曰何惧曰臣秉笔事君记有之曰高山峻原不生草木臣惧不安○今案国语晋语九无伯璵二字考韦昭注云襄子知伯瑶也餘同」<br/><br/>　　赤笔「蔡质汉官仪云尚书僕射给赤管大笔一双○今案类聚五十八引汉官射作令僕丞郎餘同陈本僕上有射字」丹笔「谢后汉书会稽盛吉字君达為廷尉每至寒节罪囚当断妻夜执烛吉持丹笔夫妻相向垂泣而决罪○今案初学记二十引无字君达三字寒作冬姚辑亦然汪辑本亦作冬餘与原钞同」<br/><br/>　　荆笔「王隐晋书云惠帝谣曰二月尽三月初叶生襄蕃柳叶舒荆笔扬板行詔书○王石华校云按此条陈本别以拾遗记补之盖所据本缺注也今案御览六百六引王书襄蕃作裴雷扬作杨餘同」<br/><br/>　　鈆笔「东观记曹褎传云為汉礼仪画夜研精寝则怀鈆笔行则诵文书○今案聚珍本姚辑本东观记研精作沈思惟本钞九十七好学篇引同陈俞本文作诗」刀笔「魏略张既世单為郡小吏而家穷自念无以自达乃畜好刀笔及版奏伺诸大吏无者輒给焉○王石华校云按此条末句陈俞本作伺诸大吏有乏者輒给焉今案陈俞本及魏志张既传注引魏略穷作富又收句作有乏者輒给与」<br/><br/>　　○纸四十六<br/><br/>　　蔡纶造纸「博物志云汉桓帝时桂阳人蔡纶始擣故鱼网以造作纸○今案明吴校本稗海本脱此条初学记廿一引博物志纶作伦阳误杨无以作二字餘同陈本以纸属荆州记而博物志下别增入树板纸一段殊非原钞之旧矣」<br/><br/>　　尚方作纸「东观记云蔡纶典作尚方作纸○今案事物纪原卷八引东观记纶作伦典下无作字聚珍本姚辑本亦作伦典下有作字」賚纸写国志「王隐晋书陈寿卒詔河南尹华澹下洛阳令张泓遗吏賚纸笔就寿门下写取三国志○王石华校陈下补寿字今案陈本及类聚五十八引王晋书脱洛阳五字又下字在河南尹上餘同」<br/><br/>　　布纸写起居「虞预表云祕府中有布纸三万餘板不任写御书而无所给愚欲请四百板付著作书史写起居注○今案陈本板作枚书史作吏书初学遻杂文部引虞预请府纸表亦作枚书史作史书窃以為吏书史书皆非也惟枚板二字是形借如本钞简篇文士传一条亦然」<br/><br/>　　崔援送许子仁以纸「崔援与葛元甫书云今遣送许子十卷贫不及素但以纸耳○王石华校■〈王奚〉改援今案陈本及素作及书俞本作能书皆误也　与葛元甫书据旧钞引同惟入崔琰集中与陈俞异」<br/><br/>　　陆云集兄文纸不精「陆云与兄平原书云前集兄文為二十卷书不工纸不精恨之○今案俞本同陈本百三家本纸不五字作纸又恶恨不精」惠书四纸「延篤答张奐书惟别三年梦想忆念何月有违伯英来惠书四纸读又反覆喜不可言○今案陈俞本奐作兴何作向违作逵类聚三十一引此书惟作离忆作言月作日四上有盈字反覆作三复同」<br/><br/>　　与书六纸「蜀志李严传云雍闓以先主薨骄黠滋甚严与闓书六纸辟俞利害闓惧○今案蜀志卷十李严传无与书雍闓事惟卷十三李恢传有先主薨雍闓跋扈于建宁二句虽不载与书事亦可证严為恢之讹矣」<br/><br/>　　连纸一丈辞「庾冰与王羲之书云得示连纸一丈致辞一千祇增其叹耳了无解於往怀也○今案　庾冰集及类聚三十一引此书皆同陈本删此条俞本致辞以下作辞致千口惜具覯耳乃无往怀也」<br/><br/>　　书虽两纸八行「马融与竇伯可书云陵来赐书见手书欢喜何量书虽两纸八行行七字○今案百三家本马融集可作向手书作手迹陵下有奴字餘同陈俞本可作和无孟陵十二字七上删一行字」<br/><br/>　　杨戏指事希盈纸「蜀志杨戏未尝以甘言加人道情接物书符指事希有盈纸○今案陈俞本道情作以情蜀志卷十五杨戏传作过情」杨修预為答数纸「文士传杨修為魏武主簿常白事知必有反覆预為答数纸以次牒之有风吹纸乱遂错误公怒推问修以实答○王石华校伯改白来改牒今案类聚五十八引文士传同」太子纸蔽鼻「三辅故事卫太子大鼻武帝病太子来省疾江充曰上恶大鼻当持纸蔽其鼻而入帝怒○今案陈俞本同御览三百六十七引三辅故事大鼻作岳鼻二酉丛书张辑三辅故事来省疾作入省餘同谓据书钞引」<br/><br/>　　帝子持纸花「孙放西寺铭云长沙四寺层构倾颓谋欲建立其日有帝子持纸花插地故自东西相去十餘丈於是建剎正当花处○王石华校意改帝极改插今案初学记廿一引自东作寺东餘御览六百五引帝作童剎误创餘同本日作时自亦作寺」<br/><br/>　　五色纸「业中记云石需詔书以五色纸著凤凰口中○今案聚珍本业中记脱凤字续百川本及御览六百五引凰作雏又虎作需者唐钞避高祖之祖讳也」桃花纸「桓玄偽事云詔命准作青赤縹桃花纸使极精令速作之○今案陈本同初学记廿一引桓玄偽事縹下多绿字御览六百五引詔命准作元令平準」藤角纸「范宁教云土纸不可作文书皆令用藤角纸今案陈本同初学记廿一御览六百五引此教同」生布纸「董巴记云生布作纸丝綖如故麻名麻纸木皮名穀纸故鱼网名网纸○今案初学记廿一引董巴记如下无故字木作树类聚五十八引仍作木但脱误甚矣」牋记纸「先贤行状云延篤从唐溪季度受左传欲写本无纸季度以牋记纸与之篤以牋记纸不可乃借本诵之○今案陈本作残牋纸初学记廿一引先贤行状作残牋无纸字」左伯纸「三辅决录云韦诞奏用张芝笔左伯纸及臣墨兼此三具又得臣手然后可以尽径丈之势方寸守言○王石校守言改之言非也今案守实千之譌耳本钞笔篇引左作佐二酉丛书辑决录亦作千言餘详笔篇」<br/><br/>　　蔡侯纸「董巴记云东京有蔡生作布纸○今案类聚五十八御览六百五引董巴记生作侯无作布二字」縹纸「东观旧事云皇太子初拜给赤縹纸各一百○今案陈本作京赤縹作縹红考类聚五十八引东京旧事作给赤纸縹红纸餘同御览六百五引亦然据此则旧钞赤縹字是二纸特有省文耳陈本改縹红则是一纸何得言各乎」<br/><br/>　　绿纸「续晋阳秋云姚略好学书有绿纸赤轴○今案陈俞本无学字」素纸「张抗诗云昔吾好典籍下帷幕董氏吟咏放餘风染轴舒素纸○今案陈俞本餘作遗又陈本抗作杭」牋纸「语林云谢公就石右军乞牋纸检有九百万悉与谢公○今案陈本及类聚五十八引语林无百字初学记廿一御览二百五引但作九万枚」<br/><br/>　　○砚四十七<br/><br/>　　班采散色沤染毫芒「繁钦砚赞云方宪地象圆似天光班采散色沤染毫芒○王石华校补班字今案初学记引此赞宪作如光作常染作润类聚五十八引末二句亦作润陈本脱地象二字」<br/><br/>　　节方圆以定形锻金铁而為池「傅玄砚赋云採阴山之潜璞锻金铁而為池○今案陈本百三家本及御览六百五引此赋材木作眾材类聚四十八引亦然但锻误金初学记廿一亦然但节作即又百三家本璞作朴」<br/><br/>　　孔子时物作甚古朴「从征记云夫子床前有石砚一枚作甚古朴盖孔子平生时物○今案类聚五十八引从从征记甚误其御览六百五引同」张华用器百祀儼然「顾雅石砚铭曰杨州有石砚一枚是晋张华所用之器后思公德爱其物年逾百祀儼然玉质也○王石华校祀改祀今案陈俞本同」苏竟砚「东观汉记云苏竟与刘歆子恭书曰前世以磨研编简之才与国师公从事出入者砚耳○今案类聚五十八引东观记国师公作国右史公餘同陈本脱前字磨砚字师作史入误人聚珍本东观记歆下有兄字餘与类聚同」<br/><br/>　　王充置砚「谢汉书王充於室内门户墻柱各笔砚而作论衡○今案详本钞笔篇」砚冻释幼童入小学砚水冻幼童读孝经「崔实四民月令云正月砚冻释令幼童入小十月砚水冻令幼童读孝经论语○今案陈本小学下有学篇章三字砚水作砚氷类聚五十八引四民月令亦有篇章二字又砚下无水字事类赋注十五引释作开令俱作命十月作十一月水冻作氷冷孝上衍学字」<br/><br/>　　少同砚席「汉书宣帝时侍中中郎将张彭祖少与帝时同砚席书及帝即位以旧恩封侯○今案汉书五十九砚席作席研陈本席下脱书字本钞席篇引亦有书字」与同砚书「襄阳耆旧记云习竺与刘升右同安公砚书○今案此条有譌脱俞本删陈本改注书刘弘世语曹爽二事非也」安能事笔砚「东观记曰班超家贫常為佣书投笔叹曰大丈夫安能久事笔砚乎○今案聚珍本姚辑本东观记及本钞笔篇引佣上有官字御览六百十四引投笔作輟书恒改常者唐人传钞改避穆宗讳也」<br/><br/>　　笔砚「魏末传云夏侯玄见召还洛阳绝人道不复畜笔砚陆云与兄书云见君文欲烧笔砚○今案类聚五十八引魏末传无复字　陆云与兄书据书钞引君作兄」漆砚「东宫旧事云皇太子初拜给漆砚一枚○今案类聚五十八御览六百五引东宫旧事漆下有石字初学记廿一引给作有餘同」石砚「永嘉旧记云砚溪一原中多石砚矣○今案陈本及初学记廿一御览六百五引永嘉记旧作郡原作源」<br/><br/>　　○墨四十八<br/><br/>　　出於三辅「范子计然云墨出三辅蔡质汉官仪云尚书令僕赐节縻大墨一枚○今案范子计然一句御览六百五引同汉官仪一条疑脱标目陈本及御览引僕下有丞郎月三字又陈本节縻作隃糜御览作渝糜」<br/><br/>　　出青松烟「曹植乐府云墨出青松烟牛出狡兔毫○今案本钞笔篇引松下兔下皆有之字此条松下原有之字餘同陈本百三家本及初学记廿一御览六百五引此乐府毫作翰」<br/><br/>　　藏於松烟「郑氏婚礼謁文讚云九子之墨藏於松烟本性长生子孙围边○今案陈本及初学记引此赞围作图御览六百五引脱本性二句」刘右买墨「谢汉书刘右字伯祖仕郡為主簿郡将小子尝出钱付之令市买菓实右悉买笔墨书具与之○今案御览九百六十四引及姚辑汪辑本谢书同」眾史和墨「庄子云宋元君画眾史皆至受揖而立舐纸和墨在外者半○今案陈本脱俞本及庄子田子方篇画下有图字」<br/><br/>　　○策四十九<br/><br/>　　大事书於策「杜预春秋序云大事书之於策○今案南昌本同」先王策府「穆天子传云至群玉之山先王之所谓策府郭璞注云言古帝王以為藏书策之府也○今案本钞一百一藏书篇引同平津馆本穆天子传卷二策作册」鲁史策书「杜预春秋序云仲尼因鲁史策书成文考其真偽而志其典礼○今案南昌本同」文武之政「家语云哀公问政於孔子孔子曰文武之政布在方册○今案家语哀公问政篇第十七册作策」诸侯之策「春秋左氏传云宁惠子死召悼子曰吾得罪於君名藏在诸侯之策曰孙林父宁殖出其君君入则掩之是吾子也悼子许诺○今案见襄廿一年传陈本同」玉策「后汉书云神经恠牒玉策靡得而闻○今案陈本改注房元龄议封禪仪谬甚」金策「张衡四京赋云饗以□天广乐帝有醉焉乃為金策赐与此士○今案文选及百三家本陈俞本赐予作锡用」<br/><br/>　　○简五十<br/><br/>　　金简刻而书之「神仙传云阴长生写丹经一通黄金之简刻而书之○今案陈俞本及御览六百六引同」玉简编以黄金「漱乡记云老子母碑曰老子把持仙录玉简黄金字编以白银记善掇恶○今案陈俞本及御览六百六引瀨乡记脱黄字无白银句记作掇作缀」青简编以縹丝「刘向别录云以杀青简编以縹系绳○今案御览六百六引录同」杀青写书「张璠汉记云吴右父恢為南海太守欲以杀青写书右年十二諫曰海滨土多珍玩此书若成则载之兼两昔马援以薏茨兴谤疑惑作嫌疑茨作大喜○今案御览六百六引则载句作必兼辆滨下无士字餘同陈俞本青下有简字玩作怪疑惑作嫌疑茨作苡姚辑汪辑本张璠汉记土作旧仍作玩之兼作必盈大喜作乃止餘与陈俞同」<br/><br/>　　编柳写经「楚国先贤传云孙敬编柳简写经本晨夜集诵○今案本钞写书篇引同」青竹去书虫「穆天子传云蠹书於羽陵郭璞注云青竹為简以去书虫○今案平津馆本穆天子传卷五蠹书上留空格又引郭注与本钞不同陈俞本陵作林考左传襄廿七年正义御览廿四引皆作陵与旧钞合」<br/><br/>　　新竹善朽蠹「风俗通云刘向别录杀青者直治竹作简书之新竹有汗后善朽蠹竹简者皆於火上炙乾○今案陈俞本删风俗通云四字非也御览六百六引别录此条正有风俗通句与旧钞脗合惟汗作汁耳玉函山房辑本亦沿陈俞之误」<br/><br/>　　畏此简书「毛诗云岂不怀归畏此简书○今案见诗大雅出车」岂污简墨「范曄后汉书范滂為太尉奏刺史二千石二十餘人尚书责滂所核猥多疑有私故对曰臣之所举自非秽姦深為民害岂以污简墨哉○今案范书九十七范滂传及陈俞本秽上有刀字姦下有暴字墨作札」<br/><br/>　　竹简策文「文士传云有人嵩高山下得竹简一枚上有两行科斗书蠹中外传以相示莫能知者司空张华以问束皙皙曰此明帝显节陵中策文也检校果然○今案本钞博学篇引无高字蠹字检校作验之餘同御览六百六引文士传枚作版陈俞本策文作简文又俞本脱一枚以下十字」<br/><br/>　　简纸经传「范后汉书云元帝詔令贾逵自遐公羊严顏等诸生高才者二十人教以左氏与简纸经传各一通○今案范书六十六贾逵传无等字餘同」<br/><br/>　　○牘五十一<br/><br/>　　尺一牘「史记匈奴传云文帝遗单于书尺一牘单于以尺二牘答○今案史记匈奴传尺一下尺二下皆有寸字」三千牘「史记云东方朔初入长安至公车上书凡用三千奏牘公车令两人共持举其书仅能胜之○今案史记滑稽列传仅下有然字餘同」周舍执牘「韩诗外传云赵简子有臣曰周舍常立于门下持简执牘从君之后○王石华校帝改常今案汉魏丛书本外传卷七作墨笔操牘御览引作秉笔操牘」狱吏书牘「史记周勃家云后人上书告周勃欲反下廷尉治之勃以千金与狱吏乃书牘背示之曰以公主為证○今案陈俞本世家作传字非也后作有又陈本上误士」与人尺牘主皆藏去「汉书云陈遵性善书与人尺牘主皆藏去以為策○今案汉书九十二游侠传策作荣筞荣二字以形近而误餘同汉书注云去藏也集韵弆通作去俞本牘误牒去作之陈本无注」<br/><br/>　　受牒而退「春秋赵简子令诸侯大夫输王粟宋乐大心曰我不输粟於王我為客士伯曰同恤王室子焉避之石师不敢对受牒而退○王石华校韩改输今案左传昭廿五年於王句作我於周為客餘同陈俞本晋土伯曰误作晋书不曰」<br/><br/>　　截蒲為牒「汉书云路温舒字长君鉅鹿东里人取泽中蒲截以為牒编用写书○今案汉书五十一路温舒传同御览六百六引里作野」<br/><br/>　　○札五十二<br/><br/>　　谷永便於笔札「汉书云谷永字子云便於笔札故时人云谷子云之笔札娄君卿之唇舌信之○今案本钞书记篇引时作世娄作楼无信之二字今汉书九十二楼护传唇舌下有云言其见信用也」<br/><br/>　　曹褎抱笔札「后汉书云曹褒為汉礼仪昼夜研精沈吟专思寝则怀抱笔札行集文章○今案范书六十五文章作文书餘同」给札為上林赋「汉书上读子虚赋善之召相如相如曰是诸侯之事未足观请為天子游猎赋上令尚书给笔札乃為上林赋○今案汉书五十七上同」遗札言封禪事「汉书司马长卿未死时為一卷书曰有使者来求书奏之其遗札言封禪弗○今案汉书五十七上司马相如传同」左慈為札「抱朴子云魏武以左慈為妖妄欲杀之使军人收之而狱中有七形状如一不知何者為真以白武帝帝使尽杀之须臾六慈尽為札而一慈径出走赴羊群○严氏校补羊字今案长白继氏辑抱朴子逸文及严辑全晋文為札上有化字餘同」<br/><br/>　　张惲取札「晋阳秋云梁国张惲字义元為郡吏入值太守围碁投札於地惲曰知君患风取札支床太守輟棋令惲坐○今案陈俞本支床作支户御览六百六引晋阳秋作支吾」<br/><br/>　　○刺五十三<br/><br/>　　王朗修刺「范曄后汉书边让字文礼大将军何进徵召既到署令史府掾孔融王朗并修刺焉○王石华校付缘改府掾补候焉二字今案范书一百十下边让传同」禰衡怀刺「禰衡别传云衡初游许下乃阴怀一刺既到而无所之适至於刺字谩灭○今案御六百六引禰衡别传无阴字谩作漫」载刺盈车「郭林宗别传云林宗名显士争归之刺常盈车○今案御览六百六引林宗别传名下有益字」积刺盈案「长沙耆旧传云夏隆字叔仁长沙临湘之人也丁母忧居丧过礼同郡徐元休弱冠知名闻而弔焉旬日积刺盈案○今案御览六百六引长沙耆旧传作夏侯叔仁无临湘句餘同」<br/><br/>　　○券契五十四<br/><br/>　　山出铁券「河图括地象云崑崙山出铁券○今案本钞标目作铁乙出券乙是山之譌铁字又当在出下今校正陈俞本改标崑崙铁券则断非原钞之旧矣」折券契「慎子云折券契节贤不肖由之物以此得而不託於信也○今案俞本同陈本改注汉高貰酒事非也御览四百三十引慎子无物以二句契下有属符二字由作用守山阁本慎子逸文据钞本书钞引由作曰託作记又附注云按有脱误不可读」<br/><br/>　　铜券盟誓「晋中兴书应詹督天门等郡谿蛮共背叛詹尝召诸蛮之君破铜券盟誓由是蛮怀詹化数郡无虞○今案陈俞本改注今晋书非也考御览五百九十八引晋中书共背叛作并反诸蛮之君作蛮酋铜作铁由是句无蛮字詹字餘同」<br/><br/>　　铁券请降「晋杂事云元康中氐酋齐方年等上书求依汉魏事铁券请降○王石校衣改依今案陈本删俞本脱齐方年字事字」匈奴作铁券「三辅故事云娄敬為高车使者特节至匈奴与其分土界作丹书铁券曰自海以南冠盖之士处焉自海以北丰强之士处焉○今案御览七百七十九引反二酉丛书辑三辅故事界上有定字丰强作控弦同陈俞本上作地又俞本作控弦陈本作刚强」<br/><br/>　　氐羌破铁券「晋中兴书初宣王在关中与氐羌破铁券约不役使○今案御览五百九十八引中兴书宣王作閔帝餘同陈俞本作愍帝收句作誓不相侵」因烧其券「战国策云冯援曰责毕以何市而反孟尝君曰视吾家所寡有者冯援召民悉集因挠其券还见孟尝君曰臣窃矫君命以责赐民所以為君市义也○今案战国策齐策集作来餘同」<br/><br/>　　求券焚之「邵口传云邵君仲临终求贷人钱物书券自於目前焚之曰吾不能以德教子孙不欲复以贿利累之○王石华校云复以六字当小写本钞作大写误也今案俞本同陈本改注晋书顾愷之诱券焚之事」<br/><br/>　　焚削书券「东观汉记云樊重年八十餘临终焚其素所假贷人书券○今案聚珍本东观记同陈俞本脱临字姚辑本亦然」燔烧券书「沈约宋书云王珣颇好积聚财物布在民间珣薨弘悉焚券书○今案见宋书卷四十二王弘传」<br/><br/>　　○袠五十五<br/><br/>　　绿袠有要方「华佗别传云化以绿縑為书袠袠中有秘要之方○王石华校？？表改袠今案陈本绿袠作线袠以绿縑作以线」綈袠有秘记「益部云杨厚字春卿為公述将军平蜀春卿自杀戒子充曰此綈袠中先祖所传有秘记汝当能遵吾业也○今案范书杨厚传充作统餘同本钞益部下当有耆旧传三字书佚不可考陈本已改注范书」<br/><br/>　　縑袠「晋中经簿云盛书有青縑袠○今案此条及下条御览六百六引晋中经簿同考隋书经籍志為荀最撰本钞经簿作兴传已非陈本直改作晋中兴书益误矣」绢袠「晋中经簿云盛书有縑袠绢袠○今案详上条」<br/><br/>　　○封泥五十六<br/><br/>　　龙图赤玉匣封泥如黄珠「春秋纬云龙图赤玉匣封泥如黄珠相似○今案古微书及陈俞本御览六百六引皆无相似二字」武都紫泥「汉书仪云璽封悉用武都紫泥○今案聚珍本汉旧仪卷上同陈俞本改注西京杂记」黎阳青泥「东都记云邓训好用黎阳青泥封书后迁乌桓校尉故吏载青泥至上谷遗训其得人心如此○王石华校补上字今案陈俞本皆改注东观汉记考聚珍本卷八邓训传及御览六百六引同」<br/><br/>　　金泥「续汉书光武封禪乃求元封封禪事有司奏用玉牒玉检以水银和金為泥○今案姚辑续汉书卷八封喜禪事作故事脱玉检二字餘同」石泥「应劭汉书仪云建武三十二年封太山玉牒石检金绳石引脱玉牒四字类聚又引云置玉牒封石检」<br/><br/>　　北堂书钞卷第一百四 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9710.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9712.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

