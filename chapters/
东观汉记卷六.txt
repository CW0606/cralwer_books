<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《东观汉记校注》正文_东观汉记卷六_刘珍作品 - 维普阅读网</title>
<meta name="keywords" content="东观汉记校注,东观汉记校注原文,东观汉记校注阅读,东观汉记卷六全文,刘珍作品" />
<meta name="description" content="东观汉记校注原文阅读,东观汉记卷六全文在线阅读,刘珍作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-252-3984.html";
var nextpage="novel-read-252-3986.html";
var indexpage = "novel-chapter-252.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-252.html">东观汉记校注</a></strong>
<strong><a href="novel-chapter-252.html">东观汉记校注目录</a></strong>
<span>东观汉记卷六</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-252-3984.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>东观汉记卷六</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘珍&amp;searchsubmit=yes"  target="_blank">刘珍</a><span class="divide">|</span>发布时间：2014-08-26 20:30:14<span class="divide">|</span></p>
<div class="page-body">
<div class="page-content">
<p>传一<br/><br/>　　光烈阴皇后〔一〕<br/><br/>　　有阴子公者，生子方，〔二〕方生幼公，公生君孟，名睦，〔三〕即后之父也。范晔后汉书卷一０光烈阴皇后纪李贤注<br/><br/>　　上微时，过新野，〔四〕闻后美，〔五〕心悦之。后至长安，见执金吾车骑甚盛，因歎曰：「仕宦当作执金吾，〔六〕娶妻当得阴丽华。」更始元年，遂纳后于宛。〔七〕御览卷一三七<br/><br/>　　光烈阴皇后，上即位，立为贵人。〔八〕上以后性贤仁，宜母天下，欲授以尊位。后辄退让，自陈不足以当大位。〔九〕御览卷一四四<br/><br/>　　后为皇后。〔一０〕类聚卷一八<br/><br/>　　失亲数十年，言及未尝不流涕。〔一一〕书钞卷二四<br/><br/>　　〔一〕　「光烈阴皇后」，名丽华，南阳新野人，事详范晔后汉书卷一０光烈阴皇后纪。汪文台辑司马彪续汉书卷一亦略载其事。范书皇后纪论云：「汉世皇后无谥，皆因帝谥以为称。虽吕氏专政，上官临制，亦无殊号。中兴，明帝始建光烈之称，其后并以德为配，至于贤愚优劣，混同一贯，故马、窦二后俱称德焉。其馀唯帝之庶母及蕃王承统，以追尊之重，特为其号，如恭怀、孝崇之比是也。」据史通古今正史篇，东观汉记有外戚传，本卷所收光烈阴皇后等传，原当皆在外戚传。<br/><br/>　　〔二〕　「子方」，姚本注云：「子方即腊日以黄羊祠灶神者。」范晔后汉书阴识传云：「宣帝时，阴子方者，至孝有仁恩，腊日晨炊而灶神形见，子方再拜受庆。家有黄羊，因以祀之。自是已后，暴至巨富，田有七百馀顷，舆马僕隶，比于邦君。子方常言『我子孙必将疆大』，至识三世而遂繁昌，故后常以腊日祀灶，而荐黄羊焉。」事又见风俗通义祀典篇。阴识即光烈阴皇后前母兄。<br/><br/>　　〔三〕　「睦」，范晔后汉书光烈阴皇后纪李贤注云：「今世本『睦』作『陆』。」是唐代传世本有「睦」作「陆」者。<br/><br/>　　〔四〕　「上微时，过新野」，此二句聚珍本作「初，光武适新野」，类聚卷二六、御览卷二六引同，书钞卷五四引作「光武初过新野」。<br/><br/>　　〔五〕　「闻后美」，此句聚珍本作「闻阴后美」，书钞卷五四、类聚卷二六引同，御览卷三八０引作「闻阴丽华美」。<br/><br/>　　〔六〕　「当」，书钞卷五四引作「须」。<br/><br/>　　〔七〕　「更始元年，遂纳后于宛」，范晔后汉书光烈阴皇后纪云：「初，光武适新野，闻后美，心悦之。后至长安，见执金吾车骑甚盛，因歎曰：『仕宦当作执金吾，娶妻当得阴丽华。』更始元年六月，遂纳后于宛当成里，时年十九。」<br/><br/>　　〔八〕　「立为贵人」，范晔后汉书光烈阴皇后纪云：「光武即位，令侍中傅俊迎后，与胡阳、宁平主诸宫人俱到洛阳，以后为贵人。」<br/><br/>　　〔九〕　「自陈不足以当大位」，建武二年，以光烈阴皇后固辞后位，遂立郭后。至十七年，乃废郭后而立阴后，事见范晔后汉书光武郭皇后纪、光烈阴皇后纪。此条永乐大典卷二九七二亦引，字句全同。<br/><br/>　　〔一０〕「后为皇后」，类聚卷一八引东观汉记云：「初，光武闻阴丽华美，心悦之，歎曰：『娶妻当得阴丽华。』后为皇后。」「娶妻当得阴丽华」以上诸句，上文已作辑录，今删去，仅辑「后为皇后」一句。御览卷三八０亦引此条文字，仅无「之」字，馀与类聚卷一八引同。<br/><br/>　　〔一一〕「失亲数十年，言及未尝不流涕」，此条姚本、聚珍本皆未辑录。范晔后汉书光烈阴皇后纪云：「七岁失父，虽已数十年，言及未曾不流涕。」<br/><br/>　　明德马皇后〔一〕<br/><br/>　　明德皇后尝久病，至卜者家为卦，问咎祟所在。卜者卦定释蓍，仰天歎息。〔二〕卜者乃曰：「此女明年小疾，必将贵。遂为帝妃，不可言也。」〔三〕御览卷七二七<br/><br/>　　后长七尺二寸，〔四〕青白色，方口美髮。〔五〕初学记卷一０<br/><br/>　　明帝马皇后美髮，为四起大髻，但以髮成，尚有馀，绕髻三匝，复出诸髮。〔六〕眉不施黛，装不求饰。〔七〕独左眉角小缺，补之如粟。常称疾而终身得意。〔八〕范晔后汉书卷一０明德马皇后纪李贤注<br/><br/>　　先人后己，发于至诚。〔九〕书钞卷二五<br/><br/>　　荐达左右。〔一０〕书钞卷二五<br/><br/>　　永平三年春，有司奏请立长秋宫，〔一一〕以率八妾。〔一二〕上未有所言。皇太后曰：「马贵人德冠后宫。」遂登至尊。先是数日，后梦有小虫飞无数随著身，〔一三〕入皮肤中，复飞出。〔一四〕御览卷三九八<br/><br/>　　明德皇后既处椒房，太官上饭，累餚膳备副，重加幕覆，辄撤去，谴敕令与诸舍相望也。〔一五〕御览卷八四七<br/><br/>　　明德马后不喜出入游观，〔一六〕希尝临御牕牖。〔一七〕御览卷一八八<br/><br/>　　马后袍极麤疏，诸主朝望见，〔一八〕反以为绮。后曰：「此缯染色好，故直用之。」　御览卷八一六<br/><br/>　　明德马皇后尝有不安，时在敬法殿东厢，上令太夫人及兄弟得入见。〔一九〕初学记卷二四<br/><br/>　　马皇后志在克己辅上，不以私家干朝廷。兄马防为虎贲中郎将，〔二０〕弟为黄门郎，讫永平世不迁。〔二一〕书钞卷五八<br/><br/>　　明德马后，时上欲封诸舅，〔二二〕外间白太后，〔二三〕曰：「吾自念亲属皆无柱石之功，俗语曰：『时无赭，浇黄土。』」　御览卷四九五<br/><br/>　　太后诏曰：〔二四〕「吾万乘主，〔二五〕欲身率众，〔二六〕身服大练缣裙，〔二七〕食不求所甘，〔二八〕左右傍人皆无薰香之饰。〔二九〕前过濯龙门上，〔三０〕见外家问起居，车如流水，马如游龙，仓头衣绿〈衤冓〉，〔三一〕领袖正白，〔三二〕顾视御者，不及之。亦不谴怒，〔三三〕但绝其岁用，冀以默止讙耳。」〔三四〕书钞卷一三九<br/><br/>　　上欲封诸舅，〔三五〕马太后辄断绝曰：「计之熟矣，勿有疑也。〔三六〕至孝之行，安亲为上。〔三七〕今遭变异，穀价数倍，忧惶昼夜，不安坐卧，而欲封爵，违逆慈母之拳拳。〔三八〕吾素刚急，有胸中气，不可不慎。〔三九〕穰岁之后，唯子之志，吾但当含饴弄孙，不能复知政。」　类聚卷五一<br/><br/>　　后素谨慎，〔四０〕小感慨辄自责，如平生事舅姑。时新平主家御者失火，及北阁后殿，深以自过，起居不忻。至正月当上原陵，言我守备不精，惭见原陵，〔四一〕不上。御览卷一三七<br/><br/>　　明德马后置织室，〔四二〕蚕于濯龙中，数往来观视，内以为娱乐，外以先女功。〔四三〕类聚卷六五<br/><br/>　　明德后诏书流布，咸称至德，王主诸家，〔四四〕莫敢犯禁。广平、钜鹿、乐成王在邸，入问起居，帝望见车骑鞍勒皆纯黑，〔四五〕无金银綵饰，马不踰六尺，〔四六〕于是以白太后，即赐钱各五百万，于是施亲戚，被服自如。〔四七〕御览卷一五０<br/><br/>　　〔一〕　「明德马皇后」，马援之小女，事详范晔后汉书卷一０。汪文台辑司马彪续汉书卷一、张璠汉记亦略载其事。<br/><br/>　　〔二〕　「卜者卦定释蓍，仰天歎息」，聚珍本无「息」字，此二句下有「问之」一句。书钞卷二三有「释蓍歎息」一句，即本此二句。<br/><br/>　　〔三〕　「不可言也」，书钞卷二三引「相当大贵，不无言也」二句，当系括引。「无」字乃「可」字之讹。范晔后汉书明德马皇后纪云：「后时年十岁，干理家事，敕制童御，内外谘禀，事同成人。……后尝久病，太夫人令筮之，筮者曰：『此女虽有患状而当大贵，兆不可言也。』后又呼相者使占诸女，见后，大惊曰：『我必为此女称臣。然贵而少子，若养他子者得力，乃当踰于所生。』」汪文台辑司马彪续汉书卷一云：「母尝使善卜者相后，曰：『此女必当大贵，遂为帝王妃，然而少子。』」<br/><br/>　　〔四〕　「七尺二寸」，姚本、聚珍本同，书钞卷二三、御览卷一三七、万花谷后集卷八引亦同，惟御览卷三六七引作「七尺三寸」。按御览卷三六七所引误。范晔后汉书明德马皇后纪亦云后「身长七尺二寸」。<br/><br/>　　〔五〕　「方口美髮」，书钞卷二三仅引此一句。<br/><br/>　　〔六〕　「复出诸髮」，此句原无，御览卷一三七引有，今据增补。<br/><br/>　　〔七〕　「装不求饰」，此句原无，书钞卷二五引有，今据增补。<br/><br/>　　〔八〕　「常称疾而终身得意」，此条类聚卷一七，六帖卷三一，御览卷三六五、卷三七三亦引，字句皆较简略。<br/><br/>　　〔九〕　「先人后己，发于至诚」，此条姚本、聚珍本皆未辑录。类聚卷一五引续汉书云：「明德皇后马氏……年十三，以选入太子宫，接侍同列而承至尊，先人后己，发于至诚，由是见宠。」<br/><br/>　　〔一０〕「荐达左右」，范晔后汉书明德马皇后纪云：「显宗即位，以后为贵人。时后前母姊女贾氏亦以选入，生肃宗。帝以后无子，命令养之。……后于是尽心抚育，劳悴过于所生。肃宗亦孝性淳笃，恩性天至，母子慈爱，始终无纤介之间。后常以皇嗣未广，每怀忧歎，荐达左右，若恐不及。后宫有进见者，每加慰纳。」类聚卷一五引续汉书载明德马皇后事亦有「荐达左右」语。<br/><br/>　　〔一一〕「长秋宫」，范晔后汉书明德马皇后纪李贤注云：「皇后所居宫也。长者，久也，秋者，万物成熟之初也，故以名焉。请立皇后，不敢指言，故以宫称之。」<br/><br/>　　〔一二〕「八妾」，汉书五行志上云：「春秋桓公十四年『八月壬申，御廪灾』。……刘向以为御廪，夫人八妾所春米之臧以奉宗庙者也。」颜师古注云：「一娶九女，正嫡一人，馀者妾也，故云八妾。」<br/><br/>　　〔一三〕「后梦有小虫飞无数随著身」，此句姚本、聚珍本作「梦有小飞虫万数随著身」，御览卷九四四引同。书钞卷二三仅引「梦飞虫著身」一句。<br/><br/>　　〔一四〕「复飞出」，「出」字姚本、聚珍本作「去」，御览卷九四四、事类赋卷三０引同。此条书钞卷一０亦引，字句较为简略。<br/><br/>　　〔一五〕「谴敕令与诸舍相望也」，此条御览卷七００引作「明德马皇后既处椒房，太官上饭，重加幕覆，辄撤去」。聚珍本即据御览卷七００辑录，仅删去「明德马皇后」五字。<br/><br/>　　〔一六〕「不喜出入游观」，书钞卷二三仅引「不喜游观」一句。<br/><br/>　　〔一七〕「希尝临御牕牖」，「尝」字姚本、聚珍本作「常」，初学记卷一０引同。按二字古通。「牖」字姚本、聚珍本作「望」，初学记卷一０引同。御览卷一三七引续汉书载孝明马皇后事云：「性不喜出入游观，未尝临御牕牖。」<br/><br/>　　〔一八〕「诸主朝望见」，「主」字姚本作「王」，书钞一二九、御览卷六九三引同。按「主」字是，聚珍本作「主」。范晔后汉书明德马皇后纪云：「朔望诸姬主朝请，望见后袍衣疏麤，反以为绮縠，就视，乃笑。后辞曰：『此缯特宜染色，故用之耳。』六宫莫不歎息。」益可证「主」字是。汪文台辑司马彪续汉书卷一载此事云：「诸王亲家朝请，望见后裙极麤疏，以为绮，就视，乃笑。后曰：『此缯染色好，故用之耳。』老人知者，无不歎息。」<br/><br/>　　〔一九〕「上令太夫人及兄弟得入见」，玉海卷一五九亦引此条，字句较为简略。<br/><br/>　　〔二０〕「马防」，此二字原无，书钞卷六三引有，今据增补。<br/><br/>　　〔二一〕「讫永平世不迁」，「迁」字御览卷二四一引作「转」。聚珍本注云：「以上明帝时事。」类聚卷一五引续汉书载明德马皇后事云：「后志在克己辅上，不以私家干朝庭。兄为虎贲中郎将，两弟黄门郎，讫永平世不迁。」事又见初学记卷一０、御览卷一三七所引续汉书。<br/><br/>　　〔二二〕「时上欲封诸舅」，「上」指章帝。范晔后汉书明德马皇后纪云：「建初元年，帝欲封诸舅，太后不听。」<br/><br/>　　〔二三〕「太后」，此二字聚珍本重，属下句读。<br/><br/>　　〔二四〕「太后诏曰」，此句原作「明德后曰」，今据姚本和初学记卷一０引校改。<br/><br/>　　〔二五〕「吾万乘主」，书钞卷二五引同。姚本、聚珍本「乘」字下有「之」字，初学记卷一０引亦有「之」字。<br/><br/>　　〔二六〕「欲身率众」，此句原无，姚本、聚珍本亦未辑录，书钞卷二五引有此句，今据增补。<br/><br/>　　〔二七〕「身服大练缣裙」，此句原作「身服大缣」，姚本、聚珍本作「身衣大练缣裙」，初学记卷一０引同，今据增补「练」、「裙」二字。<br/><br/>　　〔二八〕「食不求所甘」，此句原无，姚本、聚珍本有，初学记卷一０引亦有此句，今据增补。<br/><br/>　　〔二九〕「傍人皆」，原无此三字，姚本、聚珍本有，初学记卷一０引亦有此三字，今据增补。<br/><br/>　　〔三０〕「濯龙」，通鑑卷四六胡三省注云：「续汉志：『濯龙，园名，近北宫。』」<br/><br/>　　〔三一〕「绿〈衤冓〉」，范晔后汉书明德马皇后纪李贤注云：「〈衤冓〉，臂衣，今之臂鞴，以缚左右手，于事便也。」通鑑卷四六胡三省注云：「余据字书，臂鞴之鞴从革，此〈衤冓〉从衣，释单衣也，皆音古侯翻。」按「鞴」与「〈衤冓〉」音同字通，「鞴」亦作「鞴」。「绿〈衤冓〉」即谓绿色臂衣。<br/><br/>　　〔三二〕「领袖正白」，通鑑卷四六胡三省注云：「言其新洁无垢污也。」<br/><br/>　　〔三三〕「亦」，原作「遂」，聚珍本作「亦」，类聚卷九三引同，今从改。<br/><br/>　　〔三四〕「冀以默止讙耳」，范晔后汉书明德马皇后纪云：建初二年，「大旱，言事者以为不封外戚之故，有司因此上奏，宜依旧典。太后诏曰：『凡言事者皆欲媚朕以要福耳。……吾为天下母，而身服大练，食不求甘，左右但著帛布，无香薰之饰者，欲身率下也。以为外亲见之，当伤心自敕，但笑言太后素好俭。前过濯龙门上，见外家问起居者，车如流水，马如游龙，仓头衣绿〈衤冓〉，领袖正白。顾视御者，不及远矣。故不加谴怒，但绝岁用而已，冀以默愧其心，而犹懈怠，无忧国忘家之虑。……』固不许。」御览卷一三七引续汉书云：「太后素自喜俭，前过濯龙门上，见外家问起居，车如流水马如龙，苍头衣绿〈衤冓〉直领，领袖正白。顾视旁御者，远不及也。亦不谴怒，但绝其岁用，冀以嘿止諠耳。」可与此相参证。<br/><br/>　　〔三五〕「上欲封诸舅」，据通鑑卷四六，此为章帝建初二年时事。<br/><br/>　　〔三六〕「勿有疑也」，原脱「勿」、「也」二字，姚本、聚珍本有此二字，范晔后汉书明德马皇后纪、通鑑卷四六同，今据增补。<br/><br/>　　〔三七〕「至孝之行，安亲为上」，通鑑卷四六胡三省注引扬子云：「孝莫大于宁亲，宁亲莫大于四表之驩心。」<br/><br/>　　〔三八〕「拳拳」，范晔后汉书明德马皇后纪李贤注云：「拳拳犹勤勤也。」<br/><br/>　　〔三九〕「慎」，范晔后汉书明德马皇后纪、通鑑卷四六作「顺」。<br/><br/>　　〔四０〕「后素谨慎」，书钞卷二六有「太后慎谨」一句，当系东观汉记马皇后传中语。此句上原引有以下一段文字：「后长七尺二寸，青白色，方口美髮，为四起大髻，但以髮成，尚有馀，绕结三匝，复出诸髮。眉不施黛，独左眉角小缺，补之如粟。」因与上文重出，今删去。<br/><br/>　　〔四一〕「原陵」，光武帝之陵。范晔后汉书明帝纪云：中元二年「三月丁卯，葬光武皇帝于原陵」。李贤注引帝王世纪云：「原陵方三百二十步，高六丈，在临平亭东南，去洛阳十五里。」<br/><br/>　　〔四二〕「织室」，西汉时少府下有东织、西织，成帝河平元年省东织，更名西织为织室。掌皇室丝帛的织造和染色。<br/><br/>　　〔四三〕「外以先女功」，此条书钞卷二六，初学记卷一０、卷一四，类聚卷三九，六帖卷三六，御览卷八二五亦引，字句皆较此简略。<br/><br/>　　〔四四〕「王主诸家」，御览卷八九四引作「王主诸处」，聚珍本未辑此句。<br/><br/>　　〔四五〕「黑」，原误作「墨」，姚本、聚珍本作「黑」，书钞卷一二六两引，类聚卷四五，御览卷三五八、卷八九四皆一引，均作「黑」，今据改正。<br/><br/>　　〔四六〕「不」，此字原脱，聚珍本有，类聚卷四五，御览卷三五八、卷八九四引亦有，今据增补。<br/><br/>　　〔四七〕「于是施亲戚，被服自如」，此二句聚珍本未辑录。<br/><br/>　　章德窦皇后〔一〕<br/><br/>　　进止得适，人事修备。〔二〕书钞卷二五<br/><br/>　　后性敏给。〔三〕书钞卷二五<br/><br/>　　〔一〕　「章德窦皇后」，大司空窦融之曾孙，窦勳之女，事详范晔后汉书卷一０章德窦皇后纪。汪文台辑司马彪续汉书卷一亦略载其事。<br/><br/>　　〔二〕　「进止得适，人事修备」此条姚本、聚珍本皆未辑录。御览卷一三七引续汉书云：「孝章章德窦皇后，右扶风平陵人，窦勳之女。……母沘阳公主欲内之，帝闻后有才色，数以问诸家。建初二年，后与女弟随主入见长乐宫，进止得适，人事修备。」<br/><br/>　　〔三〕　「后性敏给」，此条姚本、聚珍本皆未辑录。范晔后汉书章德窦皇后纪云：窦皇后「入掖庭，见于北宫章德殿。后性敏给，倾心承接，称誉日闻。明年，遂立为皇后」。御览卷一三七引续汉书载窦皇后事亦有「后性敏给」之语。<br/><br/>　　敬隐宋皇后<br/><br/>　　敬隐宋后以王莽末年生，〔一〕遭世仓卒，其母不举，弃之南山下。时天寒，冬十一月，再宿不死。外家出过于道南，闻有儿啼声，怜之，因往就视，有飞鸟纡翼覆之，沙石满其口鼻，能喘，心怪伟之，以有神灵，遂取而持归养，长至年十三岁，乃以归宋氏。御览卷三六一<br/><br/>　　章帝宋贵人，时窦皇后内宠方盛，以贵人名族，节操高妙，心内害之，欲为万世长计，阴设方略，谗毁贵人，由是母子见疏。数月，诬奏贵人使婢为蛊道祝诅，七年，遂被谮暴卒。〔二〕御览卷一四四<br/><br/>　　〔一〕　「敬隐宋后」，父宋杨，永平末年，选入太子宫，章帝即位，立为贵人，生庆，立为皇太子。旋以谗废，贵人自杀。后殇帝卒，立庆长子祜为帝，是为安帝。建光元年三月，追尊祖妣宋贵人曰敬隐皇后。事见范晔后汉书清河孝王庆传、安帝纪，又见汪文台辑司马彪续汉书卷一。<br/><br/>　　〔二〕　「遂被谮暴卒」，事详范晔后汉书清河孝王庆传。章德窦皇后纪亦略载其事。此条永乐大典卷二九七二亦引，字句全同。<br/><br/>　　孝和阴皇后<br/><br/>　　孝和阴皇后，〔一〕聪慧敏达，有才能，善史书。永元二年，〔二〕选入掖庭，为贵人，託以先后近属，故有宠〔三〕御览卷一四四<br/><br/>　　巫蛊咒诅。〔四〕书钞卷二六<br/><br/>　　〔一〕　「孝和阴皇后」，光烈阴皇后兄执金吾阴识之曾孙，吴房侯阴纲之女，事详范晔后汉书卷一０和帝阴皇后纪。汪文台辑司马彪续汉书卷一亦略载其事。<br/><br/>　　〔二〕　「永元二年」，范晔后汉书和帝阴皇后纪云：「后少聪慧，善书艺。永元四年，选入掖庭，以先后近属，故得为贵人，有殊宠。」御览卷一三七引续汉书云：「孝和阴皇后，吴房侯纲之女也。后为人聪惠，有才能。永元四年，选入掖庭为贵人，以託先后近属，故有异宠。」此云「二年」，而范书、司马彪书云「四年」，疑当作「四年」。<br/><br/>　　〔三〕　「故有宠」，此条永乐大典卷二九七二亦引，字句全同。<br/><br/>　　〔四〕　「巫蛊呪诅」，此句姚本、聚珍本皆未辑录。范晔后汉书和帝阴皇后纪云：「自和熹邓后入宫，爱宠稍衰，数有恚恨。后外祖母邓朱出入宫掖。十四年夏，有言后与朱共挟巫蛊道，事发觉，帝遂使中常待张慎与尚书陈褒于掖庭狱杂考案之。朱及二子奉、毅与后弟轶、辅、敞辞语相连及，以为祠祭祝诅，大逆无道。奉、毅、辅考死狱中。帝使司徒鲁恭持节赐后策，上玺绶，迁于桐宫，以忧死。」<br/><br/>　　和熹邓皇后〔一〕<br/><br/>　　和熹邓后年五岁，〔二〕太夫人为剪髮，〔三〕夫人年老目冥，〔四〕并中后额，虽痛忍而不言，〔五〕一额尽伤。左右怪而问之，后言：「夫人哀我为断髮，难伤老人意，故忍之耳。」〔六〕御览卷一三七<br/><br/>　　和熹皇后六岁，诸兄持后髮，后曰：「身体髮肤，受之父母，不敢毁伤，孝之始也，奈何弄人髮乎？」〔七〕类聚卷一七<br/><br/>　　六岁能书。〔八〕书钞卷二五<br/><br/>　　诸兄读经，难问其意。〔九〕书钞卷二六<br/><br/>　　和熹邓后七岁读论语，志在书传，母常非之曰：「当习女工，今不是务，宁当学博士耶？」后重违母意，昼则缝纫，夜私买脂烛读经传，宗族外内皆号曰「诸生」。〔一０〕御览卷六一四<br/><br/>　　和熹邓皇后尝梦扪天体，荡荡正青，滑如磄〈石弟〉，〔一一〕有若锺乳，后仰嗽之。〔一二〕以讯占梦，言尧梦攀天而上，〔一三〕汤梦及天舐之，〔一四〕皆圣主之梦。〔一五〕御览卷三九八<br/><br/>　　博览五经传记。〔一六〕书钞卷二六<br/><br/>　　和熹邓后逊位，手书谢表，深陈德薄，不足以奉承宗庙，充少君之位。〔一七〕书钞卷一０三<br/><br/>　　和熹邓后即位，万国贡献悉禁绝，惟岁时供纸墨而已。〔一八〕初学记卷二一<br/><br/>　　邓太后赐冯贵人步摇一具。〔一九〕类聚卷七０<br/><br/>　　和熹后时，新遭大忧，法禁未设，宫中亡大珠一箧，〔二０〕主名不立。太后念欲下掖庭考问之，恐有无辜僵仆者，乃亲自临见宫人，一一阅问，察其颜色，开示恩信。宫人盗者，即时其服，不加鞭垂，不敢隐情，〔二一〕宫人惊，咸称神明。〔二二〕御览卷一三七、卷八０二<br/><br/>　　邓太后雅性不好淫祀。〔二三〕范晔后汉书卷四殇帝纪李贤注<br/><br/>　　邓太后临朝，上林鹰犬，悉斥放之。〔二四〕类聚卷九一<br/><br/>　　下□尚书曰：〔二五〕「国家离乱，大厦未安，黄门鼓吹，喝有燕乐之志。欲罢黄门鼓吹。」〔二六〕书钞卷一三０<br/><br/>　　和熹邓后称制，〔二七〕永初二年三月，〔二八〕京师旱，至五月朔，太后幸雒阳寺，省庶狱，举冤囚。徒杜令不杀人，〔二九〕自诬，被掠羸困，使舆见，〔三０〕畏吏，不敢自理。〔三一〕吏将去，微疾举颈，若欲有言，〔三二〕太后察视觉之，即呼还问状，遂信，〔三三〕即时收令下狱抵罪，尹左迁。行未还宫，澍雨大降。类聚卷一００<br/><br/>　　邓太后尝体不安，〔三四〕左右忧惶，至令祷祠，愿以人为代。太后闻之，即谴怒，敕掖庭令以下：「何故乃有此不祥之言？」左右咸流涕，歎太后临大病，不自顾，而念兆民。后病瘳，岂非天地之应与？〔三五〕御览卷五二九<br/><br/>　　和熹邓后自遭大忧，〔三六〕及新野君仍丧，〔三七〕诸兄常悲伤思慕，羸瘦骨立，不能自胜。〔三八〕御览卷三七八<br/><br/>　　〔一〕　「和熹邓皇后」，名绥，太传邓禹之孙，护羌校尉邓训之女，事详范晔后汉书和熹邓皇后纪。汪文台辑司马彪续汉书卷一亦略载其事。范书皇后纪论云：「初平中，蔡邕始追正和熹之谥，其安思、顺烈以下，皆依而加焉。」李贤注引蔡邕集谥议云：「汉世母氏无谥，至于明帝始建光烈之称，是后转因帝号加之以德，上下优劣，混而为一，违礼『大行受大名，小行受小名』之制。谥法『有功安人曰熹』。帝后一体，礼亦宜同。大行皇太后谥宜为和熹」。<br/><br/>　　〔二〕　「和熹邓后年五岁」，此句原无「和熹邓」三字，御览卷三八四引有，今据增补。此句御览卷三六四引作「和熹皇后年五岁」。<br/><br/>　　〔三〕　「剪」，书钞卷二五引作「剃」，御览卷三八四引作「断」，于义皆通。<br/><br/>　　〔四〕　「夫人年老目冥」，「老」字御览卷三八四引作「耆」。「冥」字原误作「寔」，聚珍本作「冥」，御览卷三六四、卷三八四引亦作「冥」，字尚不误，今据校正。<br/><br/>　　〔五〕　「而」，原无此字，御览卷三八四引有，今据增补。<br/><br/>　　〔六〕　「故忍之耳」，此句下尚引有以下一段文字：「及为太后，时宫中亡大珠一筐。太后念欲下掖庭考问之，恐有无辜僵仆者，乃亲自临见宫人阅问，动察颜色，开示恩信，宫人即时首服，不加鞭垂，不敢隐情，宫人惊，咸称神明。」已移至下文。范晔后汉书和熹邓皇后纪云：「后年五岁，太傅夫人爱之，自为剪髮。夫人年高目冥，误伤后额，忍痛不言。左右见者怪而问之，后曰：『非不痛也，太夫人哀怜为断髮，难伤老人意，故忍之耳。』」可与此互证。<br/><br/>　　〔七〕　「奈何弄人髮乎」，此条文字御览卷三七三亦引，字句微异。<br/><br/>　　〔八〕　「六岁能书」，此句姚本、聚珍本皆未辑录。范晔后汉书和熹邓皇后纪云：「六岁能史书，十二通诗、论语。」此句有节删。<br/><br/>　　〔九〕　「诸兄读经，难问其意」，此二句姚本、聚珍本皆未辑录。范晔后汉书和熹邓皇后纪云：「诸兄每读经传，辄下意难问。」<br/><br/>　　〔一０〕「宗族外内皆号曰『诸生』」，书钞卷二六引「皆号诸生」一句，当即出此。御览卷一三七引续汉书载和熹邓皇后事云：「后七岁读论语，十二岁通诗，诸兄读经，辄难问微意，志在书传。母非之曰：『当习女工，以供衣服，今不是务，汝当举博士耶？』后重违母意，则缝绽极女工事，暮夜，私买脂烛读经传，宗族内外皆号曰『诸生』。」可与此互证。范晔后汉书和熹邓皇后纪亦有相类记载。<br/><br/>　　〔一一〕「滑如磄〈石弟〉」，姚本、聚珍本无「如磄〈石弟〉」三字。「磄〈石弟〉」，怪石。「〈石弟〉」与「磃」通。<br/><br/>　　〔一二〕「后仰嗽之」，「后」字原误作「若」，姚本、聚珍本云：「后仰噏之。」类聚卷七九引同，今据校正。书钞卷二三引「梦扪天仰嗽」一句，系括引大意。此句范晔后汉书和熹邓皇后纪作「乃仰嗽饮之。」<br/><br/>　　〔一三〕「言尧梦攀天而上」，王先谦后汉书和熹邓皇后纪集解载惠栋说引周宣梦书云：「昔圣帝明皇之时，神气昭然先见。故尧梦乘龙上天，汤梦布令天下，后皆有天下。」<br/><br/>　　〔一四〕「汤梦及天舐之」，此句原脱误作「汤反天砥之」，姚本、聚珍本作「汤梦及天舐之」，今据校正。范晔后汉书和熹邓皇后纪云：「汤梦及天而咶之。」「咶」与「舐」通。<br/><br/>　　〔一五〕「皆圣主之梦」，此句上姚本、聚珍本有「此」字，类聚卷七九引同。此句下姚本、聚珍本有「吉不可言」一句，不知从何书辑录。范晔后汉书和熹邓皇后纪有此句。据范书和熹邓皇后纪，永元七年，后与诸家子俱选入宫，八年冬，入掖庭为贵人，时年十六。<br/><br/>　　〔一六〕「博览五经传记」，此条姚本、聚珍本皆未辑录。御览卷一三七引续汉书载和熹邓皇后事云：「后自入宫，遂博览五经传记。」<br/><br/>　　〔一七〕「充少君之位」，范晔后汉书和熹邓皇后纪云：永元「十四年夏，阴后以巫蛊事废，后请救不能得，帝便属意焉。后愈称疾笃，深自闭绝。……至冬，立为皇后，辞让者三，然后即位。手书谢表，深陈德薄，不足以充小君之选」。<br/><br/>　　〔一八〕「惟岁时供纸墨而已」，御览卷六０五亦引此条，字句全同。聚珍本把此条连缀于下条之后，并注云此为殇帝延平元年事。按聚珍本编排失次，注文亦误。范晔后汉书和熹邓皇后纪云：永元十四年冬，邓贵人立为皇后。「是时方国贡献，竞求珍丽之物，自后即位，悉令禁绝，岁时但供纸墨而已。」通鑑卷四八亦将此事繫于永元十四年，可见邓后令万国仅岁供纸墨事在和帝时。<br/><br/>　　〔一九〕「邓太后赐冯贵人步摇一具」，「冯」字原误作「马」，姚本、聚珍本作「冯」，今据改正。元兴元年，和帝卒，葬后，宫人并归园，冯贵人王赤绶，以未有头上步摇、环珮，加赐各一具。见范晔后汉书和熹邓皇后纪。释名释首饰云：「步摇，上有垂珠，步则摇动也。」司马彪续汉书舆服志下云：「步摇以黄金为山题，贯白珠为桂枝相缪，一爵九华，熊、虎、赤罴、天鹿、辟邪、南山丰大特六兽，诗所谓『副笄六珈』者。诸爵兽皆以翡翠为毛羽。金题，白珠璫绕，以翡翠为华云。」<br/><br/>　　〔二０〕「箧」，竹笥。<br/><br/>　　〔二一〕「不敢隐情」，书钞卷二五有此一句，当即东观汉记邓太后事。<br/><br/>　　〔二二〕「咸称神明」，御览卷一三七引云：「及为太后，时宫中亡大珠一筐」云云，详见上文注〔六〕。又卷八０二引云：「和熹后时，新遭大忧，法禁未设，宫中亡大珠一箧，主名不立。太后乃亲自临见宫人，一一问阅，察其颜色，开示恩信。宫人盗者，即时首服。」此条即综合两处所引辑录。范晔后汉书和熹邓皇后纪亦略载此事。通鑑卷四八将此事繫于元兴元年十二月殇帝初即位时。<br/><br/>　　〔二三〕「邓太后雅性不好淫祀」，范晔后汉书殇帝纪延平元年载：「夏四月庚申，诏罢祀官不在祀典者。」其下李贤即引此条文字作注。和熹邓皇后纪载：殇帝即位，邓太后临朝，「常以鬼神难徵，淫祀无福，乃诏有司罢诸祠官不合典礼者。」由此看来，此句当繫于殇帝延平元年。而聚珍本繫于下文邓太后省庶狱，举冤囚，澍雨大降一条后，以为安帝永初年间事，与史不符。书钞卷二三有「不好淫祀」一句，即系东观汉记邓太后事。东汉会要卷五引东观汉记云：「邓太后性不好淫祀。」<br/><br/>　　〔二四〕「悉斥放之」，「放」字御览卷九二六、事类赋卷一八引作「卖」。范晔后汉书和熹邓皇后纪云：「悉斥卖上林鹰犬。」通鑑卷四九将此事繫于殇帝延平元年六月。胡三省注云：「东都亦有上林苑，在雒阳西。『斥』，开也，弃也。」<br/><br/>　　〔二五〕「下口尚书曰」，此句有脱误，无从校正。此句上冠有「东观记云：和熹后传云」九字，知「下口尚书曰」云云为和熹邓皇后传中文字。<br/><br/>　　〔二六〕「欲罢黄门鼓吹」，范晔后汉书安帝纪永初元年九月载：「壬午，诏太僕、少府减黄门鼓吹，以补羽林士。」又见通鑑卷四九。疑此邓太后命罢黄门鼓吹与范书安帝纪永初元年所载为同一事。通鑑卷四九胡三省注云：「汉官仪曰：『黄门鼓吹，百四十五人。羽林左监主羽林八百人，右监主九百人。』杜佑曰：「汉代有黄门鼓吹，享宴食举乐十三曲，与魏代鼓吹、长箫伎录，并云丝竹合作，执节者歌。』」姚本、聚珍本皆未收此条。聚珍本乐志有「国家离乱，大厦未安，黄门旧有鼓吹，今宜罢去」一条，系辑自陈禹谟刻本书钞卷一三０。陈本经过窜改，不足为据；且此条为邓太后诏中语，据孔广陶校注本书钞所引，不应入乐志。<br/><br/>　　〔二七〕「和熹邓后称制」，此句书钞卷二三引作「太后临朝」。<br/><br/>　　〔二八〕「永初二年三月」，此句原无，御览卷一一、事类赋卷三引有，今据增补。<br/><br/>　　〔二九〕「徒杜令不杀人」，原无「徒」字，御览卷六四二引有，今据增补。「令」，姚本、聚珍本作「冷」，御览卷六四二引作「洽」。<br/><br/>　　〔三０〕「使舆见」，「舆」字原误作「兴」。姚本云：「使舆见。」聚珍本云：「便舆见。」今据改正。御览卷六四二引作「便与见」，「与」字亦误。通鑑卷四九云：永初二年「五月丙寅，皇太后幸雒阳寺，及若卢狱，录囚徒。雒阳有囚，实不杀人而被考自诬，羸困舆见。」胡三省注云：「舆，箯舆也。狱囚被掠委困者，以箯舆处之。」箯舆编竹木为之。<br/><br/>　　〔三一〕「自理」，此二字御览卷六四二引作「白」。<br/><br/>　　〔三二〕「微疾举颈，若欲有言」，此二句御览卷六四二引作「举头若有言」。<br/><br/>　　〔三三〕「遂信」，姚本同，聚珍本作「遂得申理」，御览卷六四二引作「遂得申列」。<br/><br/>　　〔三四〕「邓太后尝体不安」，事在安帝永初三年秋，见范晔后汉书和熹邓皇后纪。<br/><br/>　　〔三五〕「岂非天地之应与」，此条孔广陶校注本书钞卷九０两引，一引云：「以人为代。」一引云：「和熹邓皇后尝体不安，左右忧惶，至令祷祠，愿以身为牲。后即谴怒止之，后疾遂瘳。」陈禹谟刻本书钞卷九０亦两引此条，一引云：「以人为代。」另一引云：「邓太后尝体不安，左右忧惶，至令祷祠，愿以身代牲。太后闻之，甚怒，即敕令禁止，以为何故乃有此不祥之言。左右咸流涕，叹息曰：『太后临大病，不自顾，而念兆民。』后病遂瘳，岂非天地之应与？」其下注「补」字，即谓此条文字已据他书增补。姚本、聚珍本即据陈刻本辑录，所不同者，一二字而已。<br/><br/>　　〔三六〕「自遭大忧」，谓和帝、殇帝卒。<br/><br/>　　〔三七〕「新野君」，和熹邓皇后母阴氏。范晔后汉书安帝纪永初元年载：「六月戊申，爵皇太后母阴氏为新野君。」又永初四年载：「冬十月甲戌，新野君阴氏薨。」阴氏卒后谥曰敬君。「仍」，重也，再也。<br/><br/>　　〔三八〕「不能自胜」，此条御览卷三八六亦引，字句稍略。范晔后汉书和熹邓皇后纪云：「及新野君薨，太后自侍疾病，至乎终尽，忧哀毁损，事加于常。」又邓骘传云：永初「四年，母新野君寝病，骘兄弟并上书求还侍养。太后以阊最少，孝行尤著，特听之，赐安车驷马。及新野君薨，骘等复乞身行服，章连上，太后许之。骘等既还里第，并居冢次。阊至孝骨立，有闻当时」。<br/><br/>　　安思阎皇后〔一〕<br/><br/>　　〔一〕　「安思阎皇后」，名姬，阎畅之女，事详范晔后汉书卷一０安思阎皇后纪。汪文台辑司马彪续汉书卷一亦略载其事。史通古今正史篇叙东观汉记递修经过云：「至元嘉元年，复令太中大夫边韶、大军营司马崔寔、议郎朱穆、曹寿杂作孝穆、崇二皇及顺烈皇后传，又增外戚传入安思等后。」据此可知东观汉记外戚传中有安思阎皇后传。此传文字今全佚，仅存其目。<br/><br/>　　顺烈梁皇后〔一〕　　有光景之祥。〔二〕书钞卷二三<br/><br/>　　九岁诵论语。〔三〕书钞卷二五<br/><br/>　　孝顺梁皇后，〔四〕永建三年春三月丙午，〔五〕选入掖庭。〔六〕相工茅通见之，〔七〕瞿然惊骇，却再拜贺曰：「此所谓日角偃月，〔八〕相之极贵，臣所未尝见。」〔九〕太史卜之，兆得寿房，〔一０〕又筮之，得坤之比。〔一一〕御览卷七二七<br/><br/>　　顺帝阳嘉元年，立顺烈皇后。是时自冬至春不雨，尊后之日，嘉澍沾渥。〔一二〕御览卷一０<br/><br/>　　太后摄政。〔一三〕书钞卷二三<br/><br/>　　〔一〕　「顺烈梁皇后」，名呐，大将军梁商之女，事详范晔后汉书卷一０顺烈梁皇后纪。汪文台辑司马彪续汉书卷一亦略载其事。御览卷一三七引续汉书载梁皇后事云：「和平元年崩，群臣奏谥曰顺烈皇后，合葬宪陵。」据史通古今正史篇所载，顺烈梁皇后传是桓帝元嘉元年令太中大夫边韶、大军营司马崔寔、议郎朱穆、曹寿等人所作。<br/><br/>　　〔二〕　「有光景之祥」，此条姚本、聚珍本皆未辑录。范晔后汉书顺烈梁皇后纪云：「后生，有光景之祥。」御览卷一三七引续汉书云：「梁皇后，大将军商女，后有光景之祥。」<br/><br/>　　〔三〕　「九岁诵论语」，此条姚本、聚珍本皆未辑录。按范晔后汉书顺烈梁皇后纪云：梁皇后「少善女工，好史书，九岁能诵论语，治韩诗，大义略举」。御览卷一三七引续汉书云：梁皇后「既有女工之巧，尤好史书学问之事。九岁能诵孝经、论语，遂治韩诗，大义略举」。<br/><br/>　　〔四〕　「孝顺梁皇后」，类聚卷七五引作「孝顺梁后」。按「孝顺」二字当作「顺烈」，初学记卷一０引「顺烈梁皇后传曰」云云，可证。<br/><br/>　　〔五〕　「三月丙午」，姚本、聚珍本作「三月丙申」，初学记卷一０引同。按永建三年三月辛丑朔，丙午、丙申日均在三月。<br/><br/>　　〔六〕　「选入掖庭」，时梁皇后十三岁，见范晔后汉书顺烈梁皇后纪。<br/><br/>　　〔七〕　「茅通」，原脱「茅」字，姚本、聚珍本有，初学记卷一０引亦有，今据增补。范晔后汉书顺烈梁皇后纪、御览卷一三七引续汉书皆有「相工茅通」之语。类聚卷七五引作「莱通」，误。<br/><br/>　　〔八〕　「此所谓日角偃月」，书钞卷二三有「日角偃月」一句，当出东观汉记顺烈梁皇后传。<br/><br/>　　〔九〕　「臣所未尝见」，此句下姚本，聚珍本有「也」字，初学记卷一０、类聚卷七五引同。<br/><br/>　　〔一０〕「寿房」，原作「戴房」，误。聚珍本作「寿房」，范晔后汉书顺烈梁皇后纪同，今据改正。据范书顺烈梁皇后纪载，梁皇后先为贵人，阳嘉元年，于寿安殿立为皇后，与「兆得寿房」相应。<br/><br/>　　〔一一〕「得坤之比」，范晔后汉书顺烈梁皇后纪李贤注云：「易坤卦六五爻，变而之比，比九五，象曰：『显比之吉，位正中也。』九五居得其位，下应于上，故吉。」<br/><br/>　　〔一二〕「嘉澍沾渥」，书钞卷二三仅引此一句。<br/><br/>　　〔一三〕「太后摄政」，书钞卷二三引此句，孔广陶注云：「是孝顺梁皇后事。」今据孔注把此句置于顺烈梁皇后传内。御览卷一三七引续汉书载梁皇后事云：「阳嘉元年，立为皇后。冲帝在襁褓，太后摄政。」<br/><br/>　　窦贵人〔一〕<br/><br/>　　窦章女，顺帝初，入掖庭为贵人，早卒。帝追思之，诏史官树碑颂德，章自为之辞。〔二〕御览卷五八九<br/><br/>　　〔一〕　「窦贵人」，范晔后汉书卷二三窦章传略载其事。<br/><br/>　　〔二〕　「章自为之辞」，「章」字姚本、聚珍本作「帝」。范晔后汉书窦章传云：「顺帝初，章女年十二，能属文，以才貌选入掖庭，有宠，与梁皇后并为贵人。……贵人早卒，帝追思之无已，诏史官树碑颂德，章自为之辞。」<br/><br/>　　孝崇宴皇后〔一〕<br/><br/>　　申贵人生孝穆皇帝，〔二〕赵夫人为穆皇后，〔三〕宴夫人生桓帝。帝既立，追谥赵夫人为穆皇后，宴夫人为博园贵人。〔四〕和平元年，桓帝诏曰：「博园宴贵人履高明之懿德，资淑美之嘉会，与天合灵，笃生朕躬，『欲报之德』，〔五〕诗所感歎，今以贵人为孝崇皇后。」〔六〕御览卷一四四<br/><br/>　　〔一〕　「孝崇宴皇后」，名明，为蠡吾侯刘翼媵妾，生桓帝，事详范晔后汉书卷一０孝崇宴皇后纪。汪文台辑司马彪续汉书卷一亦略载其事。<br/><br/>　　〔二〕　「申贵人生孝穆皇帝」，聚珍本无「帝」字。「申贵人」，为章帝贵人。「孝穆皇帝」，即章帝子河间孝王刘开。<br/><br/>　　〔三〕　「赵夫人为穆皇后」，此句聚珍本作「赵夫人生孝崇皇」。孝崇皇即蠡吾侯刘翼。范晔后汉书桓帝纪本初元年载：「九月戊戌，追尊皇祖河间孝王曰孝穆皇，夫人赵氏曰孝穆皇后，皇考蠡吾侯曰孝崇皇。」<br/><br/>　　〔四〕　「宴夫人为博园贵人」，事在本初元年十月，见范晔后汉书桓帝纪。李贤注云：「博本汉蠡吾县之地也。帝既追尊父为孝崇皇，其陵曰博陵，置园庙焉，故曰博园，在今瀛州博野县西。贵人位次皇后，金印紫绶。」<br/><br/>　　〔五〕　「欲报之德」，诗小雅蓼我篇云：「父兮生我，母兮鞠我。拊我畜我，长我育我。顾我复我，出入腹我。欲报之德，昊天罔极。」<br/><br/>　　〔六〕　「今以贵人为孝崇皇后」，范晔后汉书桓帝纪和平元年载：「夏五月庚辰，尊博园宴贵人曰孝崇皇后。」则桓帝此诏当在和平元年五月。此条永乐大典卷二九七二亦引，字句全同。<br/><br/>　　孝桓邓皇后〔一〕<br/><br/>　　孝桓帝邓后，字猛，〔二〕父香，早死，猛母宣改嫁为掖庭民梁纪妻。纪者，襄城君孙寿之舅也。〔三〕寿引进令入掖庭，得宠为贵人，故冒姓为梁氏。〔四〕御览卷一四四<br/><br/>　　〔一〕　「孝桓邓皇后」，事详范晔后汉书卷一０桓帝邓皇后纪。汪文台辑司马彪续汉书卷一亦略载其事。<br/><br/>　　〔二〕　「邓后，字猛」，范晔后汉书桓帝邓皇后纪云「邓皇后讳猛女」，御览卷一三七引续汉书亦云「邓皇后字猛女」。<br/><br/>　　〔三〕　「襄城君孙寿」，永乐大典卷二九七二误引作「襄城君县寿」，聚珍本作「襄成县君孙寿」。「孙寿」，大将军梁翼妻。范晔后汉书冀梁传云：桓帝时，「弘农人宰宣素性佞邪，欲取媚于冀，乃上言大将军有周公之功，今既封诸子，则其妻宜为邑君，诏遂封冀妻孙寿为襄城君，兼食阳翟租，岁入五千万，加赐赤绂，比长公主」。「舅」，原误作「男」，永乐大典卷二九七二引同误，聚珍本作「舅」，范书桓帝邓皇后纪同，今据改正。<br/><br/>　　〔四〕　「故冒姓为梁氏」，范晔后汉书桓帝邓皇后纪云：邓皇后，「和熹皇后从兄子邓香之女也。母宣，初适香，生后，改嫁梁纪。……后少孤，随母为居，因冒姓梁氏。……梁冀诛，立后为皇后。帝恶梁氏，改姓为薄，封后母宣为长安君。（延熹）四年，有司奏后本郎中邓香之女，不宜改易它姓，于是复为邓氏」。<br/><br/>　　灵帝宋皇后〔一〕<br/><br/>　　左道。〔二〕书钞卷二六<br/><br/>　　〔一〕　「灵帝宋皇后」，章帝宋贵人之从曾孙，宋酆之女，事详范晔后汉书卷一０灵帝宋皇后纪。汪文台辑司马彪续汉书卷一亦略载其事。<br/><br/>　　〔二〕　「左道」，范晔后汉书灵帝宋皇后纪云：「后无宠而居正位，后幸姬众，共谮毁。初，中常侍王甫枉诛勃海王悝及妃宋氏，妃即后之姑也。甫恐后怨之，乃与太中大夫程阿共构言皇后挟左道祝诅，帝信之。光和元年，遂策收玺绶。后自致暴室，以忧死。」<br/><br/>　　灵思何皇后〔一〕<br/><br/>　　长七尺一寸。〔二〕　书钞卷二三<br/><br/>　　〔一〕　「灵思何皇后」，事详范晔后汉书卷一０灵思何皇后纪。汪文台辑司马彪续汉书卷一亦略载其事。<br/><br/>　　〔二〕　「长七尺一寸」，范晔后汉书灵思何皇后纪云：何皇后「家本屠者，以选入掖庭，长七尺一寸」。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-252-3984.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-252-3986.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-252.html" action-type="chapterComment" class="comment"><i></i>东观汉记校注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

