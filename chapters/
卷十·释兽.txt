<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《尔雅注疏》正文_卷十·释兽_郭璞作品 - 维普阅读网</title>
<meta name="keywords" content="尔雅注疏,尔雅注疏原文,尔雅注疏阅读,卷十·释兽全文,郭璞作品" />
<meta name="description" content="尔雅注疏原文阅读,卷十·释兽全文在线阅读,郭璞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-505-5911.html";
var nextpage="novel-read-505-5913.html";
var indexpage = "novel-chapter-505.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-505.html">尔雅注疏</a></strong>
<strong><a href="novel-chapter-505.html">尔雅注疏目录</a></strong>
<span>卷十·释兽</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-505-5911.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷十·释兽</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=郭璞&amp;searchsubmit=yes"  target="_blank">郭璞</a><span class="divide">|</span>发布时间：2014-09-20 23:22:07<span class="divide">|</span></p>
<div class="page-body">
<div class="page-content">
<p>[疏]“释兽第十八”。○释曰：《释鸟》云：“四足而毛谓之兽。”《说文》云：“兽，守备也。”此篇释其名状，故曰释兽。<br/>　　麋：牡，麔；牝，麎；其子，；（《国语》曰：“兽长麛。”）其迹，躔。（脚所践处。）绝有力，狄。（○麔，音咎。麎，音辰。，於兆切。）<br/>　　[疏]“麋牡”至“力狄”。○释曰：此释麋之种类也。《说文》云：“鹿属也。冬至解其角。”《春秋&#8226;庄十七年》：“冬，多麋。”麋，总名也。其牡者名麔，其牝者名麎。《诗&#8226;吉日》云“其麎孔有”是也。其所生之子名。其脚迹所践之处名躔，其绝异壮大有力者名狄也。○注“《国语》曰：‘兽长麛。’”○释曰：此《鲁语》文也。鲁“宣公夏滥于泗渊，里革断其罟而弃之，曰：‘且夫山不槎蘖，泽不伐夭，鱼禁鲲鮞，兽长麛，鸟翼鷇卵，虫舍蚳蝝，蕃庶物也，古之训也。今鱼方别孕，不教鱼长，又行网罟，贪无艺也。’”韦昭云：“鹿子曰麛，麋子曰。”是其事也。<br/>　　鹿：牡，麚；牝，麀；其子，麛；其迹，速；绝有力，&lt;鹿开&gt;。（○麚，音加。麀，於牛切。麛，音迷。&lt;鹿开&gt;，音坚。）<br/>　　[疏]“鹿牡”至“力&lt;鹿开&gt;”。○释曰：此辨鹿之种类也。《说文》云：鹿，解角兽也。群萃善走者也。其牡名麚，其牝名麀。《诗&#8226;小雅》云：“麀鹿麌麌。”其迹名速，绝有力者名&lt;鹿开&gt;。<br/>　　麕：牡，麌；（《诗》曰：“麀鹿麌麌。”郑康成解即谓此也。但重言耳。○麕，音君。麌，鱼矩切。）牝，麜；其子，麆；其迹解，绝有力豜。（○麜，音栗。麆，音助。豜，五见切。）<br/>　　[疏]“麕牡麌”至“力豜”。○释曰：此辨麕之种类也。《说文》云：“麕，麞也。”麕，其总名也。牡名麌，牝名麜，其子名麆，其迹名解，绝有力名豜。○注“《诗》曰”至“言耳”。○释曰：《诗&#8226;小雅&#8226;吉日》篇文。郑笺云：“麕，牡曰麌。麌复麌，言多也。”是郑康成解即谓此也。云“但重言耳”者，谓再言麌也。<br/>　　狼：牡，獾；牝，狼；其子，獥；绝有力，迅。（○獥，音亦。）<br/>　　[疏]“狼牡”至“力迅”。○释曰：此辨狼之种类也。舍人曰：“狼，牡名獾，牝名狼，其子名獥，绝有力者名迅。”孙炎曰：“迅，疾也。”《诗&#8226;齐风》云：“并驱从两狼兮。”陆机《疏》云：“其鸣能小能大，善为小儿啼声，以诱人。去数十步，其猛健者，虽善用兵者不能免也。其膏可煎和，其皮可为裘，故《礼记》‘狼臅膏’，又曰‘君之右虎裘，厥左狼裘’是也。”<br/>　　兔子，嬎；（俗呼曰&lt;兔隹&gt;。）其迹，迒；绝有力，欣。（○嬎，芳万切。迒，音刚。）<br/>　　[疏]“兔子，嬎”至“力欣”。○释曰：此辨兔之种类也。崔豹《古今注》云：“兔有九孔。”《论衡》曰：“兔舐豪而孕，及其生子，从口而出，其子名嬎。”郭云：“俗呼曰。”其迹名迒。《字林》云：“迒，兔道也。”绝有力名欣。<br/>　　豕子，猪。（今亦曰彘，江东呼豨，皆通名。）&lt;豕隋&gt;，豮。（俗呼小豮猪为子。○&lt;豕隋&gt;，音伟。豮，音坟）。幺，幼。（最後生者，俗呼为幺豚。○幺，音腰。）奏者豱。（今猪，短头，皮理腠蹙。○奏，音腠。豱，音温。）豕生三，豵；二，师；一，特。（猪生子常多，故别其少者之名。○豵，音宗。）所寝，橧。（橧，其所卧蓐。○橧，音缯。）四豴皆白，豥。（《诗》云：“有豕白蹢。”蹢，蹄也。○豴，音滴。豥，音垓。）其迹，刻。绝有力，&lt;豕厄&gt;。（即豕高五尺者。○&lt;豕厄&gt;，音厄。）牝，豝。（《诗》云：“一发五豝。”○豝，音巴。）<br/>　　[疏]“豕子”至“牝豝”。○释曰：此辨豕之种类也。其子名猪。郭云：“今亦曰彘，江东呼豨，皆通名也。”《说文》云：“猪，豕而三毛叢居者。”《字林》云：“豕，後蹄废谓之彘。”《小尔雅》云：“彘，猪也。其子曰豚，大者谓之豜。”《方言》云：“北燕朝鲜之间谓之豭，关东西或谓之彘，或谓之豕。南楚谓之豨。其子或谓之豚，或谓之豯，音奚。吴扬之间谓之猪子。”云“&lt;豕隋&gt;，豮”者，舍人曰：“&lt;豕隋&gt;，一名豮。”郭云：“俗呼小豮猪为&lt;豕隋&gt;子。”豮谓犍猪也。云：“幺，幼”者，豕之最後生者名也。郭云：“最後生者，俗呼为幺豚。”云“奏者豱”者，谓皮理腠蹙者名豱。郭云：“今豱猪，短头，皮理腠蹙。”云“豕生三，豵；二，师；一，特”者，郭云：“猪生子常多，故别其少者之名。”《诗&#8226;召南》云：“一发五豵。”郑笺云：“豕生三曰豵。”张逸问曰：“豕生三曰豵，不知母豕也？豚也？”答曰：“豚也，过三以往犹谓之豵，以自三以上更无名也。”故知过三亦为豵。其生子二者为师，一者为特。云“所寝，橧”者，郭云：“橧，其所卧蓐。”《方言》云“其槛及蓐曰橧”是也。舍人曰：“豕所寝草名为橧。”某氏曰：“临淮人谓野猪所寝为橧。”李巡曰：“猪卧处名橧。”橧是所居之处。云“四豴皆白，豥”者，豴，蹄也。豕四蹄皆白名豥。其迹名刻。绝有力名&lt;豕厄&gt;，即下篇“豕高五尺”者也。云“牝，豝”者，豕之牝者名豝。○注“《诗》云：‘有豕白蹢。’○释曰：《小雅&#8226;渐渐之石》篇文也。案《诗经》直云“白蹢”，不云“豥”，则白蹢不知几蹄白。而郭氏引之者，以《尔雅》主谓释《诗》，《诗》中言“豕白蹢”惟此而巳，故知本以训此也。郑笺以“豥”为“骇”，骇者，躁疾之言也。骇与豥字异义同。○注“《诗》云：‘一发五豝。’”○释曰：《召南&#8226;驺虞》篇文也。毛传云：“豕牝曰豝。虞人翼五豝，以待公之发。”郑笺云：“君射一发而翼五豝者，战禽兽之命也。战之者，仁心之至。”是也。<br/>　　虎窃毛谓之虦猫。（窃，浅也。《诗》曰：“有猫有虎。”）<br/>　　[疏]“虎窃毛谓之虦猫”。○释曰：窃，浅也。虎之浅毛者，别名虦猫。○注“《诗》曰：‘有猫有虎。’”○释曰：《诗&#8226;大雅&#8226;韩弈》篇文也。<br/>　　貘，白豹。（似熊，小头庳脚，黑白驳，能舐食铜铁及竹骨。骨节强直。中实少髓，皮辟湿，或曰豹白色者别名貘。○貘，音陌。）<br/>　　[疏]“貘，白豹”。○释曰：貘，一名白豹。《字林》云：“似熊而白黄，出蜀郡。”一曰白豹。郭云：“熊，小头庳脚，黑白駁，能舐食铜铁及竹骨。骨节强直。中实少髓，皮辟湿，或曰豹白色者别名貘。”<br/>　　甝，白虎。（汉宣帝时，南郡获白虎，兽其皮、骨、爪牙。○甝，音舍。）<br/>　　[疏]“甝，白虎”。○释曰：白虎一名甝。汉宣帝时，南郡获白虎，献其皮、骨、爪牙。<br/>　　虪，黑虎。（晋永嘉四年，建平秭归县槛得之。状如小虎而黑，毛深者为班。《山海经》云：幽都山多玄虎、玄豹。○虪，式六切。）<br/>　　[疏]“虪，黑虎”。○释曰：黑虎，一名虪。郭云“晋永嘉四年，建平秭归县槛得之。状如小虎而黑，毛深者为班。《山海经》云：幽都山多玄虎、玄豹”者，案《海内经》云：“北海之内，有山，名曰幽都之山，黑水出焉。其上有玄鸟、玄蛇、玄豹、玄虎。”是也。<br/>　　貀，无前足。（晋太康七年，召陵扶夷县槛得一兽，似狗，豹文，有角，两足，即此种类也。或说貀似虎而黑，无前两足。○貀，女滑切。）<br/>　　[疏]“貀，无前足”。○释曰：《字林》云：“兽无前足，似虎而黑者名貀。”郭云：“晋大康七年，召陵扶夷县槛得一兽，似狗，豹文，有角，两脚，即此种类也。或说貀似虎而黑，无前两足。”<br/>　　鼳，鼠身长须而贼，秦人谓之小驴。（鼳，似鼠而马蹄，一岁千斤，为物残贼。○鼳，古役切。）<br/>　　[疏]“鼳，鼠身”至“小驴”。○释曰：鼳，兽名也。身如鼠，有长须，而贼害於物，秦人呼为小驴。郭云：“鼳，似鼠而马蹄，一岁千斤，为物残贼。”<br/>　　熊虎丑，其子，狗；绝有力，麙。（律曰：捕虎一，购钱三千，其狗半之。○麙，音岩。）<br/>　　[疏]“熊虎丑”至“力麙”。○释曰：丑，类也。熊虎之类，其子名狗。绝有力名麙。郭云：“律曰：捕虎一，购钱三千，其狗半之。”此当时之律也。引之以证虎子名狗之义也。<br/>　　貍子，&lt;豸隶&gt;。（今或呼豾貍。○&lt;豸隶&gt;，音曳。）<br/>　　[疏]“貍子，&lt;豸隶&gt;”。○释曰：《字林》云：“貍，伏兽，似貙，其子名&lt;豸隶&gt;。”郭云“今或呼豾貍”者，《字林》云：“豾貍也。”<br/>　　貈子，貆。（其雌者名。今江东呼貉为&lt;豸央&gt;&lt;豸吏&gt;。○貈，乎各切。貆，音丸。）<br/>　　[疏]“貈子，貆”。○释曰：《字林》云：“貈似狐，善睡，其子名貆。”郭云：“其雌者名。今江东呼貉为&lt;豸央&gt;&lt;豸吏&gt;。”《字林》云：“&lt;豸央&gt;，貍类。貁，谓之&lt;豸吏&gt;。”《广雅》云：“&lt;豸吏&gt;，貁也。”然则皆貈之通名也。<br/>　　貒子，貗。（貒豚也，一名獾。○貒，音湍。貗，其禹切。）<br/>　　[疏]“貒子，貗”。○释曰：《字林》云：“貒兽似豕而肥。”其子名貗。郭云：“貒豚也，一名獾。”<br/>　　貔，白狐。其子，豰。（一名执夷，虎豹之属。○貔，音毗。豰，火卜切。）<br/>　　[疏]“貔，白狐。其子，豰”。○释曰：《字林》云：“貔，豹属，一名白狐。其子名豰。”郭云：“一名执夷，虎豹之属。”《诗&#8226;大雅》云：“献其貔皮。”陆机《疏》云：“貔似虎，或曰似熊。一名执夷，一名白狐。辽东人谓之白罴。”<br/>　　麝父，麕足。（脚似麕有香。○父，音甫。）<br/>　　[疏]“麝父，麕足”。○释曰：《字林》云：“小鹿有香，其足似獐，故云麕足。”郭云：“脚似麕有香。”<br/>　　豺，狗足。（脚似狗。）<br/>　　[疏]“豺，狗足”。○释曰：《说文》云：“豺，狼属，狗声。”郭云：“脚似狗。”贪残之兽。《左传》云：“戎狄豺狼，不可厌也。”<br/>　　貙獌，似貍。（今山民呼貙虎之大者为貙豻。音岸。○貙，音枢。獌，音万。）<br/>　　[疏]“貙獌，似貍”。○释曰：《字林》云：“貙似貍而大，一名獌。”郭云：“今山民呼貙虎之大者貙豻。”《字林》云：“豻，胡地野狗，似狐，黑喙，皆貙之类。”故又呼貙豻。<br/>　　罴，如熊，黄白文。（似熊而长头高脚，猛憨多力，能拔树木，关西呼曰罴。）<br/>　　[疏]“罴，如熊，黄白文”。○释曰：舍人曰：“罴如熊，色黄白也。”郭云：“似熊而长头高脚，猛憨多力，能拔树木，关西呼曰罴。”《诗&#8226;大雅&#8226;韩奕》云：“赤豹黄罴。”陆机《疏》云：“罴有黄罴，有赤罴，大於熊。其脂如熊，白而粗理，不如熊白美也。”<br/>　　麢，大羊。（麢羊似羊而大，角圆锐，好在山崖间。○麢，音零。）<br/>　　[疏]“麢，大羊”。○释曰：羊之大者名麢。郭云：“麢羊似羊而大，角圆锐，好在山崖间。”陶注《本草》云：今出建平、宜都诸蛮中及西域。多两角，有一角者为胜。角甚多节，蹙蹙圆绕。别有山羊极长，唯一边有节，节亦疏大，而不入用。羌夷云，只此名麢羊。<br/>　　麠，大麃，牛尾，一角。（汉武帝郊雍，得一角兽，若麃然，谓之麟者，此是也。麃即獐。○麠，音京。麃，音炮。）<br/>　　[疏]“麠大”至“一角”。○释曰：麃，獐也。大獐牛尾、一角者名麠。即所谓麟也。郭云“汉武帝郊雍，得一角兽，若麃然谓之麟者，此是也”者，《汉书&#8226;郊祀志》文也。麃，即獐也。<br/>　　，大麕，旄毛，狗足。（旄毛，&lt;犭农&gt;长。○，音几。旄，音帽。）<br/>　　[疏]“大”至“狗足”。○释曰：麕亦獐也。旄毛，&lt;犭农&gt;长毛也。大獐毛长、狗足者，名。《山海经》云：女几山，其兽多麖。<br/>　　魋如小熊，窃毛而黄。（今建平山中有此兽，状如熊而小，毛麆浅赤黄色，俗呼为赤熊，即魋也。○魋，音颓。）<br/>　　[疏]“魋如”至“而黄”。○释曰：窃，浅也。兽如小熊，浅毛而黄者名魋。郭云：“今建平山中有此兽，状如熊而小，毛麆浅赤黄色，俗呼为赤熊，即魋也。”<br/>　　窫貐，类貙，虎爪，食人，迅走。（迅，疾。○窫，乌八切。貐，羊玉切。）<br/>　　[疏]“窫貐”至“迅走”。○释曰：迅，疾也。窫貐之兽，其状类貙而虎爪，食人，疾走。《山海经》云：少咸山有兽，“状如牛，而赤身、人面、马足，名曰窫窳，其音如婴儿，食人。”其名与此同，其状与此错。<br/>　　狻麑，如虦猫，食虎豹。（即师子也，出西域。汉顺帝时疏勒王来献犎牛及师子。《穆天子传》曰：“狻猊日走五百里。”）<br/>　　[疏]“狻麑”至“虎豹”。○释曰：即师子也，出西域。其状如虦猫，食虎豹，善走者也。○注“汉顺帝”至“百里”。○释曰：云“汉顺帝时疏勒王来献犎牛及师子”者，案《後汉&#8226;帝纪》云：“孝顺帝讳保，安帝之子也。”阳嘉三年，“疏勒国献师子、犎牛”。注引《东观记》曰：“疏勒王盘遣使文时诣阙献师子，似虎，正黄，有髯耏，尾端茸毛，大如斗。封牛，其领上肉隆起，若封然，因以名之，即今之峰牛。”是也。云“《穆天子传》曰：‘狻猊日走五百里’”，案《穆天子传》云柏天曰“名兽使足，狻猊、野马走五百里”是也。<br/>　　驨，如马，一角；不角者，骐。（元康八年，九真郡猎得一兽，大如马，一角，角如鹿茸，此即驨也。今深山中人时或见之，亦有无角者。○驨，胡圭切。）<br/>　　[疏]“驨如”至“者骐”。○释曰：驨，兽名也。状如马，一角。不角者，名骐。郭云：“元康八年，九真郡猎得一兽，大如马，一角，角如鹿茸，此即驨也。今深山中人时或见之，亦有无角者。”<br/>　　羱，如羊。（羱羊，似吴羊而大角，角椭，出西方。○羱，音元。）<br/>　　[疏]“羱，如羊”。○释曰：《字林》云：“野羊大角者也。”郭云：“羱羊，似吴羊而大角，角椭，出西方。”椭，谓狭而长也。<br/>　　麐，麕身，牛尾，一角。（角头有肉。《公羊传》曰：“有麕而角。”○麐，音邻。）<br/>　　[疏]“麐，麕身，牛尾，一角”。○释曰：李巡曰：“麐，瑞应兽名。”孙炎曰：“灵兽也。”京房《易传》曰：“麐，麕身，牛尾，狼额，马蹄，有五彩，腹下黄，高丈二。”《诗&#8226;周南》云：“麟之趾。”毛传云：“麟信而应礼，以足至者也。”郑笺云：“麟角之末有肉，示有武而不用。”陆机《疏》云：“麟，麕身，牛尾，马足，黄色，圆蹄，一角，角端有肉。音中锺吕，行中规矩。游必择地，详而後处。不履生虫，不践生草，不群居，不侣行。不入陷阱，不罹罗网。王者至仁则出。”今并州界有麟，大小如鹿，非瑞应麟也。故司马相如赋曰“射麋脚麟”。谓此麟也。○注“《公羊传》曰：‘有麕而角。’”○释曰：案《春秋》哀十四年春“西狩获麟”。《公羊传》云：“有以告者，曰‘有麕而角者’。孔子曰：‘孰为来哉，孰为来哉！’”是其事也。<br/>　　犹，如麂，善登木。（健上树。○麂，音几。）<br/>　　[疏]“犹如麂，善登木”。○释曰：《说文》云：“犹，貜属”也。其状如麂，为兽健捷，善能上树。<br/>　　貄，脩毫。（毫毛长。○貄，音四。）<br/>　　[疏]“貄，脩毫”。○释曰：脩，长也。《广雅》云：“乾毛谓之毫。”言貄兽体多长毛。<br/>　　貙，似貍。（今貙虎也。大如狗，文如貍。）<br/>　　[疏]“貙，似貍”。○释曰：貙兽，其文似貍。郭云：“今貙虎也。大如狗，文如貍。”<br/>　　兕，似牛。（一角，青色，重千斤。）<br/>　　[疏]“兕，似牛”。○释曰：郭云：“一角，青色，重千斤。”《说文》云：“兕，如野牛，青毛，其皮坚厚，可制铠。”《交州记》曰：“兕出九德，有一角，角长三尺馀，形如马鞭柄。”是也。<br/>　　犀，似豕。（形似水牛，猪头，大腹，庳脚。脚有三蹄，黑色。三角，一在顶上，一在额上，一在鼻上。鼻上者，即食角也。小而不椭，好食棘。亦有一角者。○椭，音堕。）<br/>　　[疏]“犀，似豕”。○释曰：郭云：“形似水牛，猪头，大腹，庳脚。脚有三蹄，黑色。三角，一在顶上，一在额上，一在鼻上。鼻上者，即食角也。小而不椭（音堕），好食棘。亦有一角者。”刘欣期《交州记》曰：“犀出九德，毛如豕，蹄有甲，头似马。”《吴录&#8226;地理志》云：“武陵阮南县以南皆有犀。”<br/>　　汇，毛刺。（今猬状似鼠。○汇，音谓。刺，音次。）<br/>　　[疏]汇即猬也，其毛如针。郭云：“今猬状如鼠。”<br/>　　狒狒，如人，被发，迅走，食人。（枭羊也。《山海经》曰：“其状如人，面长唇黑，身有毛，反踵，见人则笑。交广及南康郡山中亦有此物，大者长丈许。俗呼之曰山都。”○狒，音费。被，之备。）<br/>　　[疏]“狒狒”至“食人”。○释曰：狒狒，兽名，状如人，被发，疾走，食人。《山海经》谓之枭羊。又谓之赣（音感）臣人。《周书&#8226;王会》云：“北方谓之吐喽。”郭云：“枭羊也。《山海经》曰：‘其状如人，面长唇黑，身有毛，反踵，见人则笑。交广及南康郡山中亦有此物，大者长丈许。俗呼之曰山都。’”云“《山海经》曰”者，《海内南经》文也。案，彼文云枭羊，“在北胸之西，其状人面长唇，有毛，反踵，见人笑亦笑。左手操管”。又《海内经》云：“笑则唇蔽其面，因可逃也。”故郭《赞》云：“狒狒怪萌，被发操竹；获人则笑，唇蔽其目；终亦号咷，反为我戮。”是也。云“反踵”者，脚跟反向也。《大传》云：“周成王时州靡国献之”也。<br/>　　貍、狐、貒、貈丑，其足，蹯；（皆有掌蹯。○蹯，音烦。）其迹，。（，指头处。○，音钮。）<br/>　　[疏]“貍狐”至“迹”。○释曰：《说文》云：“蹯，掌也。”此四兽之类皆有掌蹯。宣二年《左传》云“宰夫胹熊蹯”，是其类也。其指头著地处，名。<br/>　　蒙颂，猱状。（即蒙贵也。状如蜼而小，紫黑色。可畜，健捕鼠，胜於猫。九真、日南皆出之。猱亦狝猴之类。○猱，奴刀切。）<br/>　　[疏]“蒙颂，猱状”。○释曰：蒙颂，一名蒙贵，状似猪猱，故曰猱状。郭云：“即蒙贵也。状如蜼而小，紫黑色。可畜，健捕鼠，胜於猫。九真、日南皆出之，猱亦狝猴之类。”<br/>　　猱、蝯，善援。（便攀援。○蝯，音袁。）<br/>　　[疏]“猱、蝯，善援”。○释曰：猱，一名蝯，善攀援树枝。郭云“便攀援”者，便，谓便捷也。<br/>　　貜父，善顾。（貜也，似狝猴而大，色苍黑，能貜持人，好顾盼。○貜，音镬。父，音甫。）<br/>　　[疏]“貜父，善顾”。○释曰：大蝯也。能貜持人，又善顾盼。因名。郭云：“貜也，似狝猴而大。色苍黑，能貜持人，好顾盼。”<br/>　　威夷，长脊而泥。（泥，少才力。）<br/>　　[疏]“威夷，长脊而泥”。○释曰：泥，弱也。威夷之兽，长脊而劣弱，少才力也。<br/>　　麔、麚，短脰。（脰，项。）<br/>　　[疏]“麔、麚，短脰”。○释曰：脰，项也。麔、麚之兽，皆短项。<br/>　　贙，有力。（出西海，大秦国有养者，似狗，多力，獷恶。○贙，音铉。）<br/>　　[疏]“贙，有力”。○释曰：贙，似大之兽名也。郭云：“出西海，大秦国有养者，似狗，多力，獷恶。”<br/>　　豦，迅头。（今建平山中有豦，大如狗，似狝猴。黄黑色，多髯鬣，好奋迅其头，能举石摘人。貜类也。○豦，音据。）<br/>　　[疏]“豦，迅头”。○释曰：豦，似猴之兽也。好奋迅其头，故曰迅头。郭云：“今建平山中有豦，大如狗，似狝猴。黄黑色，多髯鬣，奋迅其头，能举石摘人。貜类也。”<br/>　　蜼，卬鼻而长尾。（蜼，似狝猴而大。黄黑色，尾长数尺，似獭，尾末有岐。鼻露向上，雨即自县於树，以尾塞鼻，或以两指。江东人亦取养之。为物健捷。○蜼，音诔。）<br/>　　[疏]“蜼，卬鼻而长尾”。○释曰：蜼，亦猴类之兽，卬鼻而尾长大。《山海经》曰：“鬲山多猿蜼。”是也。郭云：“蜼，似狝猴而大，黄黑色，尾长数尺，似獭，尾末有岐。鼻露向上，雨即自县於树，以尾塞鼻，或以两指。江东人亦取养之。为物健捷。”<br/>　　时，善乘领。（好登山峰。○乘，音承。）<br/>　　[疏]“时，善乘领”。○释曰：好登山峰之一兽也。<br/>　　猩猩，小而好啼。（《山海经》曰：“人面豕身，能言语。”今交趾封谿县出猩猩，状如獾&lt;犭屯&gt;，声似小儿啼。）<br/>　　[疏]“猩猩，小而好啼”。○释曰：能言兽也。《曲礼》曰：“猩猩能言。”《周书&#8226;王会》曰：“都郭狌狌，欺羽狌狌，若黄狗，人面能言。”郭云：“《山海经》曰：‘人面豕身，能言语。’今交趾封谿县出猩猩，状如獾&lt;犭屯&gt;，声似小儿啼。”云“《山海经》”者，《海内南经》文也。<br/>　　阙洩多狃。（说者云“脚饶指”。未详。○阙，其越切。狃，音钮。）<br/>　　[疏]“阙洩多狃”。○释曰：旧说以为阙泄兽名，其脚多狃。狃，指也。然其形，所未详闻。<br/>　　寓属。<br/>　　[疏]“寓属”。○释曰：寓，寄也。言此上兽属多寄寓木上，故题云“寓属”。<br/>　　鼢鼠，（地中行者。○鼢，音愤。）鼸鼠。（以颊里藏食。○鼸，故忝切。）鼷鼠，（有螫毒者。○鼷，音奚。）鼶鼠，（《夏小正》曰：“鼬则穴。”○鼶，音斯。）鼬鼠，（今鼬似鼦，赤黄色，大尾，啖鼠，江东呼为鼪。音牲。○鼬，音佑。）鼩鼠，（小鼱鼩也，亦名&lt;鼠從&gt;鼩。○鼩，音劬。）鼭鼠，（未详。）鼣鼠，（《山海经》说兽云：“状如鼣鼠。”然形则未详。○鼭，音时。鼣，音吠。）鼫鼠，（形大如鼠，头似兔，尾有毛，青黄色，在田中食粟豆。关西呼为鼩鼠，见《广雅》。音瞿。○鼫，音石。）鼤鼠，鼨鼠，（皆未详。○鼤，音问。鼨，音终。）豹文鼮鼠，（鼠文彩如豹者。汉武帝时得此鼠，孝廉郎终军知之，赐绢百匹。○鼮，音廷。）鼳鼠。（今江东山中有鼳鼠，状如鼠而大，苍色，在树木上。音巫觋。○鼳，南见切。）鼠属。<br/>　　[疏]“鼢鼠”至“鼳鼠”。○释曰：此别鼠属也。云“鼢鼠”者，郭云：“地中行者。”《说文》云：“地中行鼠，伯劳所作也。”《广雅》云：“鼹鼠也。”《方言》名“犁鼠”，即此鼠也。谓起地若耕，因名云。云“鼸鼠”者，《大戴礼》云：“田鼠者，鼸鼠也。”是颊里藏食之名，鼠若此者，因名鼸鼠。云“鼷鼠”者，李巡曰：“鼱鼩鼠。”郭云：“有螫毒者。”盖如今鼠狼。《春秋&#8226;成七年》“食郊牛伯”者是也。《博物志》云：“鼠之最小者，或谓之耳鼠。”何休亦云：“鼷鼠者，鼠中之微者。”云“鼶鼠”者，似鼬之鼠也。郭云：“《夏小正》曰‘鼶鼬则穴’”者，在九月。云“鼬鼠”者，《字林》云：“如鼠，赤黄而文。”郭云：“今鼬似鼦，赤黄色，大尾，啖鼠，江东呼为鼪。”即《庄子》云：“骐骥骅骝，捕鼠不如貍鼪”是也。云“鼩鼠”者，鼱鼩小鼠也。本云“一名鼷鼠”。郭云：“小鼱鼩也，亦名&lt;鼠從&gt;。”云“鼫鼠”者，孙炎曰：“五技鼠。”许慎云：“鼫鼠五技：能飞不能上屋，能游不能渡谷，能缘不能穷木，能走不能先人，能穴不能覆身。”此之谓五技。蔡邕以此为蝼蛄。郭云：“形大如鼠，头似兔，尾有毛，青黄色，好在田中食粟豆，关西呼为&lt;鼠勺&gt;鼠，见《广雅》。”&lt;鼠勺&gt;（音雀），今本作鼩，误也。案《诗&#8226;魏风》云：“硕鼠硕鼠。”陆机《疏》云：“今河东有大鼠，能人立，交前两脚於颈上。号舞，善鸣。食人禾苗，人逐则走入树空中，亦有技。或谓之雀鼠。”案，此与郭氏所说同。云“豹文鼮鼠”者，郭云“鼠文彩如豹者。汉武帝时得此鼠，孝廉郎终军知之，赐绢百匹”者，案《汉书》云：终军，字子云，济南人也。少好学，以辩博能属文。初入关，弃繻而去。至长安上书，拜为谒者给事中。使南越，为吕嘉所杀。死时年二十馀，故世号之终童。武帝尝得豹文鼠，终军以《尔雅》辨其名，故受赐也。“鼳鼠”者，鼳，鼠名也。郭云：“今江东山中有鼳鼠，状如鼠而大，苍色，在树木上。”○注“《山海经》说兽云：‘状如鼣鼠。’”○释曰：案《中山经》云：“倚帝山，其上多玉，下多金。有兽焉，状如鼣鼠，白喙，名狙如，见则其国有大兵。”是也。“鼠属。”○释曰：言此上皆鼠之属类也。鼠，小兽也。亦四足而毛，故於此释之。案《字林》云：“鼸鼠，即鼢鼠也。”今郭氏分为二。又《说文》云：“鼨，豹文鼠也。”今郭氏以豹文下属，未知孰是。故略言之<br/>　　牛曰齝，（食之已久复出嚼之也。○齝，丑之切。）羊曰齛，（今江东呼齝为齛。音漏洩。）麋鹿曰齸。（江东名咽曰齸。齸者，食之所在，依名云。○齸，音益。）鸟曰嗉，（咽中裹食处。）寓鼠曰嗛。（颊裹贮食处。寓，谓狝猴之类寄寓木上。）齸属。<br/>　　[疏]“牛曰齝”至“齸属”。○释曰：此别鸟、兽嚼食之名也。牛名曰齝。郭云：“食之已久，复出嚼之。”羊名曰齛。郭云：“今江东呼齝为齛。”麋鹿名曰齸。郭云：“江东名咽为齸。齸者，食之所在，依名云。”鸟名曰嗉。郭云：“咽中裹食处。”即上篇“其粻长，嗉”也。寓木之兽及鼠皆曰嗛。郭云：“颊裹贮食处。寓，谓狝猴之类寄寓木上。”此属皆咽中藏食，复出嚼之。故题云“齸属”。<br/>　　兽曰衅，（自奋迅动作。○衅，许刃切。）人曰挢，（频伸夭挢。○挢，纪小切。）鱼曰须，（鼓鳃须息。）鸟曰旲。（张两翅，皆气体所须。○旲，古阒切。）须属。<br/>　　[疏]“兽曰衅”至“须属”。○释曰：此辨人、鱼、鸟、兽气体所须之名也。兽之自奋迅动作名衅。人之罢倦，频伸夭挢、舒展屈折名挢。鱼之鼓动两颊，若人之欠须导其气息者名须。鸟之张两翅，旲旲然摇动者名旲。此皆气倦体罢所须若此。故题云“须属”也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-505-5911.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-505-5913.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-505.html" action-type="chapterComment" class="comment"><i></i>尔雅注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

