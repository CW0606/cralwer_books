<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百三十九　　车部上_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百三十九　　车部上全文,虞世南作品" />
<meta name="description" content="北堂书钞原文阅读,●北堂书钞卷第一百三十九　　车部上全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9745.html";
var nextpage="novel-read-999-9747.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百三十九　　车部上</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9745.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百三十九　　车部上</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:57:15<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註惣载篇一<br/><br/>　　○惣载篇一<br/><br/>　　周易曰大有卦九二大车以载有攸往旡咎「○今案陈本祗引大车以载句餘删又案原钞此卷二百三十餘条全类大写陈本脱至百五十餘条之多其存者俱择本条内一句作标目餘改夹註并擅引他书增入迥非原钞面目矣」<br/><br/>　　又暌上六曰见豕负涂载鬼一车先张之弧后说之弧「○王石华校易改见」焦章？页易林履之豫曰逐狐索乌破我弓车日莫不反失利后时「○严氏校因破上衍索字去今案津逮秘书本易林豫作井狐作兔反作及莫改暮考周易莫迄肴戎是莫古暮字」焦又蛊之讼曰长舌乱家大斧破车姬姜不嘉「○严氏校以本钞舌误虫旁勒之今案见津逮本易林据订又家作国不嘉作衰忧」焦又临之大畜齎金买车失道后时「○严氏校以本钞齎误斋旁勒之今案见津逮本易林据订」又观之晋曰胶车秣马不利远买出门為患安止不舍「○严氏校以原钞秣误水止下脱不字旁勒之今案见津逮本易林据订又舍作危」又賁之怕曰舍车而徒亡其駮牛虽老白头酒以消忧「○王石华校从改徒六改亡朱改牛今案津逮本易林又老作丧消作疗」又睽之兑曰黄马录车驾之天都讚善达能使我无忧「○严氏校於讚善句旁著数圈示古本之异今案津逮本易林录作绿天作大善达作达才」尚书曰武王戎车三百两与受战於牧野「○今案见牧誓序御览七百七十一引戎作革陈本雨作乘乘下多引虎賁三千人句又本钞一百一十八攻战篇引仍作戎惟两作辆考后汉吴右传注车有雨轮故称雨是雨辆通用字耳」<br/><br/>　　尚书中候曰秦谬公出狩天震大雷下有火流為白雀衔丹书集公车「○今案本一百五十二雷篇引脱火字火下有流字已据补考艺文类聚九十九引中候作有火流下陈本并脱下流二字」周书曰晋师旷使于周周太子晋赐之乘车四两「○今案读骚楼本周书太子晋解两作马」<br/><br/>　　韩诗外传曰齐庄公出猎有螳蜋举足将搏其轮问其御曰此何虫也御曰此螳蜋也其為虫知进而不知退不量力而轻就敌庄公曰此以為人必為天子勇士矣于是廻车避之而勇士归焉诗云汤降不迟「○严氏校从焉字勒断以下作另為一条误矣今案汉魏丛书本外传卷八不迟下尚有圣教日躋句是连文也陈本庄公曰下脱此字天子作天下归焉作归之又之下竟注一补字据為己有本钞如此类者不可胜举」<br/><br/>　　诗曰狐裘蒙戎匪车不东「○今案见邶风旄邱篇」惠而好我携手同车「○今案见诗邶风北风篇」又曰有女同车顏如薆华「○今案近本诗郑风有女同车篇作舜考韵会薆即木槿陆佃云取一瞬之义亦作舜亦足与古本作薆之一证」蟋蟀在堂役车其休庶人乘役车役车休农功毕「○严氏校以乘役二字误乘之候旁勒之今案庶人以下见诗唐风蟋蟀篇郑笺陈本俞本脱此条」子有衣裳弗曳弗娄子有车马弗驰弗驱「○今案见诗唐风山柜篇」<br/><br/>　　又出车劳还帅也我出我车于彼郊矣设此旐矣建彼旄矣「○今案见小雅出车篇序帅作率本钞几率多作帅」又曰哀我征夫朝夕不暇有栈之车行彼周道「○今案见诗小雅何草不黄篇」牧野洋洋檀车煌煌「○今案见诗大雅大明篇」<br/><br/>　　周官大司马职曰中冬教大阅司马振鐸群吏作旗车徒皆作鼓行鸣鐲车徒皆行及表乃止三鼓摝鐸群吏弊旗车徒皆坐又三鼓振鐸作旗军徒皆作鼓进鸣鐲车骤徒趍及表乃止坐作如初乃鼓车驰徒走及表乃止鼓戒三闋车三发徒三刺「○今案见周礼夏官陈本改引中夏教茇舍一则作补殊非本钞之旧」<br/><br/>　　周官司烜氏曰凡誓执鞭以趍于前且命之誓僕右曰煞誓驭曰车轘誓大夫曰敢不关鞭五百誓师曰三百誓邦之太史曰煞誓小史曰墨「○今案周礼秋官条狼氏有此段条狼氏实司烜氏之后一职也则本钞司烜氏三字或当日偶笔误耳」周官曰野庐氏掌达国道路至于四畿凡道路之舟车轚牙者叙而行之「○今案周礼杰官作轚互者考互古作互见说文或為传钞者所误」周官曰鑠金以為刃凝土以為器作车以行陆作舟以行水此皆圣人之所作也「○今案见周礼考工记总序」<br/><br/>　　仪礼曰主人爵弁纁裳乘墨车从车二乘执烛前马妇车亦如之有裧「○今案见礼昏礼」仪礼曰昏礼云？？耳御妇车授绥姆辞不受妇乘以几姆加景乃駈御者代「○今案通行本？？耳作壻駈作驱考方言东齐间？？耳谓之倩与壻同又玉篇駈同驱比古本也」<br/><br/>　　大戴礼曰孔子云吾终日思之不如须臾之所学假车马者非利足而至千里假舟楫者非能水也而绝江海「○今案见劝学篇吾下有尝字足下有也字至作致楫作檝孔巽轩补注云足下宋本亦脱也字考楫檝通用易剡木為楫书用汝作舟楫是古本皆作楫也又荀子引大戴海作河」<br/><br/>　　又曰御者同是车马或以取千里或数百里者所进退缓急异也治者同是灋或以治或以乱亦所进退缓急异也「○今案见大戴礼盛德篇」礼记云兵车不式武车绥旌德车结旌「○今案见礼记曲礼上篇陈本分作三条并引孔疏作补」又曰献车马者执策绥「○今案见礼记曲礼篇」又曰大夫七十适四方乘安车「○今案见礼记曲礼上篇陈本多引為人子者二句考曲礼原是两节经文何以合而為一谬矣」夫為人子者三不及车马「○今案见礼记曲礼上篇」<br/><br/>　　又曰歬有水则载青旌歬有尘埃则载鸣鳶歬有车骑则载飞鸿「○严氏校以歬字误分為两字已改正今案见礼记曲礼上篇考古文台止舟两字而為前字又本钞一百二十武功部引载飞鸿句载作戴南昌本亦作载释文云本亦作戴然集韵载与戴通」<br/><br/>　　又曰问士之富以车数对问庶人之富数畜以对「○严氏校以数畜上衍则字删之今案见礼记曲礼篇」<br/><br/>　　又曰君车将驾则僕执策立於马前已驾僕展軨效驾奋衣由右上取贰绥跪乘执分轡駈之五步而立君出就车则僕并轡授绥左右攘辟车駈而騶至于犬门君抚僕之手而顾命车右就车门閭沟渠必步「○严氏校本钞舛误三十二字皆旁勒已照订改今案见礼记曲礼篇通行本筴作策駈作驱是古通用字」又曰祥车旷左乘君之乘车不敢旷左左必式「○严氏校以原钞衍九字皆旁勒照删之今案见礼记曲礼篇」僕国君不乘奇车「○今案见礼记曲礼篇僕字下有御妇人则进左手六句然后接国君六字或传时脱去」<br/><br/>　　又曰鲁庄公及宋人战於乘丘县賁父御卜国為右马惊败绩公坠佐车授绥「○今案见礼记檀弓篇陈本賁作奔」又曰军有忧则素服哭於库门之外赴车不载橐粮「○今案礼记檀弓下篇根作韔」又曰五十无车者不越疆而弔人「○今案见礼记檀弓下篇」<br/><br/>　　又曰晏子可谓知礼也已恭敬之有焉有若晏子一狐裘三十年遣车一乘及墓而反国君七介遣车七乘大夫五介遣车五乘晏子焉知礼「○今案近本礼记檀弓下篇两介字均作？经义述闻引此以校通典幸古本之未忘也俞本有脱句已误？矣」又曰道路男子由右妇人由左车从中央「○今案见礼记王制篇」<br/><br/>　　又曰天降膏雨地出醴泉山出器车河出马图先王能循礼以达义体信以达顺故此顺之实也「○今案见礼记礼运篇陈本雨作露循作脩」<br/><br/>　　又曰天子以德為车目乐為御诸侯以礼相与大夫以法相序士以信相考百姓以睦相守此天子之肥也「○严氏校因？误臣旁勒之已订改今案见礼记礼运篇以作？古文也」<br/><br/>　　又曰年不顺成则天子素服乘素车「○今案见礼记玉藻肩」又曰凡君召以三节二节以走一节以趋在官不俟屨在外不俟车「○今案见礼记玉藻篇」<br/><br/>　　又曰君赐车马乘以拜赐衣服服以拜「○今案见礼记玉藻篇」又曰成王封周公於曲阜地方七百里革车千乘「○今案见礼记明堂位篇」又曰执君之乘车则介坐「○今案见礼记少仪篇近本无介字」又曰武车不式介者不拜「○今案见礼记少仪篇」又曰朝廷之美济济翔翔车马之美匪匪翼翼「○今案见礼记少仪篇近本济济作齐齐」又曰乘兵车出先刃入后刃「○今案见礼记少仪篇」又曰孔子曰车不雕几器不刻食不二味以与民同利昔之君子行礼也如此「○今案见礼记哀公问篇」又曰席则有上下车则有左右席而无上下则乱于席车而无左右则乱于车「○今案见礼记仲尼燕居篇近本于席下有上也二字」<br/><br/>　　又曰君不与同姓同车与异姓同车不同服示民不嫌也以此坊民犹得同姓以弒其君「○严氏校因原钞脱而字同字姓字皆紏勒今案见礼记坊记据订俞本□示民三句君字误作太子殊谬」又曰于父之执可以乘其车不可以衣其衣君子以广孝也「○严氏校以脱衣其二字斜勒之今案见礼记坊记据订」又曰父母在馈献不及车马示民不敢专也「○今案见礼记坊记」<br/><br/>　　又孔子曰有国家者贵人而贱禄则民兴逊尚技而贱车则民兴艺「○今案见礼记坊记篇经文兴议作兴逊宋影钞改避濮安懿王讳也」<br/><br/>　　任预礼论条牒曰问外亲服总而从母子功何也以為二女同情同车同母席故母之情而亲之类母所以加也「○严氏校将军上名字旁勒衍文也」<br/><br/>　　蔡邕月令章句曰择元辰天子亲载耒耜置之车右亲在者与？？卡同车也「○严氏校旁勒？？卡字考无此字疑传钞之误今案马竹吾辑本脱此条」<br/><br/>　　礼秘仪曰次路其贰车行在后先路行在前「○今案陈俞本并脱」乐缚曰信者為四方车伍在中央「○严氏校旁勒缚字今案乐縳疑作乐纬」<br/><br/>　　左传曰齐郑盟于石门寻卢之盟也郑伯之车僨于济「○今案见左氏隐公三年传俞本所引同济下夹注多□风飘入济水也七字」<br/><br/>　　又曰公孙閼与颖考叔争车考叔挟輈以走子都拔棘以逐之及大逵弗及子都怒秋郑伯伐许考叔取郑伯之旗蝥弧以先登子都自下射之颠「○严氏校因及误乃蝥弧搔狐皆旁勒今案见左氏隐十一年传据订陈俞本公孙上多引二句弗及下删去四句」又曰奚仲為夏车正「○严氏校因车正误冬字旁勒之今案见左氏定元年传据订」又曰桓公十五年天王使家父来求车非礼也诸侯不贡车服天子不私求财「○今案见近本左传与俞本均脱来字」又曰桓公曰秋大阅简车马也「○今案见左氏桓六年传陈本同」<br/><br/>　　又曰齐襄公遂田於贝丘见大豕从者曰公子彭生也公怒曰彭生敢见射之豕人立而嗁公惧坠于车「○今案见左氏庄公八年传嗁古文也近本作啼」<br/><br/>　　又曰陈公子完牛齐齐侯使為卿辞曰羈旅之臣幸若获宥及于宽政赦其不闲於教训而免其辠戾施于负担君之惠也所获多矣敢辱高位以速官谤请以死告「○今案见左氏庄二十二年传其辠作於罪施作弛」又曰宋南宫万弒閔公曹师伐之万奔陈以乘车輦其母一日而至「○今案见左氏庄十二年传」<br/><br/>　　又曰秦伯伐晋卜徒父筮之吉涉河侯车败詰之对曰乃大吉「○今案见左氏僖十五年传」<br/><br/>　　又曰晋楚战于邲楚孙叔敖曰进之军志曰先人有夺人之心薄之可也遂疾进师车驰卒奔乘晋军「○今案近本左氏宣十二年传脱敖字脱可字考上文原有敖字经义述闻春秋中据未改本书钞引亦有可字与　通典十五同自唐石经始脱可字故陈本从而删去陋矣」<br/><br/>　　又曰楚庄与晋战于邲王乘左广以逐赵旃赵旃弃车走林屈荡摶之得其甲裳「○今案见左氏宣十二年传」<br/><br/>　　又曰楚庄王使申舟聘于齐曰无假道于宋申舟曰我则必死王曰汝杀我伐之及宋宋人杀之楚子闻之投袂而起履及於窒皇剑及於寝门之外车及于蒲婿之市「○今案见左氏宣十三年传陈本汝杀作杀女蒲婿作蒲婿并增引考婿婿之古文也」<br/><br/>　　又曰庄王伐宋宋人告急于晋晋使解阳如宋使无降楚曰晋师悉起将至矣郑人囚而献诸楚楚子厚赂之使反其言不许三而许之登于楼车使呼宋人而告之遂致其命「○今案见左氏宣十五年传阳作杨于楼作诸楼致其下有君字陈本亦然」<br/><br/>　　又曰齐晋战于鞌晋解张御郄克郑丘缓為右郄克伤于矢流血及屨曰余病矣缓曰自始合苟有险余必下推车子岂识之然子病矣「○今案见左氏成二年传此是永兴节录者陈本与近本郄皆作郤郄本与郤同」又曰齐晋战于鞌齐高固入晋师桀石以投人擒之而乘其车繫桒本焉以狥齐垒曰欲勇者贾余餘勇「○今案见左氏成二年传陈本鞌作莘与通行本同本钞因上下条皆有鞌字致误」<br/><br/>　　又曰齐晋战于鞌齐师败绩齐使宾媚人赂之晋人不可而使齐之封内尽东其亩媚人对曰诗云我疆我理南东其亩今吾子而曰尽东其亩唯吾子戎车是利无乃非先王之命乎「○严氏校因媚人误媚大旁勒之今案见左氏成二年传据订又原钞误连下已移正」<br/><br/>　　又曰韩厥梦子与谓己曰且避左右故中御而从齐侯邴夏曰射其御者君子也射其左越于车下射其右毙于车中「○严氏校因旦误且中御误眾衔曰误日皆旁勒今案见左氏成二年传据订考石经宋本亦作旦」史记曰尧黄收纯衣彤车乘白马「○今案见五帝本纪」<br/><br/>　　又禹平水土陆行乘车水行乘舟「○今案见史记夏本纪舟作船」又曰秦武王甘茂曰寡人欲客车通三川窥周室死不恨矣「○严氏校因茂误成川误州皆旁勒今案见史记秦本纪据订又客车作容车」又曰秦始皇幸梁山宫从山上见丞相车骑眾弗善也中人或告丞相后损车骑「○今案见史记秦始皇本纪原钞幸误韦己订正」<br/><br/>　　又曰始皇崩於沙丘平臺丞相李斯乃秘之不发丧棺载韞车故幸宦者参乘所至上仓百官奏事如故宦者輒从轀车中可其奏事会暑上韞车臭乃詔从官令车后载一乘鱼以乱其臭行从直道至咸阳发丧「○今案见史记始皇本纪近本韞下添輬字陈俞本亦然惟所引字句与本钞大同小异」<br/><br/>　　又曰项王西从萧晨击汉军而东至彭城日中大破汉军汉王乃得与数十骑遁去欲过沛收家室而西楚亦使人追之取汉王家皆亡不与汉王相见汉王道逢得孝惠鲁元乃载行楚骑追汉王王急推堕孝惠鲁元车下滕公常下收载之如是者三曰虽急不可駈奈何弃之于是乎遂得脱「○今妹见史记项羽本纪汉军下有於是大风从西北而起句得脱上无乎字」<br/><br/>　　又曰项王数侵夺汉甬道范增急围滎阳汉将纪信说汉王事已急矣请為王狂楚為王王可以间出于是汉王夜出女子滎阳东门被甲二千人楚兵四面击之纪信乘王屋车傅左县曰城中食尽汉王降楚三军皆呼万岁汉王乃与数十骑从城西门出走成皋「○今案见史记项羽本纪无三字」史记曰项王閬汉王复军成皋乃复引军西拔滎阳诛周苛樅公而虏韩王信遂破成皋汉王跳「音兆」独与滕公共车出成皋门北渡河「○今案近本项羽本纪跳作逃下注索隐曰汉书作跳脱共车二字门北作北门此隋以前史记古本司马贞未及见者足贵也」<br/><br/>　　又曰武帝时齐人少翁者以鬼神方见上于是乃拜少翁為文成将军文成曰上即神通宫室被服不象神神物不至乃作画云象车以胜日驾车避恶鬼「○严氏校以物上脱神字紏勒之今案见史记武帝纪及封禪书皆作画云气车神字照补」<br/><br/>　　又曰齐桓公欲封禪管仲曰古者封太山禪梁父者皆受命然后得封禪桓公曰寡人西伐东马县车上卑耳之山兵车之会三而乘车之会六纠合诸侯一匡天下诸侯莫违我昔三代受命亦何以异乎「○今案见史记封禪书纠作九原钞乘车上两字误向已订正」又曰秦祠畤用木禺龙峦车一駟「禺寄也寄生龙形于木也」木禺车马一駟「○今案见史记封禪书马下原钞脱一字照补」又曰赵肃侯游大陵出于鹿门大戊午扣马曰耕事方急一日不作百日不食肃侯下车谢之「○今案见史记赵世家」<br/><br/>　　又曰秦昭王谓左右曰今时韩魏与始孰疆对曰不如王曰其无奈寡人何明矣中旗冯琴对曰王之料天下过矣昔知氏围赵襄子于晋阳之城下者三板知伯行水魏桓子御韩康子参乘智伯曰吾始不知水之可以亡人国今知之汾水可以灌安邑絳水可以灌平阳魏桓子肘韩康子韩康子履魏桓子肘足接于车上而知氏地分身死国亡今秦虽强不能过知氏韩魏虽弱尚贤其在晋城之下此方其用肘足之时也愿王之勿轻易也「○严氏校因秦误始其误某知误之子御误公卿参误三肘误时并脱韩康子三字氏字足字皆勒出今案见近本史记魏世家据订又下者作不湛者晋城作晋阳易上无轻字」<br/><br/>　　又曰孔子家大一顷故所居后世因為之庙藏孔子之衣冠琴车书至于汉二百餘年不绝「○今案见史记孔子世家近本家作冢居下有堂弟子内四字」<br/><br/>　　又曰褚先生云王太后在民间时所生子女者父為金王孙王孙已死武帝立韩王白帝曰太后有女在长陵帝驰至长陵使武骑围其宅家人惊恐女亡匿于牀下扶持出令拜謁武帝下车泣曰嚄大姊何藏之深也詔副车载之廻车驰遂见太后太后泣下女亦伏地而泣「○严氏校因扶持误将军姊误娣载之误之载皆旁勒已照改今案见史记外戚世家附褚先生云又驰下有还字」<br/><br/>　　又曰人有上书告韩信反高帝乃发使告诸侯会陈吾将南游云梦上行未知楚王信郊迎道中高帝顾其武士见信即缚之载后车信呼曰天下已定我固当烹乃赦信為淮阴侯「○今案见史记淮阴侯传近本游上无南字上行未知作信弗知郊迎句作謁高祖於陈高祖顾其作上令二字与古本稍别」<br/><br/>　　又曰陈平本时家贫好读书负郭穷巷以弊席為门外有长者车轨「○今案见史记陈丞相世家為门之下作然门外多有长者车辙陈本改引汉书无贫好读书四字」<br/><br/>　　又曰梁王阴使人刺煞袁盎上怨望于梁王梁王因上书请朝既至关芽兰说王使乘布车「○洪氏校因既下衍為太子四岁废為七字删之今案见史记梁孝王世家原钞所衍七字系从下条窜入者」<br/><br/>　　又曰临江閔王以孝景前四年為太子四岁废為临江王四年仕侵庙坝垣為宫上徵荣荣行祖江陵北门上车轴折车废江陵父老流涕窃言曰吾王不反矣荣至诣中尉府郅都责讽王王恐篡煞「○严氏校因脱四年字又脱年字车字王字坝误土？耑窃误寤诣误诸煞误然皆旁勒之今案见史记五宗世家据订又岁废下有用故太子四字」<br/><br/>　　又曰孙武者齐人也齐田忌进之威王威王问兵法以為师其后魏伐赵赵急请救于齐威王欲将孙臏臏辞谢曰刑餘之人不可于是乃以田忌為将孙子為师居輜车中為其计谋「○今案见史记孙吴列传人也下有后百餘岁有孙臏句其為作坐為」又曰穰侯之富於王家出关輜车千乘「○今案见史记穰侯列传之下有属字家作室餘同」<br/><br/>　　又曰范睢微行见须贾贾问秦相张君公知之乎孺子岂有客习於相君者哉睢曰主人翁习之睢亦得謁贾曰吾马病车轴折非大车駟马吾不出睢曰愿為君借大车駟马于主人睢归取大车為贾御入相府谓贾曰待我為君先入通相君良久贾问门下曰范睢不出何也门下曰向者乃吾相君也贾肉袒膝行谢罪「○严氏校因原钞贾问作问贾张下脱君字通相作相通谢罪作谢之皆旁勒之今案见史记范睢列传据订又翁习下尚有知字」<br/><br/>　　又曰廉颇曰我為赵将有攻城野戢之功而藺相如徒以口舌為劳而位反居吾上相如闻不肯与会每朝时常称病不欲与争列已而相如出见廉颇相如引车避之「○严氏校战野改野战见出改出见今案史记廉藺列传脱反字陈本亦然并脱每朝至争列十一字」<br/><br/>　　又曰孝文帝出赵同驂乘哀盎伏车前曰臣闻天子所与共乘舆者皆天下豪侠今虽乏人独奈何与刀锯之人载于是上笑下同同泣而下车「○严氏校凡与近本不同之字皆勒出今案见史记袁盎传据订又乘舆作六尺舆豪侠作豪英之人作餘人载陈本赵同作赵谈豪侠作英豪餘与近本史记固本钞不同之字窃谓古本如是未可擅改也」<br/><br/>　　又曰孙叔敖為楚相俗好卑车王以卑车不便马欲下令使高之相曰令数下民不知所从不可王必欲高车臣请教閭里高其梱乘车者皆君子王许之居半岁民悉自高其车「○严氏校者车改车者又卑下脱车字脱高之五字皆旁勒今案见史记循吏传据订卑车作庳车陈本便下添舆字梱上有车字君子下多引君子不能数下车句」<br/><br/>　　又曰湻于髠者齐之赘？？耳也滑稽多辨数使于诸侯未尝屈辱齐威王八年楚大发兵加齐齐王使髠之赵请救兵齎金百斤马十駟髠仰天大笑王曰先生少之乎髠曰今者臣从东方来见道旁有一穰田者操一豚蹄酒一盂而祝曰甌寠满舟污邪满车五穀蕃熟穰穰满家臣见所持者狭而所欲者奢故笑之於是齐王乃益金千鎰白璧十双车马百駟髠辞而行至赵赵王与之精兵十万革车千乘楚闻之夜引兵而去矣「○严氏校以多误外脱蹄字与字皆旁勒今案见史记滑稽列传据订又近本？？耳作壻马十之上有车字穰田作禳田满舟作满篝考？？耳即壻也详上」<br/><br/>　　皇甫謐帝王世纪曰秦车马曰乘舆出曰车驾「○今案陈俞本脱」汉书曰建元元年孝武帝遣使者安车蒲轮束帛加璧徵鲁申公「○今案见武帝纪而陈本改引儒林申公传何耶」又曰虎賁校尉掌轻车「○今案见汉书十九百官表上」<br/><br/>　　又曰霍去病出击胡大获浑邪王率兵数万眾来降於是汉发车三万两迎之既至受赏赐及有功之士其岁之费凡百餘鉅万「○今案近本汉书霍去病传云去病将兵往迎之浑邪王先诣行在所其眾降者数万人至长安天子赏赐数十鉅万又汲黯传匈奴浑邪王率眾来降汉发车三万乘费以鉅万百数又云虚府库赏赐又史记平準书正率下无兵字两作乘皆与本钞少异此古卒之不同处原钞车误军照史汉改正」<br/><br/>　　又曰万石君石奋孝景季年归老於以岁时為朝臣过宫闕门必下车趋见路马必焉「○严氏校因老误先路马误马车皆旁勒今案见汉书万石君传据订又闕门作陈本将首二句倒置归上添引以上大夫据五字焉下又多引二句」<br/><br/>　　又曰万石君徒居陵里其子内史庆醉归入外门不下车万石君闻之不食庆恐肉袒谢罪不许举宗及兄建肉袒万石君逊曰内史贵人入閭里里中长者皆走匿而内史坐车中自如固当乃谢罪「○严氏校因徒误从恐误忌旁勒之今案见汉书万石君传据订又长者作长老乃谢罪作乃谢罢庆本肉袒下多请字原钞让改逊详本篇上」<br/><br/>　　又曰袁盎道逢丞相申徒嘉下车拜謁丞相「○今案见汉书袁盎传丞相下脱从车上谢袁盎六字史记列传亦同」<br/><br/>　　又曰卫青军出塞千餘里见单于兵陈而徒于是青令武■〈罡刂〉车自环為营张晏曰兵车「○今案见汉书卫青传下有张晏注原钞误何晏已改正又史记列传■〈罡刂〉作刚但其乐书而民刚毅句又作■〈罡刂〉是二字可通用陈本删于是以上作青见匈奴以武刚车又删张晏五字」<br/><br/>　　又曰刘屈氂為丞相是时治巫蛊狱急内者令郭穰告氂与贰师共祷祠欲令昌邑王為帝有司按验至大逆不道詔载屈氂厨车以狥要斩东市「○严氏校因脱载字厨字市误于是怕旁勒今案见汉书刘屈氂传据订」又曰田千秋為相上优之朝见得乘小车入宫殿中故号之曰车丞相「○今案见汉书本传车千秋本姓田陈本相字下照添年老二字」汉书曰霍光字子孟武帝时為奉车都尉光禄大夫出则奉车入则侍左右出入禁闥二十餘年「○严氏校因都上衍骑将军三字出则句奉误乘皆旁勒今案见霍光传据订陈本竟改霍光為严光谬甚」<br/><br/>　　又曰霍光奏可遣刘德至曾孙尚冠里舍洗沐赐御府衣太僕以軨猎车奉曾孙就文颖曰如小车前有曲舆不衣也「○严氏校於奏字孙字舍字府字旁勒误矣今案近本汉书卷八宣帝纪遣刘德作遣宗正德赐上脱洗沐二字奉下有迎字齐下有宗正府三字小车上作軨猎二字又本钞将奉曾孙就齐五字紊入下条及曲误典己订正」<br/><br/>　　世说曰軨猎车「○今案軨猎车三字已见上条且上下皆引汉书此作世说脱去正文恐误姑存之」汉书曰卫尉敞病甚成帝拜子涉為侍中使绿车送卫尉舍「○严氏校因本钞脱涉字斜勒之今案见汉书金日殫附子微传据订」<br/><br/>　　又曰薛广德為御史大夫有疾乞骸骨赐安车駟马黄金六十斤罢广德為御史大夫凡十月免东归沛太守迎之界上沛以為荣悬其车以传子孙「○严氏校旁勒罢夫免四字非是今案见汉书薛广德传近本又脱有疾二字陈本改引列传上半且污车轮一大改旧钞面目谬甚」<br/><br/>　　又曰邴吉為丞相驭吏嗜酒数埔荡尝从吉出醉欧丞相车上西曹主吏白欲斥之吉曰以醉饱之失去士使此人将复何所容西曹弟忍之此不过污丞相车茵耳遂不去也「○严氏校弟字旁勒河即今案见汉书丙吉传弟忍作地忍李奇注云地由第也师古曰地亦但也考第弟亦古通陈本亦改欧為□□□汉书严助传欧泄□□四字已用之」<br/><br/>　　又曰夏侯胜字长公徵為博士光禄大夫会昭帝崩昌邑王嗣立数出胜当乘舆前曰天久阴而不雨臣下有谋上者陛下欲何之王怒缚以属吏「○严氏校因字误自胜腾旁勒之而陛误阶未勒何也今案见汉书夏侯胜传据订」<br/><br/>　　又曰韩延寿字长公為东郡太守尝出临上车骑吏一人后至勑功曹议罚白还至府门门卒当车而言曰孝经云资于事父以事君而敬同故母取其爱而君取其敬兼之者父也今旦骑吏父来至府门不敢入骑吏闻之趋走出謁会明府登车？钦父而见罚得毋亏大化乎延寿曰微子太守不自知过「○严氏校旁勒守字出字恐误今案汉书韩延寿传而言曰三字作愿有所言延寿止车问之卒曰十二字原钞还误远旦误且父误大明误盟？敬作臣钦亏大化误戏父代皆已据汉书订正惟敬改钦宋影钞避翼祖讳也」<br/><br/>　　又曰哀帝时南郡江中多盗贼拜萧育為南郡太守上以育耆旧名臣乃以三公使车「使车者乃三公奉使之车也如安车」<br/><br/>　　载育入殿中受策曰南郡盗贼為害朕甚忧之以太守威信素著其于為民除害安黎元而已亡拘於小文加赐黄金二十斤育至南郡盗贼乃静「○今案见汉书萧望之附育传黎元作元元使车者三句是孟康注也原钞萧误肖脱耆字亡字乃以下衍安车二字已据订正」<br/><br/>　　又曰杨子云甘泉赋云敦万骑於中营兮方玉车之千乘声駍隐以陆离兮轻先疾雷而馺遗风「○严氏校以雷误当馺误骏皆旁勒今案见汉书杨譙传据订宋本文选亦同」<br/><br/>　　汉书曰陈遵為河南太守而弟级為荆州牧当之官俱过长安富人故淮阳王外家左氏饮食作乐后司直陈崇闻之効奏遵乘蕃车入閭巷「○严氏校因河上脱為字之上脱闻字又级误乃当误尝崇误从核误劫皆旁勒之今案见汉书游侠陈遵传据订又蕃作藩考诗四国于藩相通字也」<br/><br/>　　又曰初楚主侍者冯撩尝持汉节為主使诸国钦信之号曰冯夫人為乌孙右大将妻右大将与乌就屠相爱以汉兵方出见灭不如降愿得小号宣帝徵夫人自问状遣謁者竺次期门甘延寿為副送冯夫人夫人锦车持节詔乌就屠诣长罗侯赤谷城立元贵靡為大昆弥「○严氏校因原钞脱楚字右字相爱字遣字次字詔乌字又诣误诸弥误纶皆旁勒淮问字误勒耳今案见汉书西域传据订又敬改钦详本篇上」<br/><br/>　　又曰孝武卫后字子夫為平阳主謳者帝祓霸上还过平阳主赐金千斤主奏子夫送入宫子夫上车主拊其背曰行矣疆饭勉之即贵愿无相忘「○严氏校因原钞贼跋误被拊误持饭误饮又脱赐字皆旁勒今案见汉书外戚子夫传据订史记亦同已改正」<br/><br/>　　又曰孝昭上官皇后祖父桀陇西上邽人也少时為羽林期门郎从武帝上甘泉天大风车不得行解盖授桀桀奉盖虽风常属车雨下盖輒御上奇其壮力迁未央厩令「○严氏校以原钞陇西句误陇上邽西邦人也又脱门字盖误善雨误雨皆旁勒之今案见汉书外戚孝召上官皇后传据订」又曰王莽大赦天下五威将乘乾文车「画天文之象于车」驾坤六马「坤為牝马六地数」<br/><br/>　　背负鷩鸟之毛服饰甚伟每一将各置左右前后中帅凡五帅车服驾马各如其方面色数将持节称太乙之使帅持橦称立帝之使策命曰普天之下迄于四表靡所不至「○严氏校将本钞橦字著两圈以其仍百本也饮案近本汉书王莽传撞作幢考玉篇撞竿也或作幢西京赋都卢缘橦是相通之字又本钞注郑注也原误大写今改夹注亦照本钞例耳」<br/><br/>　　东观汉记光武纪曰上发荆南至呼沱河津吏还言水深无渡左右皆惶惧上令王霸前瞻水霸欲如实还报恐惊官属即直言可渡即遂前比至河？合可屨未毕数车而？还陷「○严氏校因还误迁比误北脱数车而三字皆旁勒已订改今案聚珍本王霸传上八字作上南至下曲阳滹沱河又津吏作导吏惧作畏屨作渡姚辑本屨作履餘亦小异本钞以入光武纪古本如此」<br/><br/>　　又曰上发至饶阳称邯郸使者入传舍厨吏方进食官属从者飢遮夺之吏卒惊起聚语乃椎鼓数十通诈言邯郸将军至官属皆惧失色上临昇车还坐曰请邯郸将军入久乃升后有传呼寺门开之是雒阳吏耳「○今案见聚珍本东观记卷一光武纪发作驰厨作传遮作争吏卒惊作吏疑其偽进食下无官属二字无惧字临字乃升作乃去无后有以下姚辑本无发字餘与聚珍同又本钞开字疑误」<br/><br/>　　又曰初王莽之遣王邑欲盛威武？震山东兵甲衝棚战攻之具甚盛「○今案御三百三十六引东观汉记棚下有干戈旌旗四字聚珍本亦然原钞脱威兵棚攻具五字已照补」<br/><br/>　　又曰上东西赴难以车上為家传荣合战跨马操兵身在行伍「○今案聚珍本姚辑本东观记脱此条传荣句疑有误」<br/><br/>　　又曰下江王风王延兵侵疆与荆州牧战鉤牧车屏？？屏泥刺欵欵陪乘度足以得收然不敢害尚愿望赦「○严氏校风延？？屏收四字皆旁勒今案四餘堂校刊书钞本风作凤延作匡收作牧又删？？屏字考范书创立传注引续汉书作鉤牧车屏泥刺杀其驂乘劳笙士读书杂识卷二驳严校本云上欵疑杀字下欵字衍窃以為欵欵当作杀其二字劳说亦未尽善也」<br/><br/>　　又曰建武十七年上避仕正殿读图讖多御廡下浅露中风疾苦眴甚左右有白大司马史病不能摇动自强出乘车行数里病差於是车驾宿偃师「○严氏校眴字旁著两圈今案聚珍本及姚本东观记光武纪眴皆作眩范书亦然考楚辞九章眴兮窈窕史记项梁眴籍皆作眴古本如此本钞又衍安字皆误若史误吏巳照订正」<br/><br/>　　又曰建武二十五年南单于遣左贤王击北军于北单于震怖却地千餘里十三年中工官作櫓车成可驾数牛尝送塞上议者见车巧相谓曰讖言汉九世当却夷千里寍谓此邪圣人之文与天券契及胡隤怀数月而卑「○今案聚珍本东观记脱此考范后汉书卷一下光武纪有建武至餘里三句无震怖句无十三年以下又卷百十九南匈奴传无餘字无十三年中工官六字櫓车作楼櫓送作置议者见车巧作时人见者却夷作却北狄地圣人以下又本钞怀字卑字亦疑有误」<br/><br/>　　又曰建武十六年是时名都王国有献名马宝剑直百金马以驾鼓车剑以赠骑士「○严氏校以金下脱马字斜勒之今案见聚珍本东观汉记卷一光武纪据补」<br/><br/>　　又曰元和三年勑道桥所过歷林木防盖管今方春月毋得斫伐輅车可引避也「○今案见御览十九引东观汉记元和三年作章帝行幸歷林六字作歷树木斫伐作有所伐聚珍本章帝纪三年作元年桥作路无今字月作日餘与御览同」<br/><br/>　　又曰耿弇讨张步与济南王费邑合战大破之斩邑首传诣行在所断贼头入示巨里归其亲属外以执為思内臣怖之「○今案聚珍本姚辑本东观记耿弇传脱此范后汉书四十九弇传四十二张步传多有不同又本钞以执句疑有误」<br/><br/>　　又曰寇恂為潁州守杀执金吾贾复部将复耻之欲手剑击恂恂遣谷崇以闻上徵恂恂至入见时复在前欲起上曰天下未定两虎安得私鬬今日朕分之於是受赐极欢宴遂同载车出相与结厚「○今案聚珍本东观汉记卷九寇恂传无击字恂遣句作恂以状闻入作乃在前作先在座无今日以下又考范书本传受赐作并坐无宴字末作遂共车同出结友而去陈本前採东观后採范书并增改一二字殊谬本钞徵字缺末笔宋影钞避仁宗讳也」<br/><br/>　　又曰寇恂為河内守上即位高邑军食急恂？驪马送縠前后不绝「○今案聚珍本姚辑本东观汉记寇恂传只有首句餘脱考光武纪亦不符惟范后汉四十六本传云光武即位军食急乏恂以輦车驪驾转轮前后不绝尚大同小异耳」<br/><br/>　　又曰光武尝与朱福共车而出过候司隶陈崇崇南阳人也与上通家福持车在外以為上当自达道今崇请之上不说辞出就车崇大笑曰独我当相见念卿不复故不道也常戏狎之如是福愈恭慎自附「○严氏校云案朱右当作朱福慎字误作庙己改又案此二条当先后易置亦己照移今案聚珍本姚辑本东观记只有常与一句以下皆脱惟于光武下多引在长安时四字」<br/><br/>　　又曰朱福字仲光南阳宛人也上為春陵侯讼埔租于大司马严尤时福亦為复阳侯讼埔租于尤尤止车独与上语不视福等上归巇福曰严公寧视卿耶「○严氏校云案范书朱右传注引东观汉记曰右作福避安帝讳又云案辑本以此入光武纪据此当入朱福传又云此条当先后改置己照移今案聚珍本姚辑本东观记朱右传光作先无南阳以下卷一光武纪有上為春陵以下复阳侯作一舅字无等字原钞朱误李又脱误十餘字已照聚珍订改」<br/><br/>　　又曰銚期為太中大夫从到雒阳拜為卫尉是时陇蜀未降麻赋往□□屯上轻与期门近出期当车前叩头曰臣闻古今之戒变生不意诚不愿陛下微行数出有詔车骑罢还「○今　案姚辑本聚珍本东观记脱考范书銚期传无是时十字当车句作颈首车前有詔句作帝為之回舆而还」<br/><br/>　　又曰臧宫字君翁為建威将军将兵击诸郡中至中卢屯骆越是时公孙述将田戎任满与汉军相距于荆门诸将战数不利越人谋欲畔汉附蜀宫兵少不足以制也会属县送委输牛车三百餘两至宫即设变夜断城门限令委输车回转出入隆隆至明越人候伺者闻车声不绝而门限断以官兵大来乃奉牛酒劳军由是遂安「○严氏校因原钞脱击字至字衍武字月字又骆误石至宫误利害皆旁勒之今案见聚珍本东观记臧宫传据订又建作辅畔作叛宫即九字作宫夜使锯断城门限宫兵作汉兵御览四百九十四引更略考书畔官离次是畔字古本如是」<br/><br/>　　又曰傅俊以建武二年从至河内时渔阳未下遣俊持节使徵宛王刘赐迎光烈皇后于淯阳邓奉家时為皇后右落车发至宛迎寧平公主「○今案聚珍本姚辑本东观记皆脱考范汉书卷十上阴皇后纪云后随家属徒淯阳止于奉舍光武即位令傅俊迎后与胡阳寧平主诸宫人俱到洛阳可借证也又原钞右落二字疑误」<br/><br/>　　又曰伯升作攻城鬬车上曰地车不可用谁当独居此上者伯升曰此兵法也上曰兵法但有所图画者　实不可用伯升遂作之「○今案见聚珍本东观记卷七齐武王縯传本钞居误车照改御览三百三十六亦引东观稍略姚本脱」<br/><br/>　　又曰盆子见眾拜恐惧啼泣从刘侠卿居為盆子制朱絳单衣半头赤幘直綦履盆子朝夕朝侠卿礼之数祠城阳景王使盆子乘军中鲜车大火马至祠所盆子时欲出从牧儿侠卿怒止之军入左冯翊至长安舍盆子乘白盖小车有尚书一人亦小车絳袍衣裳相军中皆笑诸牧儿共呼车曰盆子在中时欲駈出前车不肯避也「○严氏校以白莽误曰益旁勒之今案聚珍本东观汉记刘盆子传原钞拜上脱二字拜下脱四字卿下脱一字朱上脱一字据补景王以下但云使盆子乘车入长安八字而已白盖二字攷见本篇下晋起居注今已订改」<br/><br/>　　又曰更始死后赤眉转从南山下号称百万眾盆子乘王者车驾三马从数百骑罢歌吹之者廩食弃其数车道中侍从者稍落「○今案聚珍本姚辑本东观记脱考范后汉书四十一盆子传无罢歌以下无转从句惟百骑下有乃自南山转掠城邑八字原钞之者二字疑误」<br/><br/>　　又彭宠□元始中迁河南太守至澠池夜逢小贼叩马宠下车曰将军哀之车中有御史马况奏举宠乃坐免「○今案聚珍本姚辑本东观汉记脱此条范书亦无原钞监字疑误」<br/><br/>　　又曰侯霸字君房河内密人也為临淮太守郡以致治更始元年遣謁者侯盛荆州刺史费遂賚璽书徵霸百姓老弱相号哭遮使者车或当道卧皆曰愿乞赐留「○今案聚珍本东观汉记侯霸传无河内三句作王莽败霸保守临淮百姓大作号呼哭泣无车字愿乞句作愿复留霸期年原钞脱為字盛荆误武阳徵误复遮误远卧误弘已据订」<br/><br/>　　又曰马援从容谓官属曰吾从弟少游尝哀吾慵慨多大志曰士生一世但取衣食裁足乘下泽车御欵暇马為郡掾吏守坟墓乡里称為善人斯可矣致求盈餘但自苦耳「○今案见艺文类聚九十三引东观汉记无裁字掾守致求作求益聚珍本姚辑本脱从容二字慷慨二字」<br/><br/>　　又曰马援振旅还京师赐衣服酒？什器粟五百斛侯车一乘朝见位次随九卿之口「○今案见聚珍本东观汉记马援传无赐衣下十二字无朝见下九字考范后汉五十一本传亦无衣服至侯十二字无随字之字」<br/><br/>　　又曰上尝自见诸郡计吏问其风土及前后守令能否蜀计掾樊显进曰渔阳太守张堪昔在蜀其仨以惠下威能讨奸前公孙述破时珍宝山积卷握之物足富十世而堪去职之日乘折辕车布被囊而已「○今案见本钞三十六廉洁篇引布上有白字又三十九施惠篇引仁以作仁足自见作召见类聚七十引东观汉记自亦作召布上无白字陈本改引后汉上作光武自亦作召餘同聚珍本妹本皆脱」<br/><br/>　　又曰茨充举孝廉之京师道杀一马不能烦不服假赁充到前亭輒舍车持马还相迎乡里号之曰一马两车茨子河「○今案见范后汉书循吏卫颯传注茨充字子河又引观汉记道杀十一字作同侣马死餘同聚珍本姚辑本东观记茨充传亦然本钞烦字疑又亭上脱前字已照补」<br/><br/>　　又曰郭丹从师长安买符入函谷关乃慨然叹曰丹不乘使者车终不出关既至京师尝為都讲诸儒咸钦重之更始二年三公举丹贤能徵為諫议大夫持节使归南阳安集受降丹自去家十有二年果乘高车出关如其志「○严氏校旁勒尝字恐误今案见聚珍本东观汉记郭丹传终不句作不出此闕脱诸儒六字姚辑本又脱安集句餘与聚珍同初记十二引作尝為作十三年餘亦与聚珍河东钞函误幽贤下脱能字归下衍同字已订正」<br/><br/>　　又曰魏伯字乔卿济阴人也建初中為郎伯孤兄弟子来候伯以所乘车马遣送　之归至成皋郎官有乘皂盖车者见兄子乘车疑而格杀之伯闻悲泪昼夜泣涕生病「○严氏校因盖车下衍初见二字乘下脱车字皆旁勒今案见聚珍本东观汉记魏霸传据订又无归字生作至考泊亦同霸原钞子来侯上疑脱兄字」<br/><br/>　　又曰章和二年帝崩廉范牛赴钦陵还入城见道中有诸生乘小车马预死泥中诸生立旁时范问為谁所从来生曰庐江太守掾严麟為太守奉章来弔范见而愍然令从骑下马与之「○今案御览四百二十引东观记章和六字作肃宗崩钦作教还入以下至来作时庐江郡严麟奉章弔国俱会子路麟小车涂深马死不能自进六句又令作命考聚珍本廉范传钦亦作敬预作顿曰作白见而愍三字作惻餘悉同敬改钦详本卷上」<br/><br/>　　又曰王阜字世公蜀郡人少好经学年十一辞母欲出精庐尚以少不见听后阜窃书诵尽日辞欲之犍為定生学经取钱二千布二端去母追求到武阳北男謁舍家得阜将还后岁餘白父升曰令我出学仕宦儻至到今毋乘跛燛车升怜其言听之定所受韩诗年七十為贪侍谋童子传授业声闻乡里「○严氏校因原钞经学误经举十一误士犍误捷定生误生定北误比父误宁？误隣皆已旁勒今案聚珍本东观汉记王阜传据订又无尚字取作携升作昇餘同其夹注云此段文义难明疑有脱误陈本改引谢承汉书文较简惟七十作十七合」<br/><br/>　　又明德后曰吾万乘主身服大縑左右无薰香之饰前过濯龙门上见外家问起居车如流水马如游龙仓头衣绿■〈糹冓〉领袖正白顾视御者不及之遂不谴怒但绝其用冀以默止讙耳「○严氏校以原钞薰误董饰误餘遏误埔绿误缘顾误头御者误傍卿谴误及讙误谨皆旁勒之今案见聚珍本东观汉记卷六马皇后传已据订又无外字头至及之十六字遂作亦餘同又范书马后纪有之惟不及之作不及远矣」<br/><br/>　　谢承后汉书董昆字文通初為司农帑丞得迁鉅鹿太守载三车钱穀所出给见在券薛臣自随论者咸為主内实贪秽外求虚名连车重载此必不空詔书后覆大司农帑藏穀前主者有出入徵见昆讨板悉载三车蒯诸宫无它物章帝嘉之擢為楚郡太守「○严氏校云案范书无此人今案姚辑本汪辑本谢书亦脱惟本钞七十九孝廉篇引会稽先讚有董昆字文通五字亦未尝无其人也但原钞文理舛误甚多无从校改」<br/><br/>　　又曰峻字伯师下邳余之也峻承丰疾世履贫俭少丧二亲為邑功曹吏无车马因相出饗勑诸曹掾吏各自具车不得共载从行功曹书佐时召陈常曰相除录进峻口直笈到立传学顏氏春秋鲁诗「○严氏校云按范书无此人并余之二字曰字皆旁勒今案汪辑本姚辑本谢书及陈俞本皆脱考四录棠校刊书钞本余之作徐人劳笙士读书杂识卷二据后汉书顺帝纪赵峻注云峻字伯师下□徐人也与此正合峻上当缺赵字」<br/><br/>　　又曰范巨卿者与张元伯為友元伯亡时葬引柩不入壙妻曰亡者有遗恨必待范先生耳须臾巨卿乘素车白马号哭而至矣「○严氏校云案范书元伯临尽叹曰恨不见吾死友此当脱恨字已补今案姚辑本汪辑本谢书及御览四百七十引妻曰以下皆作其母语辞亦略异」<br/><br/>　　又曰朱震字伯厚陈留人也初為州从事奏济阴太守单？？干赃罪并连？？干兄中常侍车骑将军超桓帝收？？干下廷尉？遣超谢三府谚曰车如鷄栖马如狗疾恶如风朱伯厚「○今案类聚九十三引无陈留句从上无州字无桓帝至谢狱十二字餘同姚辑汪辑谢书及御览八百九十四引亦然考本钞中在篇引则州作部亦有车如二句又三匡字闕末笔宋影钞避艺祖讳」<br/><br/>　　又曰杨璇字机平為零陵太守时仓梧桂阳猾贼啸聚璇迺特製马车数十乘以緋囊盛石灰于车上繫布囊于马尾又為兵车穀拏剋期会战乃令马车居前顺风鼓灰贼不得视以火烧布布燃马惊奔突贼阵群寇波骇「○严氏校云亦见范书二十八令案御览四百四十八引谢书杨璇五字作杨璇啸聚作攻緋作緋布囊作布索无又為八字顺作从寇句作六陂之餘同汪辑本谢书机作璣啸作相脱乘字餘与御览同又考本钞一百三十六囊篇引范书亦作杨璇作緋囊作市囊」<br/><br/>　　司马彪续汉书五行志曰桓帝之末京都童谣曰白盖小车何延延河间来合谐案解犊亭属饶阳河间县「刘昭补注云臣昭案郡国志饶阳本属涿后属安平灵帝既是河王曾孙谣言自是有徵无俟河间之县為验」居无几何桓帝崩使者与解犊侯皆白盖从河间来延延眾多？也「○今案鳱钞属饶阳六字误作夹注又续误续己订正俞本脱此条陈本以车延延三字作标目夹注引至合谐止姚辑本续汉书以童谣附末」<br/><br/>　　又五行志曰桓帝之初京都童谣曰城上乌尾毕埔公為吏子為徒一徒死百乘车车班班入河间案此谓為政贪也城上乌尾毕埔者处高利独食不与下共谓人主多聚敛也公為吏子為徒者蛮夷叛逆父既為军吏子為徒卒往击之一徒死百乘车者言前一人往讨胡既死矣后又遣百乘车往也车班班入河间者言上将晏驾乘车班班入河间迎灵帝也「○严氏校於晏驾二字旁著圈示古本不同也今案续汉书五行志一徒卒作卒徒晏骂作将崩俞本脱陈本以车班班三字作标目夹注引童谣全文」<br/><br/>　　又曰侯览兄参為益州刺史民有富者輒诬以大逆皆诛灭之没其财物以万亿计太尉杨秉奏参槛车徵□于道自杀京兆尹袁逢於旅舍阅参輜重三万餘两皆金银珍玩不可胜数「○今案御览四百九十二引民有二字作丰没其作没入无以万句秉误衷两作斤餘同汪辑本续汉书徵下不空格餘与御览同」又曰钟离意迁鲁相治孔子堂及车皆更漆修饰之「○今案姚辑汪辑本续汉书钟离意传及俞本脱此条考范书七十一意传无治孔以下迁作出為陈本以夫子车三字作标目夹注引意别传数行」<br/><br/>　　又曰永平九年詔书為四姓小侯开学置五经师张酺以经选授於南宫除广平王郎每朝会輒讲上前音动右左论茌应对常合上意久之赐车马衣被擢為郎中「○今案姚辑汪辑本续汉书脱考范书张酺传经选作尚书教广平王作為无每期会三字上作御音动八字被作裳郎中作中郎将又汪辑本张璠汉记张酺传有每朝三句」<br/><br/>　　又曰袁绍五世公族尝除濮阳长以母丧去官服乘甚盛入累叹曰吾车服岂可使子将见之古乃谢遣宾客以单车骑「○今案姚辑汪辑本续汉书脱考范书一百零四上袁绍传只有尝除至去官十字餘无」<br/><br/>　　又曰贾棕為冀州刺史旧传车驂驾迎於州界及综之郡升车乃言曰刺史当远视听紏察美恶何反垂帷以自掩迺命御者褰之百城闻之自然震悚「○今案姚辑汪辑本续汉书均脱据范书六十一贾棕传旧下有典字驾下有垂赤帷裳句之郡作之部餘同考类聚五十引谢承书旧下有典字闻之作闻风餘同又汪辑本张璠汉记亦有此文冀州作荆州」<br/><br/>　　华嶠后汉书曰袁忠字正甫初平间為沛相乘蓽车到官以清亮称「○今案姚辑汪辑本华嶠后汉书脱袁忠传」<br/><br/>　　又曰建武二十八年桓荣為太子少傅赐以輜车乘马荣大会诸生陈其车马印綬曰今日所蒙稽古之力也可不勉乎「○今案姚辑汪辑本华书及俞本皆脱本钞年上脱八字据范书六十七桓荣传补餘同陈本与本钞悉同而亦作為补注谬甚」<br/><br/>　　薛莹后汉纪曰光武征伐尝乘革车羸马公孙述破益州送乐器旅车乘舆什物然后备「○今案姚辑汪辑本薛莹后汉纪及陈本俞本皆脱此条考范书卷一下光武纪什作法餘同御览九十引东观记革车作革舆无什字餘亦有微异」<br/><br/>　　袁崧后汉书曰蔡顺母生时畏雷母死之后有雷顺走至墓侧曰顺在此太守韩崇怕差车每雷顺乃乘至冢所「○今案姚辑汪辑本袁崧后汉书脱蔡顺传陈俞本亦脱」<br/><br/>　　范曄后汉安帝纪曰殤帝崩太后与兄车骑将军邓騭定策禁中其夜使騭持节以玉青盖车迎帝齐千殿中「○严氏校因原钞脱策字盖误益皆旁勒今案见范书卷五据范书」<br/><br/>　　又曰和熹太后临朝宫人并归园太后赐周冯贵人玉青盖车綵饰客驂马各一駟「○严氏校因原钞熹误嘉宫误官周误因皆旁勒今案见范后汉卷十上和熹邓皇后纪据补」<br/><br/>　　又曰神图為凉州刺史甚得百姓欢心被徵迁汉阳太守戎男送至汉阳「○今案此条有脱误」又曰种暠与相识谢千里不得乘车「○严氏校因种误吴旁勒之今案陈本俞本脱此条考范后汉八十六种暠传识作揖餘同」袁宏后汉纪曰王畅為南阳太守以郡俗奢富欲矫之日衣大布坐羊皮车厩马羸弊而不改「○今案明本袁宏纪卷二十三日作乃餘同陈俞本皆脱此条考范书八十六王畅传富作靡车厩作褥车日作常」<br/><br/>　　刘艾汉灵帝纪曰熹平元年皇太后竇氏崩于云臺殿衣车载到城南丙舍中常侍曹节王甫疾恶竇氏欲以贵人行之车止不役乃发丧公卿以下如会礼「○严氏校以原车误章旁勒之王石华覆校改正」<br/><br/>　　又曰灵帝中平元年汝南黄巾妖贼彭脱等数万人攻烧属县為害弥广广汉太守谦将吏兵攻讨连战剋胜斩首折馘生获僭乘黄帐车者上并有黄象人「○严氏校以原钞害误官脱一广字僭误潜皆旁勒今已订正」<br/><br/>　　汉献帝起居注曰初天子出到宣平门当渡桥郭犯兵数百人遮桥问曰此天子车耶非不得前刘艾大呼曰是天子也使侍中杨琦高举车帷帝言诸兵汝却可敢迫近至尊也犯兵乃却退「○严氏校云案魏志芊卓传末引此条今案魏志卷六车传注引献帝起居注门曰作问曰已照订又车耶非作邪车汝却作汝不却又考范书七十二卓传注引桥下无门字车耶非作非车尊也作尊耶陈本非作车前下多引李傕兵数百人皆持大戟在乘舆车左右侍中十八字以下仍加不字」<br/><br/>　　魏志曰裴潜為代郡太守乌丸王及其大人凡三人各自称单于专制郡事前太守莫能治正太祖欲授潜精兵以镇守之潜辞遂单车之郡单于惊喜脱帽稽顙「○今案魏志二十三裴潜傅守之作讨之餘同惊字上半缺笔详本卷上」自称益州牧以讨恃维分爪牙「○严氏校云自称益州牧云云不知何书今案四录堂校刊书钞本云此十二字影宋本连属上条魏志盖误劳笙士读书杂识卷二引华阳国志七云钟会姜维出同车坐同席将至成都自称益州牧以叛恃维為爪牙书钞疑即引此但上有脱误耳讨疑叛分疑為三国志姜维传与华阳国志略同无恃维為爪牙五字」<br/><br/>　　常璩华阳国志曰郝伯都閬中人為郡吏太守每见之垂泣伯都请白其故太守曰亡男為人所杀汝身似之故悲感伯都问其讐所在太守曰臺阁下可得也伯都乃交游与甘春卿為友共伺讐為吏所得伯都乃还首二人争死会赦得免「○严氏校云北华阳国志佚文」吴志曰初兴平中童谣曰黄金车班兰耳闓昌门出天子昌门吴西郭门夫差所作其后孙氏兴「○今案见吴志卷二孙权传童上有吴中二字昌门至所作十字是裴松之注其后句是虞永兴引证语陈本初下脱兴字岂未知為献帝年号耶亦引至出天子句止其下删去谬甚」<br/><br/>　　又曰魏黄初二年遣使者邢贞拜孙权為吴王贞入门不下车张昭谓贞曰夫礼无不钦而君自尊大岂以江南寡弱无方寸之刃乎贞遽下车拜昭為绥远将军封由拳侯「○严氏校以原钞拜误祥大误夫又脱夫车二字旁勒之今案见吴志卷七张昭传据订惟敬改钦详本卷上」及葬给节童麾曲盖追锋车鼓吹分士大车皆如魏司空陈秦故事「○严氏校以此条误连上段因勒断之今案陈俞本脱四录堂校刊书钞本童作幢分作介又云此二十六字影宋本连国上条误脱书名人名劳笙士读书杂识卷二云此条文义当在下叶王隐晋书司徒石苞薨赐祕器朝服下盖误倒半叶耳今晋书石苞传载苞葬事正此同」<br/><br/>　　虞预晋书卢钦為江北都督诸军事平南将军假节给追锋车卧车各一乘「○严氏校将江字据今本晋书欲改沔考见卷四十四卢歆传锋车亦作锋軺餘同」<br/><br/>　　柒凤晋书曰咸寧中詔赐齐王攸之朝车设旗「○今案亦见今晋书三十八齐王攸传无设旗二字餘同类聚四十五引王隐晋书设旗作乘舆陈本朱误宋餘亦同俞本脱」<br/><br/>　　谢灵运晋书曰建兴四年刘曜权帅群狄逼于京都内外断绝军不通初长安城中户不盈百万篙棘成林季年亡一旅公私有四乘遂乃君臣窘迫幽辱凶丑「○今案篙疑作藁」<br/><br/>　　萧子云晋书曰琅邪武王佃梦假黄鉞前后部羽葆鼓吹武纲轻车一乘白盖小车吉凶「○今案吉凶二字疑有脱误然无可攷证」<br/><br/>　　吴志曰张昭长子承已自封侯少子休袭爵昭弟子奋年未三十造作攻城大攻车為步騭所荐昭不愿曰汝年尚少何為自委於军旅乎对曰昔童汪死难子奇治阿奋实不才耳於年不為少也遂领兵為将军连有功效「○今案见吴志卷七张昭传三十作二十说误字已据订」又曰诸葛恪围新城不克引军出往东兴有白虹见其舡还拜蒋陵白虹复绕其车「吴录曰恪曰□為河北来哉果為孙峻所杀也○今案见吴志卷七张昭传不克作不拔注脱吴录曰十八字陈本围新城不克作将征淮南引军出作自新城出餘同」<br/><br/>　　环济吴纪曰大皇帝作射虎车為方圆间不置盖一人御之自於中射虎或有猛犯车上每手击之以此為乐「○今案陈俞本并脱考吴志张昭传圆作目御之作為御猛兽作逸群之兽餘同」又曰天纪三年丞相张悌攻车于戏场「○今案吴志归命侯传注引干宝晋纪襄阳记吴录诸书载张悌事甚详仍无此文陈俞本均脱」王隐晋书曰梁孝王彤都督梁雍诸军事彤疏食补车幰以為清「○今案御览六百九十一引王晋书说都督以下十字餘同本钞一百四十一幰篇引亦脱疏食二字」又曰何曾為太宰詔令乘车入殿门「○今案类聚四十五引王晋书作何曾进位太宰朝会乖与剑履上殿与此微异陈本以乘车入殿四字作标目改引汉书谬矣」又曰司徒石苞薨赐祕器朝服「○今案亦见今晋书三十三石苞传同」何法盛晋中兴书曰司徒郭翻字长翔少有志操不交世事惟以渔钓射猎為娱以车猎去家百餘里道中逢一病人以车送之徒步而归「○严氏校以原钞步误涉车误妇皆用旁勒今更正今案亦见今晋书九十四郭翻传无司徒字逢下无一字餘同御览五百三引中兴书无志操句及钓射二字去家五字餘同陈本脱字翔三字餘亦同」<br/><br/>　　晋起居注曰太始元年詔曰乘黄厩离车共奉田猎嬉游之事司奏廷尉三官及诸部掾职在邻輦者给白盖小车又给卿尊从官属平兴车六乘重车一乘「○今案陈俞本均脱」<br/><br/>　　又曰建武元年有司奏车府令戒严上作高车用杂惣求处给请出上库钱六十七六千六百今日但治故乃近三十万邪忽使过饰整顿也「○今案严辑全晋文即据书引晋起居注此条删今日以下十八字句法迨有脱误」<br/><br/>　　又曰咸康元年兼殿中□卫直啟作皇后画轮一乘用物詔曰所奏车何乃奢费尔更筹量尚书左僕射王彬奏作皇后重翟车所用物詔曰从约「○严氏校中字下斜勒疑有脱字也又詔误语画误书彬误作照所订改作下重字旁勒衍文也删之」又曰晋泰元八年辅国将军谢琰送符坚為臣？？车各一乘「○今案原钞泰误秦已订正為字亦疑误」又曰泰元十三年皇太妃家季志表陈乘车驾还还动疾年老不堪乘求安车詔听之「○今案陈俞本脱」<br/><br/>　　又曰寍康三年守尚书？约列啟即曰皇后庙见陵卤簿前即不进解严于不解即建载衣书车稽迟不及行队请坐车及令使「○洪氏校将不解解字坐车车字旁勒然已不成句亦无可引校」羊坚等三十国春秋曰晋泰始五年夏四月地震大疫上命医以駟马小车驰救疗「○今案陈本同俞本脱据隋书经籍志三十国春秋為梁湘东世子萧万撰然亦有题崔晃崔鸿□原钞□□笔三字却必同撰是书人也」<br/><br/>　　又曰晋元康元年太宰汝南王亮太保卫瓘忌楚王瑋人果贑也因议遣诸王之国史公孙容射舍人岐盛劝王自屈贾后乃言于帝詔留王领太子少传丁卯夜楚王瑋公容岐盛及积弩将军李肇等围大宰汝南王亮于府府兵皆散遂為岐等所执是时天大热兵人坐亮于车下车人怜之交為之扇瑋乃令曰能杀亮者赏布十疋遂為乱兵所害「○今案陈俞本并脱亦见晋书五十九楚王瑋传贑作锐容作宏舍上无射字又无府兵以下」<br/><br/>　　又曰石勒进攻河东太守邓悠奔於李鸿坞陷勒以悠為参军而悠车所止与胡人邻轂胡人失火烧车勒吏问胡以诬悠悠不与之挣诬听之胡厚德之寻乃遗悠疆马送之逸以报德焉「○今案疆与疆通」<br/><br/>　　又曰苏峻之将兴兵也祈于钟山庙许尽朱给之车及宏郄鉴又祷于钟山见神曰苏峻為逆人神所忿当与蒋子文等锄之社稷不安及也今以愿疏相示于是像移而愿疏□郄鉴知辨峻之必亡焉「○今案许尽以下八字不安及三字疑有脱误」<br/><br/>　　又曰后赵沙门吴进言於石虎曰市运将衰晋当复兴宜苦役晋人以厌其□虎纳之于是使尚书张郡发近邓男女六十万人车十一万乘筑城及长墙于业北广长五里「○今案张郡郡字疑误」又曰王徽之為桓冲参军从冲行值暴雨下马入冲车谓曰公岂得独擅一车不為国士乎「○今案陈本改引今晋书雨下有徽之因三字入上有排字冲车作车中无不為句」<br/><br/>　　魏收后魏书曰高祖饗百寮于太极殿詔曰夫骏奔入覲臣下之常式锡马赠车君人之恒惠今诸边君蕃胤皆云集象魏趍鏘紫庭贡饗既毕言旋无远各可依秩赐车旗衣务令优厚「○严氏校云此太和十七年事又於云字旁著国乞案见魏书卷七下高祖孝文帝纪因近本云已改作虔是古本独异处至覲误勒恒误桓秩误秋已照魏书订正」<br/><br/>　　又曰延昌元年世宗大赦改年詔立理诉殿申讼车以尽冤穷之理「○今案见魏书卷八世宗纪原钞讼误颂理误切已照订」又曰延昌二年世宗御申讼车亲理冤讼「○今案此见上条」又曰高肇字首文乃文昭旺后之兄也初肇西征行至函谷车轴中折皆以為不能获吉还也后為高阳王与领军于忠备壮士杀之「○今案见魏书八十三下高肇传但今本后為十五字在初肇句上原钞首误昔衍人字后误复与误兴备误為已照订正」<br/><br/>　　又曰高閭字阎士為太常卿世宗践祚閭累表逊位詔曰光禄大夫辞引见于东堂安车几杖事从豊厚百寮饯之犹昔群公之祖二疏也「○今案见魏书五十四高閭传原钞阎误闕詔曰误昭受堂误党事误车群误郡疏误苏均照改正」又曰高光年老高祖悦之詔光乘车入殿朝贺不拜「○严氏校云高光据今魏书未见而晋书别有高光非即此也今案劳笙七□书惟识卷二云书钞此光字乃允字之误魏书有高允传」<br/><br/>　　又曰杨椿迁司徒特进太保加侍中尚书频请归老庄帝允其雅志赐牀帐几杖不朝乘安车驾駟马「○今案近本魏书五十八杨椿传特进作进位无加字尚作上请作乞同」<br/><br/>　　又曰杨昱字元晷转太尉掾兼中书舍人灵太后尝从容谓昱曰朕亲姻在外不称人心卿有所闻慎勿讳隐昱于是奏杨州刺史李崇五车载货餉领军元叉太后登召叉夫妻责之「○严氏校于登字旁著圈因今本已脱示古本之足贵也今案见魏书五十八杨昱传原钞朕误昭史误吏叉误又责误贵已照订正」又曰勿告国无干有车则少推「○严氏校云案此在外国传陈俞本均脱」<br/><br/>　　北堂书钞卷第一百三十九<br/><br/>　　嘉庆二十年十一月初六日校此卷起至十七日校讫每日黎明即起至二鼓或三鼓就睡穷十二日之力始得清本一卷呜呼难矣乌程严可均记<br/><br/>　　铁桥先生校书钞始末见文集中盛业未竟憯哉仪记</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9745.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9747.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

