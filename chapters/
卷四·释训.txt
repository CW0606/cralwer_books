<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《尔雅注疏》正文_卷四·释训_郭璞作品 - 维普阅读网</title>
<meta name="keywords" content="尔雅注疏,尔雅注疏原文,尔雅注疏阅读,卷四·释训全文,郭璞作品" />
<meta name="description" content="尔雅注疏原文阅读,卷四·释训全文在线阅读,郭璞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-505-5896.html";
var nextpage="novel-read-505-5898.html";
var indexpage = "novel-chapter-505.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-505.html">尔雅注疏</a></strong>
<strong><a href="novel-chapter-505.html">尔雅注疏目录</a></strong>
<span>卷四·释训</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-505-5896.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷四·释训</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=郭璞&amp;searchsubmit=yes"  target="_blank">郭璞</a><span class="divide">|</span>发布时间：2014-09-20 23:18:29<span class="divide">|</span></p>
<div class="page-body">
<div class="page-content">
<p>[疏]释曰：案《释诂》云：“训，道也。”《周礼&#8226;地官》有土训、诵训。郑司农注云：“谓以远方土地所生异物以告道王也。”後郑云：“玄谓能训说土地善恶之势，诵训能训说四方所诵习，及人所作为，及时事。”然则此篇以物之事、义、形、貌告道人也，故曰“释训”。案此所释，多释《诗》文，故郭氏即以《诗》义解之。<br/>　　明明、斤斤，察也。（皆聪明鉴察。○斤，居觐反。）<br/>　　[疏]“明明、斤斤，察也”。○释曰：舍人曰：“明明言其明甚。”孙炎曰：“明明，性理之察也。”《大雅&#8226;常武》云：“赫赫明明。”舍人：“斤斤，物精详之察也。”孙炎曰：“斤斤，重慎之察也。”《周颂&#8226;执竞》云：“斤斤其明。”明鉴察也。<br/>　　条条、秩秩，智也。（皆智思深长。○条，由。）<br/>　　[疏]“条条、秩秩，智也”。○释曰：皆智思深长也。《小雅&#8226;宾之初筵》云：“左右秩秩。”言其威仪审智不失礼也。<br/>　　穆穆、肃肃，敬也。（皆容仪谨敬。）<br/>　　[疏]“穆穆、肃肃，敬也”。○释曰《周颂&#8226;雝》篇云：“有来雝雝，至止肃肃。相维辟公，天子穆穆。”此皆禘祭之时容仪谨敬也。<br/>　　诸诸、便便，辩也。（皆言辞辩给。○便，婢绵反。）<br/>　　[疏]“诸诸、便便，辩也”。○释曰：皆言辞辩给也。《论语》云：“便便言。”《小雅&#8226;采菽》云：“平平左右。”毛传云：“平平，辩治也。”便、平，古今字。<br/>　　肃肃、翼翼，恭也。（皆恭敬。）<br/>　　[疏]“肃肃、翼翼，恭也”。○释曰：皆恭敬也。《大雅&#8226;思齐》云：“肃肃在庙。”《大明》云：“维此文王，小心翼翼。”言文王及群臣恭敬貌也。<br/>　　廱廱、优优，和也。（皆和乐。○廱，於容反。）<br/>　　[疏]“廱廱、优优，和也”。○释曰：《大雅&#8226;思齐》云：“雝雝在宫。”《商颂&#8226;长发》云：“敷政优优。”此皆人君德政和乐也。<br/>　　兢兢、憴憴，戒也。（皆戒慎。）<br/>　　[疏]“兢兢、憴憴，戒也”。○释曰：《小雅&#8226;小旻》云：“战战兢兢。”《大雅&#8226;抑》篇云：“子孙绳绳。”此皆小心戒慎也。憴、绳音义同。<br/>　　战战、跄跄，动也。（皆恐动趋步。）<br/>　　[疏]“战战、跄跄，动也”。○释曰：《小旻》云：“战战兢兢。”《楚茨》云：“济济跄跄。”此皆恐动趋走、威仪谨敬也。<br/>　　晏晏、温温，柔也。（皆和柔。）<br/>　　[疏]“晏晏、温温，柔也”。○释曰：《卫风&#8226;氓》篇云：“言笑晏晏。”《大雅&#8226;抑》篇云：“温温恭人。”此皆宽缓和柔也。<br/>　　业业、翘翘，危也。（皆县危。）<br/>　　[疏]“业业、翘翘，危也”。○释曰：《大雅&#8226;召旻》云：“兢兢业业。”《豳风&#8226;鸱鸮》云：“予室翘翘。”此皆县危恐惧也。<br/>　　惴惴、憢憢，惧也。（皆危惧。○惴，之瑞反。憢，许尧反。）<br/>　　[疏]“惴惴、憢憢，惧也”。○释曰：《秦风&#8226;黄鸟》云：“惴惴其栗。”《豳风&#8226;鸱鸮》云：“予维音哓哓。”此皆危恐惧战也。<br/>　　番番、矫矫，勇也。（皆壮勇之貌。○番，波。矫，居兆反。）<br/>　　[疏]“番番、矫矫，勇也”。○释曰：《大雅&#8226;崧高》云：“申伯番番。”《鲁颂&#8226;泮水》云：“矫矫虎臣。”此皆武夫壮勇之貌。<br/>　　桓桓、烈烈，威也。（皆严猛之貌。）<br/>　　[疏]“桓桓、烈烈，威也”。○释曰：皆威武严猛之貌。《周颂&#8226;桓》篇云：“桓桓武王。”《小雅&#8226;黍苗》云：“烈烈征师。”<br/>　　洸洸、赳赳，武也。（皆果毅之貌。）<br/>　　[疏]“洸洸、赳赳，武也”。○释曰：《大雅&#8226;江汉》云：“武夫洸洸。”《周南&#8226;兔置》云：“赳赳武夫。”此皆武夫果毅之貌。《左传》：“杀敌为果，致果为毅。”<br/>　　蔼蔼、济济，止也。（皆贤士盛多之容止。○蔼，乌害反。济，子礼反。）<br/>　　[疏]“蔼蔼、济济，止也”。○释曰：《大雅&#8226;卷阿》云：“蔼蔼王多吉士。”《小雅&#8226;楚茨》云：“济济跄跄。”此皆王朝贤士盛多之容止也。<br/>　　悠悠、洋洋，思也。（皆忧思。○思，赐。）<br/>　　[疏]“悠悠、洋洋，思也”。○释曰：《郑风&#8226;子矜》云：“悠悠我思。”《邶风&#8226;二子乘舟》云：“中心养养。”此皆想念忧思也。洋、养音义同。又《中庸》云：“齐明盛服，以承祭祀，洋洋乎如在其上，如在其左右。”郑玄云：“洋洋，人想思其傍僾之貌。”<br/>　　蹶蹶、踖踖，敏也。（皆便速敏捷。○踖，夕。）<br/>　　[疏]“蹶蹶、踖踖，敏也”。○释曰：《唐风&#8226;蟋蟀》云：“良士蹶蹶。”《小雅&#8226;楚茨》云：“执爨踖踖。”此皆便速敏捷於事也。<br/>　　薨薨、增增，众也。（皆众夥之貌。）<br/>　　[疏]“薨薨、增增，众也”。○释曰：《周南&#8226;螽斯》云：“螽斯羽，薨薨兮。”《鲁颂&#8226;閟宫》云：“烝徒增增。”此皆人物众夥之貌。楚人谓多为夥。<br/>　　烝烝、遂遂，作也。（皆物盛兴作之貌。）<br/>　　[疏]“烝烝、遂遂，作也”。○释曰：皆物盛兴作之貌也。《鲁颂&#8226;泮水》云：“烝烝皇皇。”<br/>　　委委、佗佗，美也。（皆佳丽美艳之貌。○佗，陀。）<br/>　　[疏]“委委、佗佗，美也”。○释曰：李巡曰：“皆宽容之美也。”孙炎曰：“委委，行之美。佗佗，长之美。”《诗&#8226;鄘风&#8226;君子偕老》云：“委委佗佗。”毛传云：“委委者，行可委曲从迹也。佗佗者，德平易也。”是皆佳丽美艳之貌也。<br/>　　忯忯、惕惕，爱也。（《诗》云：“心焉惕惕。”《韩诗》以为悦人，故言爱也。忯忯未详。○忯，徒启反。）<br/>　　[疏]“忯忯、惕惕，爱也”。○释曰：李巡曰：“忯忯，和适之爱也。”○注“《诗》云：心焉惕惕”者，《陈风&#8226;防有鹊巢》文。云“《韩诗》以为悦人，故言爱也”者，燕人韩婴为《诗》作传，名曰《韩诗》。以此惕惕为悦人，故言爱也。<br/>　　偁偁、格格，举也。（皆举持物。）<br/>　　[疏]“偁偁、格格，举也”。○释曰：皆谓举持物也。<br/>　　蓁蓁、孽孽，戴也。（皆头戴物。）<br/>　　[疏]“蓁蓁、孽孽，戴也”。○释曰：《周南&#8226;桃夭》云：“其叶蓁蓁。”《卫风&#8226;硕人》云：“庶姜孽孽。”此皆头戴物，妇人盛饰貌。<br/>　　懕懕、媞媞，安也。（皆好人安详之容。○懕，於古反。媞，题。）<br/>　　[疏]“懕懕、媞媞，安也”。○释曰：《秦风&#8226;小戎》云：“厌厌良人。”毛传：“厌厌，安静也。”孙炎曰：“媞媞，行步之安也。”《魏风&#8226;葛屦》云：“好人提提。”毛传云：“提提，安谛，谓行步安舒而审谛也。”此皆好人安详之容也。<br/>　　祁祁、迟迟，徐也。（皆安徐。）<br/>　　[疏]“祁祁、迟迟，徐也”。○释曰：皆安徐也。《豳风&#8226;七月》云：“春日迟迟，采繁祁祁。”<br/>　　丕丕、简简，大也。（皆多大。）<br/>　　[疏]“丕丕、简简，大也”。○释曰：《书&#8226;立政》云：“以并受此丕丕基。”《周颂&#8226;执竞》云：“降降简简。”是皆多大之称。<br/>　　存存、萌萌，在也。（萌萌，未见所出。）<br/>　　[疏]“存存、萌萌，在也”。○释曰：谓存在也。《易&#8226;系辞》云：“成性存存。”萌萌，字书作&lt;上萌下心&gt;，《说文》云作蕄，郭云“未见所出”。<br/>　　懋懋、慔慔，勉也。（皆自勉强。○懋，茂。慔，暮。）<br/>　　[疏]“懋懋、慔慔，勉也”。○释曰：皆自勉强也。《书》曰：“懋哉懋哉。”慔与慕同。<br/>　　庸庸、慅慅，劳也。（皆劬劳也。○慅，蚤。）<br/>　　[疏]“庸庸、慅慅，劳也”。○释曰：皆劬劳也。有功庸者，皆劳也。《小雅&#8226;巷伯》云：“劳人草草。”毛传云：“草草，劳心也。”又《陈风&#8226;月出》云：“劳心慅兮。”慅、草音义同。<br/>　　赫赫、跃跃，迅也。（皆盛疾之貌。○赫音释。）<br/>　　[疏]“赫赫、跃跃，迅也”。○释曰：孙炎云：“赫赫，显著之迅。”《大雅&#8226;常武》云：“赫赫业业。”毛传云：“赫赫然盛也。”《巧言》诗云：“跃跃毚兔。”是皆显盛迅疾之貌。<br/>　　绰绰、爰爰，缓也。<br/>　　[疏]“绰绰、爰爰，缓也”。○释曰：皆宽缓也。《小雅&#8226;角弓》云：“绰绰有裕。”毛传云：“绰绰，宽也。”《王风&#8226;兔爰》云：“有兔爰爰。”毛传云：“爰爰，缓意。”郭云“悠悠、偁偁、丕丕、简简、存存、懋懋、庸庸、绰绰，尽重语”者，言此数字单言之，其义亦同。但古人有重语者，故复出之。<br/>　　坎坎、墫壿，喜也。（皆鼓舞欢喜。○壿，七旬反。）<br/>　　[疏]“坎坎、壿壿，喜也”。○释曰：皆鼓舞欢喜也。《小雅&#8226;伐木》云：“坎坎鼓我，蹲蹲舞我。”郑笺云：“为我击鼓坎坎然，为我兴舞蹲蹲然。谓以乐已也。”壿、蹲音义同。<br/>　　瞿瞿、休休，俭也。（皆良士节俭。○瞿，居其反。）<br/>　　[疏]“瞿瞿、休休，俭也”。○释曰：李巡曰：“皆良士顾礼节之俭也。”《唐风&#8226;蟋蟀》云：“良士瞿瞿。”毛传云：“瞿瞿然顾礼义也。”又云：“良士休休。”毛传云：“休休，乐道之心。”皆良士节俭也。<br/>　　旭旭、蹻蹻，憍也。（皆小人得志憍蹇之貌。○蹻，巨虐反。憍，娇人反。）<br/>　　[疏]“旭旭、蹻蹻，憍也”。○释曰：郭氏读旭旭为好好。《小雅&#8226;巷伯》云：“骄人好好。”郑笺云：“好好者，喜谗言之人也。”《大雅&#8226;板》篇云：“小子蹻蹻。”毛传云：“蹻蹻，骄貌。”是皆小人得志憍蹇之貌也。<br/>　　梦梦、忳忳，乱也。（皆闇乱。○梦，亡工反。忳，之闰反。）<br/>　　[疏]“梦梦、忳忳，乱也”。○释曰：孙炎曰：“梦梦，昏昏之乱也。”《大雅&#8226;抑》篇云：“视尔梦梦。”又曰：“诲尔谆谆。”皆是闇乱也。忳、谆音义同。<br/>　　懪懪、邈邈，闷也。（皆烦闷。○懪，雹。）<br/>　　[疏]“懪懪、邈邈，闷也”。○释曰：懪懪，烦闷也。舍人曰：“邈邈，忧闷也。”《大雅&#8226;抑篇》云：“听我藐藐。”毛传云：“藐藐然不入也。”是皆烦闷之谓也。<br/>　　儚儚、洄洄，惛也。（皆迷惛。○儚，亡崩反。）<br/>　　[疏]“儚儚、洄洄，惛也”。○释曰：皆迷乱惛惑也。郭《音义》云：“洄本作&lt;忄圜&gt;，音韦。<br/>　　版版、荡荡，僻也。（皆邪僻。）<br/>　　[疏]“版版、荡荡，僻也”。○释曰：皆邪僻也。李巡曰：“版版，失道之僻也。荡荡者，弗思之僻也。”《大雅&#8226;板》篇：“上帝板板。”毛传云：“板板，反也。上帝以称王者也。”郑笺云：“王为政，反先王与天之道。”又《荡》篇云：“荡荡上帝。”郑笺云：“荡荡，法度废坏之貌。”版、板，荡、荡音义同。<br/>　　爞爞、炎炎，薰也。（皆旱热薰灸人。○爞音同。）<br/>　　[疏]“爞爞、炎炎，薰也”。○释曰：皆旱热之气薰灸人也。《大雅&#8226;云汉》云：“蕴隆虫虫。”毛传云：“蕴蕴而暑，隆隆而雷，虫虫而热。”又云：“赫赫炎炎。”毛传云：“赫赫，气也。炎炎，热气也。”爞、虫音义同。<br/>　　居居、究究，恶也。（皆相憎恶。）<br/>　　[疏]“居居、究究，恶也”。○释曰：李巡曰：“居居，不狎习之恶。”孙炎云：“究究，穷极人之恶。”《唐风&#8226;羔裘》云：“羔裘豹祛，自我人居居。”又曰：“自我人究究。”毛传曰：“居居，怀恶不相亲比之貌。究究犹居居也。”是皆相憎恶也。<br/>　　仇仇、敖敖，傲也。（皆傲慢贤者。○敖，五高反。傲，五耗反。）<br/>　　[疏]“仇仇、敖敖，傲也”。○释曰：《小雅&#8226;正月》云：“执我仇仇。”毛传云：“仇仇犹謷謷也。”郑笺云：“王既得我，执留我，其礼待我謷謷然，亦不问我在位之功力。”言其有贪贤之名，无用贤之实。《大雅&#8226;板》篇云：“我即尔谋，听我嚣嚣。”毛传云：“嚣嚣犹謷謷也。”郑笺云：“我就女而谋，欲忠告以善道，女反听我言謷謷然不肯受。”是皆傲慢贤者。敖、謷、嚣音义同。<br/>　　佌佌、琐琐，小也。（皆才器细陋。○佌音此。）<br/>　　[疏]“佌佌、琐琐，小也”。○释曰：皆才器细陋也。《小雅&#8226;正月》云：“佌佌彼有星。”毛传云：“佌佌，小也。”郑笺云：“此言小人富也。”舍人曰：“琐琐，计谋褊浅之貌。”《节南山》云：“琐琐姻亚。”郑笺云：“琐琐婚姻妻党之小人。”<br/>　　悄悄、惨惨，愠也。（皆贤人愁恨。）<br/>　　[疏]“悄悄、惨惨，愠也”。○释曰：愠，恨怒也。皆贤人愁恨也。《邶风&#8226;柏舟》云：“忧心悄悄，愠于群小。”毛传云：“愠，怒也。悄悄，忧貌。”李巡曰：“惨惨，忧之愠。《大雅&#8226;抑》篇云：“我心惨惨。”毛传云：“惨惨，忧不乐也。”<br/>　　痯痯、瘐瘐，病也。（皆贤人失志，怀忧病也。○痯，管。瘐，羊主反。）<br/>　　[疏]“痯痯、瘐瘐，病也”。○释曰：《小雅&#8226;杕杜》云：“四牡痯痯。”毛传云：“痯痯，罢。”又《大雅&#8226;板》篇云：“靡圣管管。”毛传云：“管管，无所依也。”《小雅&#8226;正月》云：“忧心愈愈。”毛传云：“愈愈，忧惧也。”此皆贤人失志，怀忧病也。<br/>　　殷殷、惸惸、忉忉、慱慱、钦钦、京京、忡忡、惙惙、怲怲、弈弈，忧也。（此皆作者歌事以咏心忧。○惸，琼。慱，团。怲，柄。）<br/>　　[疏]“殷殷”至“忧也”。○释曰：《小雅&#8226;正月》云：“忧心慇慇。”毛传云：“慇慇然痛也。”又云：“忧心惸惸。”毛传云：“惸，忧意也。”《桧风&#8226;羔裘》云：“劳心忉忉。”郑笺云：“三谏不从，待放而去，思君如是，心忉忉然。”又《素冠》云：“劳心慱慱。”毛传云：“慱慱，忧劳也。”《秦风》云：“忧心钦钦。”毛传云：“思望之心中钦钦然。”《小雅&#8226;正月》云：“忧心京京。”毛传云：“京京，忧不去也。”《召南&#8226;草虫》云：“未见君子，忧心忡忡。”毛传云：“忡忡，犹冲冲也。”郑笺云：“未见君子者，谓在涂时也。在涂而忧，忧不当君子，无以宁父母，故心冲冲然。”又曰：“忧心惙惙。”毛传云：“惙惙，忧也。”《小雅&#8226;頍弁》云：“忧心怲怲。”毛传云：“怲怲，忧盛满也。”又云：“忧心弈弈。”毛传云：“弈弈然无所薄也。”此皆作者歌事以咏心忧也。<br/>　　畇畇，田也。（言垦辟也。○畇音巡。）<br/>　　[疏]“畇畇，田也”。○释曰：谓耕垦开辟土田畇畇然也。《小雅&#8226;信南山》云：“畇畇原隰。”毛传云：“畇畇，垦辟貌。”<br/>　　畟畟，耜也。（言严利。○畟，楚力反。）<br/>　　[疏]“畟畟，耜也”。○释曰：舍人曰：“畟畟，耜入地之貌。”《周颂&#8226;良耜》云：“畟畟良耜，俶载南亩。”毛传云：“畟畟，犹测测也。”郑笺云：“良，善也。农人测测，以利善之耜炽菑是南亩也。”是言耜之严利也。<br/>　　郝郝，耕也。（言土解。○郝，释。）<br/>　　[疏]“郝郝，耕也”。○释曰：谓耕地，其土解散郝郝然也。《周颂&#8226;载芟》云：“其耕泽泽。”郑笺云：“土气烝达而和，耕之则泽泽然解散。”郝郝、泽泽并音释，其义亦同。<br/>　　绎绎，生也。（言种调。）<br/>　　[疏]“绎绎，生也”。○释曰：舍人云：“谷皆生之貌。”《载芟》云：“驿驿其达。”毛传云：“达，射也。”郑笺云：“达，出地也。”是言其种调匀，皆出地而生也。绎与驿音义同。<br/>　　穟穟，苗也。（言茂好也。○穟音遂。）<br/>　　[疏]“穟穟，苗也”。○释曰：《大雅&#8226;生民》云：“禾役穟穟。”毛传云：“役，列也。穟穟，苗好美也。”是言茂好也。<br/>　　緜緜，穮也。（言芸精。○穮，方遥反。）<br/>　　[疏]“緜緜，穮也”。○释曰：孙炎云：“緜緜，言详密也。”《载芟》云：“緜緜其麃。”毛传云：“麃，耘也。”《说文》云：“穮，耨锄田也。”《字林》云：“穮，耕禾间也。”是言芸耨精也。穮、麃，耘、芸，音义同。<br/>　　挃挃，穫也。（刈禾声。○挃，丁秩反。穫，户郭反。）栗栗，众也。（积聚緻。）<br/>　　[疏]“挃挃，穫也。栗栗，众也”。○释曰：孙炎云：“挃挃，穫声也。”李巡曰：“栗栗，积聚之众也。”《良耜》云：“穫之挃挃，积之栗栗。”毛传云：“挃挃，穫声也。栗栗，众多也。”《小尔雅》云：“截颖谓之挃。”故郭云“刈禾声”、“积聚緻”也。緻谓密也。<br/>　　溞溞，淅也。（洮米声。○溞，苏刀切。淅音锡。）烰烰，烝也。（气出盛。）<br/>　　[疏]“溞溞，淅也。烰烰，烝也。”○释曰：《大雅&#8226;生民》云：“释之叟叟，烝之浮浮。”毛传云：“释，淅米也。叟叟，声也。浮浮，气也。”郑笺云：“释之烝之，以为酒及簠簋之实。”故郭云“洮米声”、“气出盛”也。溞、叟音异义同。烰、浮音义同。<br/>　　俅俅，服也。（谓戴弁服。）<br/>　　[疏]“俅俅，服也”。○释曰：《周颂&#8226;丝衣》云：“载弁俅俅。”毛传云：“俅俅，恭顺貌。”郑笺云：“载犹戴也。弁，爵弁也。爵弁而祭於王，士服也。”故郭云“谓戴弁服”。<br/>　　峨峨，祭也。（谓执圭璋助祭。）<br/>　　[疏]“峨峨，祭也”。○释曰：《大雅&#8226;棫朴》云：“奉璋峨峨。”毛传云：“半珪曰璋。峨峨，盛壮也。”郑笺云：“璋，璋瓒也。祭祀之礼，王裸以圭瓒，诸臣助之，亚裸以璋瓒，奉璋之仪峨峨然。”故郭云“执圭璋助祭”也。<br/>　　锽锽，乐也。（钟鼓音。○锽音黄。）<br/>　　[疏]“锽锽，乐也”。○释曰：《周颂&#8226;执竞》云：“钟鼓喤喤。”毛传云：“喤喤，和也。”郑笺云：“武王既定天下，祭祖考之庙，奏乐而八音克谐。”字书云：“锽锽，乐之声也。”故郭云“钟鼓音”。锽、喤音义同。<br/>　　穰穰，福也。（言饶多。）<br/>　　[疏]“穰穰，福也”。○释曰：《执竞》云：“降福穰穰。”毛传云：“穰穰，众也。”郑笺云：“神与之福，又众大，谓如嘏辞也。”是言得福饶多也。<br/>　　子子孙孙，引无极也。（世世昌盛长无穷。）<br/>　　[疏]“子子孙孙，引无极也”。○释曰：“子子孙孙。”《小雅&#8226;楚茨》文也。“引无极也”者，作者所以释之也。舍人曰：“子孙长行美道，引无极也。”郭云：“世世昌盛长无穷。”<br/>　　顒顒卬卬，君之德也。（道人君者之德望。）<br/>　　[疏]“顒顒卬卬，君之德也”。○释曰：此道人君之德望也。“顒顒卬卬”，《大雅&#8226;卷阿》文也。“君之德也”者，作者释之也。案《诗》云：“顒顒卬卬，如圭如璋，令闻令望。”毛传云：“顒顒，温貌。卬卬，盛貌。”郑笺云：“令，善也。王有贤臣，与之以礼义相切嗟，体貌则顒顒然敬顺，志气则卬卬然高朗，如玉之圭璋也。人闻之则有善声誉，人望之则有善威仪，德行相副。”<br/>　　丁丁、嘤嘤，相切直也。（丁丁，砍木声。嘤嘤，两鸟鸣，以喻朋友切磋相正。○丁音争。）<br/>　　[疏]“丁丁、嘤嘤，相切直也”。○释曰：直犹正也。《小雅&#8226;伐木》云：“伐木丁丁，鸟鸣嘤嘤。”郑笺云：“昔日未居位，在农之时，与友生於山岩伐木，为勤苦之事，犹以道德相切正也。”故郭云：“丁丁，伐木声。嘤嘤，两鸟鸣以喻朋友切磋相正。”<br/>　　蔼蔼、萋萋，臣尽力也。（梧桐茂，贤士众，地极化，臣竭忠。）噰噰、喈喈，民协服也。（凤凰应德鸣相和，百姓怀附兴颂歌。○尽，苦忍切。喈音皆。）<br/>　　[疏]“蔼蔼”至“服也”。○释曰：《大雅&#8226;卷阿》云：“蔼蔼王多吉士。”郑笺云：“王之朝多善士蔼蔼然。”又云：“菶菶萋萋，雝雝喈喈。”毛传云：“梧桐盛也，凤皇鸣也，臣竭其力，则地极其化；天下和洽，则凤皇乐德。”郑笺云：“菶菶萋萋，喻君德盛也。雝雝喈喈，喻民臣和协。”是皆臣下尽力，民人协服也。故郭云：“梧桐茂，贤士众，地极化，臣竭忠”，“凤皇应德鸣相和，百姓怀附兴颂歌”也。<br/>　　佻佻、契契，愈遐急也。（赋役不均，小国困竭。贤人忧叹，远益急切。○佻，敕料。契，苦结反。）<br/>　　[疏]“佻佻、契契，愈遐急也”。○释曰：愈，益也。遐，远也。谓赋役不均，小国困竭，贤人忧叹，远益急切也。《小雅&#8226;大东》云：“纠纠葛屦，可以履霜。佻佻公子，行彼周行。”毛传云：“佻佻，独行貌。公子，谭公子也。”郑笺云：“云：“葛屦，夏屦也。周行，周之列位也。言时财货尽，虽公子衣屦不能顺时，乃夏之葛屦，今以履霜送转餫，因见使行周之列位者，而发币焉，言虽困乏，犹不得止。”又云：“契契寤叹，哀我惮人。”毛传云：“契契，忧苦也。”郑笺云：“今谭大夫契契忧苦而寤叹，哀其人民之劳苦。”是也。<br/>　　宴宴、粲粲，尼居息也。（盛饰宴安，近处优闲。○尼，女乙切。）<br/>　　[疏]“宴宴、粲粲，尼居息也”。○释曰：尼，近也。谓宴安盛饰，近处优闲也。《小雅&#8226;北山》：“或燕燕居息。”毛传云：“燕燕，安息貌。”又《大东》云：“东人之子，职劳不来。西人之子，粲粲衣服。”毛传云：“东人，谭人也。来，勤也。西人，京师人也。粲粲，鲜盛也。”郑笺云：“职，主也。东人劳苦而不见，谓京师人衣服鲜潔而逸豫。言王政偏甚也。”<br/>　　哀哀、凄凄，怀报德也。（悲苦征役，思所生也。）<br/>　　[疏]“哀哀、凄凄，怀报德也”。○释曰：怀，思也。悲苦征役，思报父母之德也。《小雅&#8226;蓼莪》云：“哀哀父母，生我劬劳。”郑笺云：“哀哀者，恨不得终养父母，报其生长已之苦。”郭音云：“凄本或作萋。”《出车》云：“赫赫南仲，薄伐西戎。春日迟迟，卉木萋萋。”是也。言以此征役，故思所生也，所生谓父母。<br/>　　儵儵、嘒嘒，罹祸毒也。（悼王道秽塞，羡蝉鸣自得，伤已失所，遭谗贼。○儵，徒的。嘒，呼惠。）<br/>　　[疏]“儵儵、嘒嘒，罹祸毒也”。○释曰：罹，遭也。《小雅&#8226;小弁》云：“踧踧周道，鞫为茂草。”毛传云：“踧踧，平易也。周道，周室之通道。鞫，穷也。”郑笺云：“此喻幽王信褒姒之谗，乱其德政，使不通於四方。”又曰：“菀彼柳斯，鸣蜩嘒嘒。”毛传云：“蜩，蝉也。嘒嘒，声也。”郑笺云：“柳未茂盛则多蝉。”案《诗》叙云：“《小弁》，刺幽王也。太子之傅作焉。”毛传云：“幽王取申女，生太子宜咎。又说褒姒，生子伯服，立以为后，而放宜咎，将杀之。”故郭云：“悼王道秽塞，羡蝉鸣自得，伤已失所，遭谗贼。”儵、踧并音狄。<br/>　　晏晏、旦旦，悔爽忒也。（伤见绝弃，恨士失也。）<br/>　　[疏]“晏晏、旦旦，悔爽忒也”。○释曰：悔，恨也。爽忒，差失也。皆妇人恨夫弃已而行差失也。《卫风&#8226;氓》篇云：“总角之晏，言笑晏晏。信誓旦旦。”毛传云：“总角，结发也。晏晏，和柔也。信誓旦旦然。”郑笺云：“我为童女，未笄结发宴然之时，女与我言笑晏晏然而和柔，我其以信相誓旦旦耳。言其恳恻款诚。”案《诗》叙云：“《氓》，剌时也。宣公之时，礼义消亡，淫风大行。男女无别，遂相奔诱。华落色衰，复相弃背。或乃困而自悔，丧其妃耦。故叙其事以风焉。”故郭云：“伤见绝弃，恨士失也。”<br/>　　皋皋、琄琄，剌素食也。（讥无功德，尸宠禄也。○琄，胡大反。刺，七赐反。）<br/>　　[疏]“皋皋、琄琄，刺素食也”。○释曰：素，空也。刺无德而空食其禄也。舍人曰：“皋皋，不治之貌。”《大雅&#8226;召旻》云：“皋皋訿訿，曾不知玷。”毛传云：“皋皋，顽不知其道也。”郑笺云：“玷，缺也。王政已大坏，小人在位，曾不知大道之缺。”某氏云：“鞙鞙，无德而佩。”《小雅&#8226;大东》云：“鞙鞙佩璲，不以其长。”毛传云：“鞙鞙，玉貌。璲，瑞也。”郑笺云：“佩璲者，以瑞玉为佩，佩之鞙鞙然，居其官职，非其才之所长也。徒美其佩而无其德，刺其素飧。”是也。郭云“讥无功德，尸宠禄也”者，案郑注《礼记》云：“尸谓不知人事，无辞让也。以其尸者，神象居位不言，但受祭享，小人在位亦无言，而受宠禄有似於尸。”故云“尸宠禄也”。琄、鞙音义同。<br/>　　懽懽、愮愮，忧无告也。（贤者忧惧，无所诉也。○懽音贯。愮音遥。）<br/>　　[疏]“懽懽、愮愮，忧无告也”。○释曰：谓贤者忧惧，无所告诉也。《大雅&#8226;板》篇云：“老夫灌灌。”毛传云：“灌灌，犹款款也。”郑笺云：“老夫谏女款款然。”《三风》云：“中心摇摇。”毛传云：“摇摇，忧无所愬。”懽、灌，愮、摇，音义同。<br/>　　宪宪、洩洩，制法则也。（佐兴虐政，设教令也。）<br/>　　[疏]“宪宪、洩洩，制法则也”。○释曰：李巡曰：“皆恶党为制法则也。”孙炎曰：“厉王方虐，谄臣并为制作法令。”《大雅&#8226;板》篇云：“天之方难，无能宪宪。天之方蹶，无能泄泄。”毛传云：“宪宪，犹欣欣也。蹶，动也。泄泄，犹沓沓也。”郑笺云：“天，斥王也。王方欲艰难天下之民，又方变更先王之道，臣乎女无宪宪然，无沓沓然，为之制法度，达其意以成其恶。”皆是佐兴虐政，设教令也。<br/>　　谑谑、謞謞，崇谗慝也。（乐祸助虐，增谮恶也。○謞，虚各切。）<br/>　　[疏]“谑谑、謞謞，崇谗慝也”。○释曰：崇，增也。谗，谮也。慝，恶也。言乐祸助虐，增谮恶也。舍人曰：“谑谑、謞謞皆盛烈貌。”孙炎曰：“厉王暴虐，大臣谑谑然喜，謞謞然盛，以兴谗恶也。”《大雅&#8226;板》篇云：“天之方虐，无然谑谑。”毛传云：“谑谑然喜乐。”郑笺云：“王方为酷虐之政，女无谑谑然以谗慝助之。”又曰：“多将熇熇，不可救药。”毛传云：“熇熇然炽盛也。”郑笺云：“多行熇熇，惨毒之恶，谁能止其祸？”是也。謞、熇音义同。<br/>　　翕翕、訿訿，莫供职也。（贤者陵替奸党炽，背公恤私旷职事。○訿，子氏切。）<br/>　　[疏]“翕翕、訿訿，莫供职也”。○释曰：言贤者陵替，奸党炽盛，背公恤私，旷其职事，无肯供职也。《小雅&#8226;小旻》云：“潝潝訿訿，亦孔之哀。”毛传云：“潝潝然患其上，訿訿然思不称乎上。”郑笺云：“臣不事君，乱之阶也，甚可哀也。”又《大雅&#8226;召旻》云：“皋皋訿訿。”毛传云：“訿訿，窳不共事也。”故郭云“贤者陵替奸党炽，盛背公恤私旷职事”。《说文》云：“窳，懒也。草木皆自竖立，惟瓜瓠之属卧而不起，似若懒人常卧室，故字从宀（音眠）。”<br/>　　速速、蹙蹙，惟逑鞫也。（陋人专禄国侵削，贤士永哀念穷迫。）<br/>　　[疏]“速速、蹙蹙，惟逑鞫也”。○释曰：惟，念也。逑，急迫也。鞫，穷也。言鄙陋小人专据爵禄，国土侵削，致贤士永哀念其穷迫也。《小雅&#8226;正月》云：“蔌蔌陋也。”郑笺云：“榖，禄也。此言小人富而寠陋将贵也。”又《节南山》云：“蹙蹙靡所骋。”毛传云：“骋，极也。”郑笺云：“蹙蹙，小之貌。我视四方土地日见侵削於夷狄，蹙蹙然虽欲驰骋无所之也。”速、蔌音义同。<br/>　　抑抑，密也。（威仪审谛。）秩秩，清也。（德音清泠。）<br/>　　[疏]“抑抑，密也。秩秩，清也”。○释曰：言威仪审谛、德音清泠也。舍人曰：“威仪密静也。”《大雅&#8226;假乐》云：“威仪抑抑，德音秩秩。”郑笺云：“成王立朝之威仪，致密无所失，教令又清明，天下皆乐仰之。”<br/>　　甹夆，掣曳也。（谓牵拕。○甹，普经切。夆，芳逢切。掣，充泄切。）<br/>　　[疏]“甹夆，掣曳也”。○释曰：孙炎曰：“谓相掣曳入於恶也。”郭云：“谓牵挽。”《周颂&#8226;小毖》（嗣王求助也）云：“莫予荓蜂。”毛传云：“笄蜂，曳也。”郑笺云：“群臣小人无敢我曳，谓为谲诈诳欺不可信也。”然则掣曳者，从旁牵挽之言。是挽离正道，使就邪僻。荓、甹、夆、蜂，掣、&lt;广挈&gt;，音义同<br/>　　朔，北方也。（谓幽朔。）<br/>　　[疏]“朔，北方也”。○释曰：舍人曰：“朔，尽也。北方万物尽故言朔也。”李巡曰：“万物尽於北方。”《小雅&#8226;出车》云：“城彼朔方。”毛传云：“朔方，北方也。”但北方大名，皆言朔方。《尧典》云：“宅朔方。”故郭云“谓幽朔”。<br/>　　不俟，不来也。（不可待，是不复来。）<br/>　　[疏]“不俟，不来也”。○释曰：俟，待也。既云不待，是不来也。郭云：“不可待，是不复来。”<br/>　　不遹，不蹟也。（言不循轨跡也。○遹，聿。）<br/>　　[疏]“不遹，不蹟也”。○释曰：遹，循也。轨跡也。谓不循道者曰不迹。郭云：“言不循轨迹也。”《小雅&#8226;沔彼》云：“念彼不蹟。”毛传云：“不蹟，不循道也。”是矣。<br/>　　不彻，不道也。（彻亦道也。）<br/>　　[疏]“不彻，不道也”。○释曰：《小雅十月》云：“天命不彻。”毛传云：“彻，道也。”郑笺云：“不道者，言王不循天之政教。”是也。<br/>　　勿念，勿忘也。（勿念，念也。）<br/>　　[疏]“勿念，勿忘也”。○释曰：勿念，念也。念即不忘也。若《大雅&#8226;文王》篇云：“无念尔祖。”是也。<br/>　　萲、谖，忘也。（义见《伯兮》、《考槃》诗。○萲、谖音喧。）<br/>　　[疏]“萲、谖，忘也”。注“义见《伯兮》、《考盘》诗”。○释曰：《卫风&#8226;伯兮》云：“焉得谖草。”毛传云：“谖草令人忘忧。”又《考槃》云：“永矢弗谖。”是也。《伯兮》篇本或作萲草。<br/>　　每有，虽也。（《诗》曰：“每有良朋。”辞之虽也。）<br/>　　[疏]“每有，虽也”。○释曰：《小雅&#8226;常棣》云：“每有良朋，况也永叹。”毛传云：“况，兹。永，长也。”笺云：“每有，虽也。良，善也。当急难之时，虽有善同门来，兹对之长叹而已。”郭云：“辞之虽也”者，言为辞语之虽，无佗义也。<br/>　　饎，酒食也。（犹今云饎馔，皆一语而兼通。）<br/>　　[疏]“饎，酒食也”。○释曰：《小雅&#8226;天保》云：“吉蠲为饎。”毛传云：“吉，善。蠲，絜也。饎，酒食也。”郭云：“犹今云饎馔，皆一语而兼通”者，言饎之一字兼通酒食两名也。李巡曰：“得酒食则喜欢也。”<br/>　　舞、号，雩也。（雩之祭，舞者吁嗟而请雨。○雩音于。）<br/>　　[疏]“舞、号，雩也”。○释曰：孙炎云：“雩之祭，有舞有号。”《左传》云：“龙见而雩。”服、杜皆云：“雩之言远也。远为百榖祈膏雨。”《月令&#8226;仲夏》云：“大雩帝。”郑注云：“雩，吁嗟求雨之祭也。”郭云：“雩之祭，舞者吁嗟而请雨。”是同郑说也。<br/>　　暨，不及也。（《公羊传》曰：“及，我欲之，暨，不得巳。”暨，不得已，是不得及。○暨音忌。）<br/>　　[疏]“暨，不及也”。○注“《公羊》”至“得及”。○释曰：案《春秋》隐元年“三月，公及邾娄仪父盟于昧”。《公羊传》曰：“及者何？与也。会、及、暨皆与也。曷为或言会，或言及，或言暨？会犹最也，及犹汲汲也，暨犹暨暨也。及，我欲之；暨，不得已也。”然则暨者非我欲之，事不获已而为会者也，故云不及也。<br/>　　蠢，不逊也。（蠢动为恶，不谦逊也。）<br/>　　[疏]“蠢，不逊也”。○释曰：蠢，动也。逊，顺也。言蠢动为恶，不谦逊也。《小雅&#8226;采芑》：“蠢尔蛮荆，大邦为仇。”是也。<br/>　　如切如磋，道学也。（骨象须切磋而为器，人须学问以成德。）如琢如磨，自修也。（玉石之被琢磨，犹人自修饰。）瑟兮僴兮，恂栗也。（恒战竦。）赫兮烜兮，威仪也。（貌光宣。）有斐君子，终不可谖兮。（斐，文貌。）道盛德至，善民之不能忘也。（常思咏。○僴音限。烜音喧。）<br/>　　[疏]“如切”至“忘也”。○释曰：此举《卫风&#8226;淇澳》篇文以释之也。云“如切如磋”者，《诗》文也。云“道学也”者，作者以释诗也。道，言也。言人之学以成德，如切磋骨象以成器。毛传云：“治骨曰切，象曰磋，道其学而成也。”故郭云：“骨象须切磋而为器，人须学问以成德。”云“如作如磨”者，《诗》文也。云“自修也”者，释之也。言人自修饰如琢磨玉石。毛传云：“治玉曰琢，石曰磨，听其规谏以自修，如玉石之见琢磨。”郭云：“玉石之被雕磨，犹人自修饰。”云“瑟兮僴兮”者，《诗》文也。“恂栗也”者，释之也，谓严恂战栗也。故郭云”恒战竦“。毛传云：“瑟，矜庄貌。僴，宽大貌。”是外貌庄严，又内宽裕也。云“赫兮烜兮”者，《诗》文也。“威仪也”者，释之也。言赫烜者，容仪发扬之言，故言“威仪也”。毛传云：“赫，有明德赫赫然。烜，威仪容止宣著也。”故郭云：“貌光宣。”云“有斐君子，终不可谖兮”者，《诗》文也。云“道盛德至，善民之不能忘也”者，释之也。毛传云：“斐，文章貌。谖，忘也。”此道有裴然文章之君子，盛德至善如此，故民称之，常思咏，终不能忘也。案《诗》称君子，谓武公。<br/>　　既微且尰。骭疡为微，肿足为尰。（骭，脚胫。疡，疮也。○尰，诗勇切。骭音苋。疡音羊。）<br/>　　[疏]“既微”至“为尰”。○释曰：云“既微且尰”者，《小雅&#8226;巧言》文也。云“骭疡为微，肿足为尰”者，释之也。孙炎曰：“皆水湿之疾也。”郭云：“骭，脚胫也。疡，疮也。”然则膝胫之下有疮肿，是涉水所为，故郑笺亦云：“此人居下湿之地，故生微尰之疾。”《诗》云“居河之麋”，是居下湿也。<br/>　　是刈是濩。濩，煮之也。（煮葛为絺綌。）<br/>　　[疏]“是刈是濩。濩，煮之也”。○释曰：云“是刈是濩”者，《周南&#8226;葛覃》文也。云：“濩，煮之也”者，释之也。舍人曰：“是刈，刈取之。是濩，煮治之。”郭云：“煮葛为絺綌。”以煮之於濩，故曰濩煮，非训濩为煮。以彼下云“为絺为綌”，故知煮葛为絺綌也。毛传云：“精曰絺，粗曰綌。”<br/>　　履帝武敏。武，迹也。敏，拇也。（拇迹大指处。○拇音亩。）<br/>　　[疏]“履帝武敏。武，迹也。敏，拇也”。○释曰：云“履帝武敏”者，《大雅&#8226;生民》文也。云“武，迹也。敏，拇也”者，释之也。云“拇迹大指处”，郑笺《诗》云：“祀郊禖之时，时则有大神之迹，姜嫄履之，足不能满，履其拇指之处，於是遂有身，而生后稷。”是其事也。<br/>　　张仲孝友。（周宣王时贤臣。）善父母为孝，善兄弟为友。<br/>　　[疏]“张仲”至“为友”。○释曰：云“张仲孝友”者，《小雅&#8226;六月》文也。云“善父母为孝，善兄弟为友”者，释之也。李巡云：“张姓，仲字，其人孝，故称孝友。”毛传云：“张仲，贤臣也。”郑笺云：“张仲，吉甫之友，其性孝友。”以《诗》叙云“《六月》，宣王北伐也”，故郭云：“周宣王时贤臣。”<br/>　　有客宿宿，言再宿也。有客信信，言四宿也。（再宿为信，重言之，故知四宿。）<br/>　　[疏]“有客”至“四宿也”。○释曰：云“有客宿宿、有客信信”者，《周颂&#8226;有客》文也。云“言再宿也”，“言四宿也”者，释之也。毛传云：“一宿曰宿，再宿曰信。”各重言之，故知再宿及四宿也。<br/>　　美女为媛。（所以结好媛。○媛，于眷切。）<br/>　　[疏]“美女为媛”。○释曰：《诗&#8226;鄘风&#8226;君子偕老》云：“展如之人兮，邦之媛也。”故此释之。郭云：“所以结好媛。”孙炎曰：“君子之援助。”然则由有美可以援助君子，故云“美女为媛”。<br/>　　美士为彦。（人所彦咏。）<br/>　　[疏]“美士为彦”。○释曰：《郑风&#8226;羔裘》云：“彼其之子，邦之媛兮。”故此释之也。毛传云：“彦，士之美称。”郭云：“人所彦咏。”舍人曰：“国有美士，为人所言道。”<br/>　　其虚其徐，威仪容止也。（雍容都雅之貌。）<br/>　　[疏]“其虚其徐，威仪容止也”。○释曰：云“其虚其徐”者，《邺风&#8226;北风》文也。“威仪容止也”者，释之也。郭云：“雍容都雅之貌。”孙炎云：“虚、徐，威仪谦退也。”然则虚徐者，谦虚闲徐之义。故郑笺云：“威义虚徐，宽仁者也。”《诗》作“其邪”，此作“其徐”，字虽异，音实同。故郑笺云：“邪读如徐。”<br/>　　猗嗟名兮，目上为名。（眉眼之间。○猗，於宜切。）<br/>　　[疏]“猗嗟名兮，目上为名”。○释曰：云“猗嗟名兮”者，《齐风&#8226;猗嗟》文也。云“目上为名”者，释之也。孙炎云：“上平博。”郭云：“眉捷之间。”<br/>　　式微式微者，微乎微者也。（言至微。）<br/>　　[疏]“式微”至“者也”。○释曰：云“式微式微”者，《邶风&#8226;式微》文也。云“微乎微者也”，释之也。郭云：“言至微。”郑笺云：“式，发声也。”案《诗》叙云：“《式微》，黎侯寓于卫，其臣劝以居也。”然则以君被逐，既微又见卑贱，是至微也。不取“式”为义，故郑云“发声也”。<br/>　　之子者，是子也。（斥所咏。）<br/>　　[疏]“之子者，是子也”。○释曰：《诗》言“之子”者多矣，故此释之。李巡云：“之子者，论五方之言，是子也。”然则“之”为语助，人言之子者，犹言是此子也。《桃夭》传云“嫁子”，彼说嫁事，为嫁者之子。《汉广》“之子”，则贞洁者之子。《东山》“之子”，言其妻。《白华》“之子”，斥幽王。各随其事而名之，故郭云“斥所咏”。<br/>　　徒御不惊，辇者也。（步挽辇车。）<br/>　　[疏]“徒御不惊，辇者也”。○释曰：云“徒御不惊”者，《小雅&#8226;车攻》文也。云“辇也”者，释之也。此止解徒字也。诸徒皆为徒行，此独为辇，是以辨之。《地官&#8226;乡师》云：“大军旅会同，治其辇。”注云：“辇，人輓行所以载任器也，止以为蕃营。《司马法》：辇有一斧、一斤、一凿、一梩。周辇加二板、二筑。夏后氏二十人而辇，殷十八人而辇，周十五人而辇。”是会同田猎，人挽辇以徒行也。故郭云：“步挽辇车。”<br/>　　襢裼，肉袒也。（脱衣而见体。○襢音旦。裼音息。）暴虎，徒搏也。（空手执也。）<br/>　　[疏]“襢裼”至“搏也”。○释曰：《郑风&#8226;大叔于田》云：“襢裼暴虎。”故此释之。毛传云：“襢裼，肉袒也。”李巡曰：“襢裼，脱衣见体曰肉袒。”孙炎曰：“袒去裼衣。”郭云：“脱衣而见体。”毛传又云：“暴虎，空手以搏之。”舍人曰：“无兵空手搏之。”然则徒，空也。故郭云：“空手执也。”<br/>　　冯河，徒涉也。（无舟楫。○冯音平。）<br/>　　[疏]“冯河，徒涉也”。○释曰：《小雅&#8226;小旻》云：“不敢冯河。”故此释之也。李巡曰：“无舟而渡水曰徒涉。”郭云：“无舟楫。”毛传云：“冯，陵也。”然则空涉水，陵波而渡，故训冯为陵也。<br/>　　籧篨，口柔也。（籧篨之疾，不能俯。口柔之人，视人颜色，常亦不伏，因以名云。○籧音渠，篨音除，）戚施，面柔也。（戚施之疾，不能仰。面柔之人常俯，似之，亦以名云。）<br/>　　[疏]“籧篨”至“面柔也”。○释曰：《邶风&#8226;新台》云：“籧篨不鲜。”又曰：“得此戚施。”故此释之也。毛传云：“籧篨，不能俯者。戚施，不能仰者。”李巡曰：“籧篨，巧言好辞，以口饶人，是谓口柔。戚施，和颜悦色以诱人，是谓面柔。但籧篨、戚施本人疾之名，故《晋语》云‘籧篨不可使俯，戚施不可使仰’。”是也。人口柔者，必仰面观人之颜色而为辞，似籧篨不俯之人，因名口柔者为“籧篨”。面柔者，必低首下人，媚以容色，似戚施之人，因名面柔者为“戚施”。故郭云：“籧篨之疾，不能俯。口柔之人，视人颜色，常亦不伏，因以名云。”<br/>　　夸毗，体柔也。（屈已卑身以柔顺人也。○夸音夸。）<br/>　　[疏]“夸毗，体柔也”。○释曰：《大雅&#8226;板》篇云：“无为夸毗。”故此释之也。毛传云：“夸毗以柔人也。”李巡曰：“屈已卑身求得於人曰体柔。”然则夸毗者，便辟，其足前却为恭，以形体顺从于人。故郭云“屈已卑身以柔顺人也”。<br/>　　婆娑，舞也。（舞者之容。）<br/>　　[疏]“婆娑，舞也”。○释曰：《陈风&#8226;东门之枌》云：“婆娑其下。”故此释之。李巡曰：“婆娑，盘辟，舞也。”郭云：“舞者之容。”孙炎曰：“舞者之容婆娑。”然则婆娑，舞者之状貌也。<br/>　　擗，拊心也。（谓椎胸也。○擗，婢亦。拊，抚。）<br/>　　[疏]“擗，拊心也”。○释曰：《邶风&#8226;柏舟》云：“寤擗有摽。”谓拊心也。郭云：“谓椎胸也。”<br/>　　矜怜，怃掩之也。（抚掩犹抚拍，谓慰恤也。）<br/>　　[疏]“矜怜，抚掩之也”。○释曰：抚掩犹抚拍，谓慰恤也。《小雅&#8226;鸿雁》云：“爰及矜人。”<br/>　　緎，羔裘之缝也。（缝饰羔皮之名。○緎，棫。缝，逢。）<br/>　　[疏]“緎，羔裘之缝也”。○释曰：《召南&#8226;羔裘》云：“羔羊之革，素丝五緎。”故此解之也。孙炎云：“緎之为界緎。”然则缝合羔羊皮为裘，缝即皮之界緎，因名裘缝为緎。故郭云：“缝饰羔皮之名。”<br/>　　殿屎，呻也。（呻吟之声。○殿，丁练切。屎音希。）<br/>　　[疏]“殿屎，呻也”。○释曰：《大雅&#8226;板》云：“民之方殿屎。”毛传云：“殿屎，呻吟也。”是用此为说。郭云：“呻吟之声。”孙炎云：“人愁苦呻吟之声也。”<br/>　　帱谓之帐。（今江东亦谓帐为帱。○帱音紬。）<br/>　　[疏]“帱谓之帐”。○释曰：帐一名帱。《召南&#8226;小星》云：“抱衾与裯。”郑笺云：“帱，床帐也。”郭云：“今江东亦谓帐为帱。”帱与裯音义同。<br/>　　侜张，诳也。（《书》曰：“无或侜张为幻。”幻惑欺诳人者。○侜，张留切。）<br/>　　[疏]“侜张，诳也”。○释曰：《陈风&#8226;防有鹊巢》云：“谁侜为美？”毛传云：“侜张，诳也。”郑笺云：“女众谗人，谁侜张诳欺我所美之人乎？”郭云“《书》曰无或侜张为幻”者，《周书&#8226;无逸》篇文也。引之者，以证侜张谓幻惑欺诳人者。<br/>　　谁昔，昔也。（谁，发语辞。）<br/>　　[疏]“谁昔，昔也”。○释曰：《陈风&#8226;墓门》云：“谁昔然矣。”毛传云：“昔，久也。”郭云：“谁，发语辞。”与毛同也。<br/>　　不辰，不时也。（辰亦时也。）<br/>　　[疏]“不辰，不时也”。○释曰：辰亦时也。不辰者，言不得其时也。《大雅&#8226;桑柔》云：“我生不辰，逢天僤怒。”是也。<br/>　　凡曲者为罶。（《毛诗传》曰：“罶，曲梁也。”凡以薄为鱼笱者，名为罶。○罶，力九切。）<br/>　　[疏]“凡曲者为罶”。○释曰：曲，薄也。凡以薄取鱼为罶。郭云：“《毛诗传》曰：罶，曲梁也”者，《小雅&#8226;鱼丽》篇传文也。云“凡以薄为鱼笱者，名为罶”者，即《释器》云“嫠妇之笱谓之罶”也。<br/>　　鬼之为言归也。（《尸子》曰：“古者谓死人为归人。”）<br/>　　[疏]“鬼之为言归也”。○释曰：人死为鬼。《小雅&#8226;何人斯》云：“为鬼为蜮。”《周礼》曰：“享大鬼。”谓之鬼者，鬼犹归也，若归去然。故《尸子》曰：“古者谓死人为归人。”</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-505-5896.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-505-5898.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-505.html" action-type="chapterComment" class="comment"><i></i>尔雅注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

