<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百二十八　　衣冠部中_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百二十八　　衣冠部中全文,虞世南作品" />
<meta name="description" content="北堂书钞原文阅读,●北堂书钞卷第一百二十八　　衣冠部中全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9734.html";
var nextpage="novel-read-999-9736.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百二十八　　衣冠部中</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9734.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百二十八　　衣冠部中</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:51:37<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註法服十　　　　　　　　朱衣十一中军十二　　　　　　　单衣十三革带十四　　　　　　　紱十五佩十六　　　　　　玦十七笏十八　　　　　　　　舄十九<br/><br/>　　○法服十<br/><br/>　　副其德彰其功「续汉书舆服志曰德盛者文縟故圣人处乎天子之位服玉藻日月升龙所以副其德彰其功也○今案续汉书舆服志上脱文字陈俞本皆字彰作章」<br/><br/>　　显其仁光其能「又云贤人佐贤封国受氏文绣降龙所以显其仁光其能也○今案北监本续汉书舆服志人作仁受氏作爱民文上有黼黻二字龙下有路车二字　武英殿本亦然此永兴节引耳受氏二字是也足见古本可贵」<br/><br/>　　天子服日月星辰诸侯服山龙华虫「孝经曰非先王之法服不敢服郑注云云卿大夫服藻火士服粉米○今案原钞服粉裘羔是因下条致误近本孝经无郑注照本篇下引订正」<br/><br/>　　大裘冕「周礼云王之吉服祀昊天上帝则大裘而冕祀五帝亦如之郑司农注曰大裘羔裘也○今案见春官司服职」袞冕「周礼司服职云王之吉服享先王则袞冕郑司农注袞冕卷龙」鷩冕「见冕门注」撬冕「已见冕门注」希冕「并同上冕门注」玄冕「又云祭群小祀则玄冕郑注曰玄者衣无文裳刺黻是以谓元焉凡冕玄衣纁裳○今案以上并周礼司服职」染帛為五采「董巴舆服志云后世圣人观翬翟之文荣华之色乃染帛以效之始作五采成以為服日月星辰山龙华虫作繢也○今案事物纪原卷十一引董巴志脱日月以下餘同陈俞本亦然」<br/><br/>　　繢绣為九章「仪礼覲礼云侯氏脾冕释币于禰天子袞冕负斧衣郑注曰袞衣者脾之上也繢之绣之為九章其龙天子有升降衣此衣而冠冕南向而立以俟诸侯见○今案覲礼衣作衣向作乡陈俞本改依餘同」<br/><br/>　　冕服采章「书武成华夏蛮貊孔安国注曰冕服采章曰华大国曰夏○今案书武成南昌本及陈俞本同」衣裳文章「董巴舆服志云汉承秦故至显宗初服冕旒衣裳文章以礼天地养三老五更於三雍○今案御览六十九引董巴志秦误掌脱裳文二字礼作祭餘同陈俞本礼改祠」睢涣文章以奉天子「陈留风俗传云襄邑县睢涣之间出文章故黼黻藻锦日月华虫以奉天子○今案　　　钦定图书集成职方典卷三百九十引陈留风俗传间作水餘同陈俞本传误记黼黻藻锦作黼藻絺绣餘与本钞同」<br/><br/>　　火龙黼黻以奉郊庙「挚虞决疑要注云中兴后明帝永平中使诸儒按古文依图书始复造袞冕云云○今案御览六百九十引挚虞注脱火龙二句陈俞本与本钞同」<br/><br/>　　郊庙礼天玄上纁下「蔡邕独断云天子公卿持进列侯祀天地明堂裳衣玄上纁下日月星辰山龙华虫○今案王謨本独断一卷及严辑全后汉文独断无裳字虫下有祠宗庙则长冠裼元句陈俞本亦删裳字」<br/><br/>　　郊庙皂上絳下「徐野民车服杂注曰汉明帝始置古礼备具服章天子郊庙衣皂上絳下衣画而裳绣為日月星辰山龙华虫藻火粉米之象也○今案范书明帝纪注引徐注始置作案具作其无為日月以下餘同」<br/><br/>　　公卿行礼玄端素裳「董巴舆服志云行大射於辟雍公卿诸侯大夫行礼者冠委儿衣玄端素裳执事者冠皮弁麻衣布领袖素裳也○今案初学记二十六引董巴舆服志儿作貌古今字通用也又脱衣玄五字布领五字餘同陈俞本末句作衣緇麻衣皂领袖下素裳餘同」<br/><br/>　　大夫藻火士粉米「郑玄注孝经曰天子服日月星辰诸侯服山龙华虫卿大夫服藻火士服粉○米今案已见本篇上」王后之服刻繒缀「周礼内司服职云掌王后之六服褘衣褕翟■〈门外卦内〉狄鞠衣展衣缘衣郑注曰翟稚名伊雒而南素质五色皆备成章曰翬王后之服刻繒為之形而采画之缀於衣以為文章○今案见鄘风君子偕老篇」<br/><br/>　　褘衣祭先王「三礼图云褘衣服者王后以从王祭先王之服也三王夫人服以从君祭宗庙郑注周礼曰伊洛而南素五采皆备成章曰翬王后之服刻刻繒為之形而采画之於衣以為文章褘衣画翬者也○今案玉函山房辑三礼图照陈本引删三王复以下俞本亦然原钞作三王复其实服误复又误移於夫字上几不成文故陈俞祇有删之一法而古本渐亡矣今据下文数条句法订正」<br/><br/>　　褕翟祭先公「又云褕翟王后从王祭先公服衣也刻青翟采画稚缀於衣是也○今案此引三礼图陈俞本褕作俞玉函辑本亦据陈引」■〈门外卦内〉翟祭小祀「三图云鞠衣王后亲桑之服也孤之妻服以从助祭其霸衣之色象桑始生又云■〈门外卦内〉翟王后祭群小祀服也刻赤繒為翟形而衣不采画缀於衣也○今案玉函辑本三图据陈本■〈门外卦内〉改闕已详上王后之服条下但陈本又亲桑误亲丧群小小俞本脱又云以下」<br/><br/>　　鞠衣亲桑之服「同上注」展衣见王之服「又云展王后以礼见王及宾客之服卿大夫妻服之以助君祭也○今案玉函辑本三礼图照陈俞本将之字移在妻字上」<br/><br/>　　禒衣御王服「又云褖衣王后御於王之服也士妻服以从君助祭者也○王石华校不知陈俞本褖误缘竟将本钞褖改缘颇谬今案玉函辑本三礼图又不知陈俞本脱士妻二字亦照删尤谬」<br/><br/>　　皇后謁庙袿？？属大衣「徐野民车服杂注云皇后謁庙服袿？？属大衣○今案陈俞本并脱考御览百九十一引徐杂注同」太后入庙紺上皂下「董又云太皇太后蚕青上縹下皆深衣制也謁庙服紺上皂下皆深衣制也○今案类聚三十九引董巴舆服志无亲字无深衣字謁作入御览六百九十引有深衣制字有謁庙字陈俞本改引后汉舆服志」<br/><br/>　　太后亲蚕青下縹下「又云太皇太后亲蚕青上縹下皆深衣制也○今案详上」夫人助蚕縹绢上下「董巴舆服志云公卿列侯中二千石夫人助蚕縹绢上下皆深衣制也○今案御览六百九十引董巴志及陈俞本皆同」世妇助祭皂绢上下「徐野民车服注云公特进列侯大大夫卿世妇其助祭服皂绢上下○今案陈俞本公下有卿字」<br/><br/>　　○朱衣十一<br/><br/>　　朱衣縞带「神异经云西荒有人天赐其衣男朱衣縞带委皂冠也○今案明弱士本神异经之东荒经东方有人焉男皆朱衣縞带又东南荒经东南方有人焉身长七尺朱衣縞带御览六十九引皂作儿陈俞本皂亦作貌所引更详」<br/><br/>　　朱衣耀「郭璞诗云杞梓生荆南奇才应出世擢颖盖汉阳鸿声骇皇室遂应四科朱衣耀玉质○今案百三家本郭景炖集赠潘尼诗选误运餘同」朱衣拭面「语林云何平叔美姿容面绝白魏衣帝疑其傅粉夏月以麪敢之大汗出随以朱衣拭面面顏色转皎然也○今案本钞卷百三十五粉篇引语林容作仪绝作纯夏月作后正夏日以麪作以汤饼无而顏二字皎作皓御览八百六十引语林亦作绝傅作著以麪四字作与热汤饼又卷廿一卷一百五十四皆引互有异同陈俞本麪作热饼餘与本钞悉同」<br/><br/>　　絳衣舍人「班彪便宜事云可选师傅将相子孙好学有行者以為絳衣舍八○今案御览六百九十引班彪便宜事為作备好学二字在有行下陈俞本与本钞同又按便宜事亦称班彪上事」<br/><br/>　　○中军十二<br/><br/>　　释奠絳缘「徐野民车服杂注云天子郊礼释奠中单衣以絳缘其领袖其朝服皂缘也○今案御览六百九十一引徐杂注脱单字脚服字陈俞本郊误好脱单字絳上有纬字餘同」廾服皂缘「同上注」<br/><br/>　　○单衣十三<br/><br/>　　公孙製都布「东观汉记云公孙述称帝於蜀愧嚣使马援往观述礼毕使出就馆使為援製都布单衣○今案御览七百七十八引无於蜀二字餘同姚辑东观记祇有末句都作答聚珍本亦无蜀字礼作交拜无使出字都亦作答餘同陈俞本製作制改引后汉书」<br/><br/>　　梁冀作火浣「傅子云长老说汉桓帝时梁冀作火浣布单衣会宾客行酒公卿朝臣争酒失盃污之偽怒烧衣而得火燋然而炽如烧凡布垢尽火灭粲然漯白如水浣之○严氏校祭索自改粲然洁白今案聚珍本傅字附录一卷谓从御览引然酒下有食字无公卿下七字烧衣作解衣而烧之无布得以下十一字严辑全晋文傅子失作争浣作澣餘同陈俞本照御览」<br/><br/>　　虎賁衣纱縠「应劭汉官仪云虎賁中郎将衣纱縠单衣汉书云江充衣纱縠单衣曲裾后垂○今案汉书江充传注引汉官仪单作禪餘同又原钞汉下脱书字衣纱縠单误石见二字裾误裙脱后垂二字俱照前汉充传订补白帖十二引后垂二句亦同陈俞本皆脱将字陈更脱汉书以下」<br/><br/>　　王隐朝著作郎「徐野民杂注云元帝召陈郡王隐待詔著作单衣幘朝中於著作郎○今案御览六百九十一引杂上有车服字中作望郎作之省陈俞本幘上有絳字无中字有之省二字」禰衡坐大营门「禰衡传云著布单衣练巾手抾三尺杖坐大营门○今案范后汉一百十下禰衡传练作疏杖上有梲字御览四百六十六引禰衡别传作宽布无手持句作门下陈俞本已引范书但又作挑杖」<br/><br/>　　宽饶离地「汉书云盖宽饶初拜為卫司马未出殿门断其单衣令短离地○今案书七十七本传无卫字单作禪师古曰禪音单陈俞本断作短无末句短字餘与本钞同」<br/><br/>　　宁戚至骭「三齐略记云宁戚叩角歌曰縠布单衣裁至骭○今案此条脱縠衣裁三字据本钞百零六歌篇引补陈俞本縠作短裁作适餘亦同记纂渊海八十四及蒙求集注上引三齐略记亦作短裁作纔」<br/><br/>　　虎文「董巴舆服志云虎賁武骑皆衣虎文单衣○今案御览六百九十一引董志同陈俞本皆脱武字」狐尾「梁冀作狐尾单衣上短下长○今案此脱书名考范汉书六十四梁统附冀传无上短句又御览六百九十一引梁冀列传与本钞悉同陈俞本已照传名」白布「魏志云管寍四时祭祀在辽东时白布单衣亲為饌馈○案魏志十一管传為作荐陈俞本照改」越布「谢承后汉书曰陆续字智幼世為族姓祖父閎建武中為尚书令美姿貌喜著越布单衣上见而好之自是帝敕会稽郡令岁献越布焉○今案御六百九十一引谢承书无续字以下十字帝作常无令岁二字汪辑本与御览同姚本脱陈俞本改引范后汉书」<br/><br/>　　罗縠「燕太子丹云荆軻左手把秦王袖右手揕其胷秦王曰乞听琴声而死召姬人鼓琴琴曰罗穀单衣可裂而绝○王石华校在改左名改召几改绝今案问经堂本燕丹子卷下琴曰作声曰又原钞堪误椹姬误姚据订陈俞本揕作碪作琴声曰裂作掣陈又误製」<br/><br/>　　絳紈「班固与竇」宪牋云乃赐以悔玫玳瑁簪絳紈单衣○今案类聚八十四引班固牋无悔玫二字紈作纱严辑全后汉文此牋据类聚引陈本注见簪篇俞本亦无悔玫玳瑁簪五字」<br/><br/>　　紺单衣「冢墓记云舜葬零陵营浦县九疑山王莽自以舜后称舜山葬时冒紺单衣○今案陈俞本脱营浦至舜山十五字考文献通攷王礼卷十八引皇览冢墓记无王莽以下九疑山三字作其山九谿皆相似谓之九疑餘同」<br/><br/>　　黄单衣「魏志云襄正县言有大人见长三丈餘跡长三尺二寸白髮著黄单衣黄巾拄杖○今案魏志卷四三少帝纪无长字跡作迹餘同陈俞本襄武四字作车离国跡作黄巾上有冠字无拄杖二字」<br/><br/>　　絳单衣「东观汉记光武起义兵暮闻塚上有哭声后有人著大冠絳单衣○今案聚珍本姚辑本东观记光武纪同陈俞本兵下添引攻南阳三字」<br/><br/>　　○革带十四<br/><br/>　　鉤落带「吴录云钩落者革带也世谓之钩落带○今案类聚六十七引吴录谓之作名為餘同陈本革带误草带俞本脱然此篇擅增至九条又不如陈之仍旧也」金革带「王衍谢表云赐臣单衣裁紫綃金革带义高幸贤给縀终矢弗諼○今案陈本赐上有蒙字无裁字义高以下六字作臣谨佩服餘同疑原钞所引更别有窜脱也」<br/><br/>　　○紱十五<br/><br/>　　有虞氏紱「礼记云有虞氏紱五经要义云韠者舜所制也毛诗云赤紱在股郑笺云冕服谓之紱其佗服谓之韠以韦為之其制上广一尺下广二尺其颈五寸肩革带博二寸○今案礼记见明堂位篇有虞氏服韍韍通作黻又作紱说文注徐鉉云今俗作紱毛诗见采菽篇紱作芾佗作他陈本删五经要义以下全引礼记郑注俞本与原钞同而韠误■〈韦卑〉赤紱改赤芾佗改他其颈上有长三尺三字」<br/><br/>　　先知蔽前「五经要义云太古之时未有布帛食兽肉而衣其皮知蔽前而未知蔽后也○今案御览六百九十一引要义兽上有禽字知上无先字陈俞本无禽字有先字餘同」<br/><br/>　　韠裳前蔽也「又云韠者裳前之蔽也太古之时先知蔽前而未知蔽后也○今案御览六百九十一引五经要义无裳前五字餘同陈俞本裳前上添引舜之所制也五字而太古以下韠仍误■〈韦卑〉」<br/><br/>　　韠者舜之所制也「又云○今案详上条注」示有事「白虎通云紱者何蔽也所以蔽前示有事也○今案汉魏丛书本白虎通紼冕篇所误行示误小陈俞本与丛书本同略有增引」章有德「又云因以别尊卑章有德也○今案同上紼冕篇陈本章改彰」夏山殷火周龙章「环氏要略云凡韠以韦為之舜始作以尊祭服至周增以画文夏山取人可依殷火取其光明周龙章取其变化○今案玉函辑本要略据御览六百九十一引韠改舜始七字作以象裳色四字至上有汤字人作仁餘同俞本祗引舜始至画文三句作下有韍字至上有禹汤字夏山以下分作两条陈本全删注文改注礼明堂位见前六字」<br/><br/>　　天子朱紱诸侯赤紱「五经要义云天子朱紱诸侯赤紱赤者盛色也○今案俞本小注脱末五字陈本改注白虎通见前五字」<br/><br/>　　○佩十六<br/><br/>　　君子必佩玉「礼记云古之君子必佩玉郑注云玉比德焉君子所以上之也○今案礼记玉藻注作比德焉君子士以上陈俞本照改」无故不去身「礼记君子无故玉不去身郑注云故谓丧与灾病○今案礼记玉藻注病作眚陈俞本照改」佩以彰德「董氏舆服志云古之君臣佩玉尊卑有序佩所以彰德佩服之表也○今案御览六百九十二引董志无尊卑三句陈俞本序作度又叠一度字脱末句」佩以表意「白虎通云所以必有佩者表意见所能是以见其所佩即知其所能也○今案初学记廿六引白虎通同御览六百九十二引是以下脱见字近本白虎通衣裳篇脱表意以下陈俞本无此条」<br/><br/>　　佩本道德「又云佩表意见所能故能本道德即佩琨○今案初学记廿六引白虎通同御览六百九十二引本误大陈俞本无此条」玉比德焉「礼记云君子无故玉不去身玉比德焉○今案礼记玉藻身下有君子於三字」以瑞玉「又云鞙鞙佩璲笺云佩璲者以瑞玉為佩也○今案见诗大东篇又云二字误陈本脱俞本同然鞙误绢」有衝牙「记云佩玉有衝牙郑注居中央以前后触也○今见礼记玉藻倒本脱居中央三字以上有使字」上有双衡下有双璜「大戴礼保傅云上车以和鸞為节下车以佩玉為度上有衡下有双璜衝牙玼珠以纳其间据瑀以杂之也○今案孔本大戴礼保傅篇双衡作葱衡补注云宋本譌作双从通解改然隋本已作双下仅宋本矣陈本脱俞本据上有璜字餘同」<br/><br/>　　右徵角左宫羽「礼记云君子必佩玉云云郑注云玉所中也徵角在右事也民也可以劳宫羽在左君也物也○今案礼记玉藻物也下有宜逸二字」连日月「曹植与陈琳书云带蜿蜒以為绅连日月以為佩○今案百三家本曹集蜿蜒作虹虫？？本钞衣篇又引作蜿虹俞本误作蛇虹谬甚」佩六气「傅玄大言赋云睿佩六气首戴天文○今案御览六百九十二引傅玄此赋睿误要餘同俞本睿作腰」流景扬辉「曹植七啟云佩绿悬黎宝之妙微符采照烂云云○今案原钞绿误集黎误乘微误徵烂误姻据宋本文七谷订改俞本亦同」光润清越「殷仲堪与相王牋云所至玉佩光润清越可谓琼据者也○今案御览六百九十二引相王牋无可谓句严辑殷仲堪文祇据御览引俞本同惟相作湘」左光照右右光照左「说苑云经侯遇魏太子左带玉具剑右带佩环左光照右右光照左○王石华校旁勒经字非也今案说苑二十反质篇玉上有羽字佩环作环佩餘同类聚六十七引两带字上均误左光亦误右光」<br/><br/>　　玉华之佩「穆天子传云萃之士曰百姓宝富何谋於乐天子嘉之赐以左佩玉华郭璞注云玉华之佩佩之精者○今案平津本穆天子传卷一宝作珤古字耳餘同俞本左佩下脱华字餘亦同」<br/><br/>　　蠙珠之佩「蔡邕车服志云孝明帝作蠙珠之佩以郊祀天地○今案御览六百九十二引蔡志同俞本亦同」倒龙「王子年拾遗云石崇使翔风雕玉為倒龙之佩○今案南昌胡校本拾遗记卷九及俞本同」悬黎之妙「曹植七啟云佩则结绿悬黎宝之妙微符采照烂流景扬辉○今案原钞辉误耀文选七啟作煇本篇上引作辉已照订」天子佩白玉「礼记云天子佩白玉而玄组綬郑注曰綬者所以贯佩玉相承受也组者五色?文也○今案礼记玉藻篇注无组者句本钞一百三十一綬篇引正有此句织下并有成字」<br/><br/>　　公侯佩山玄玉「又曰公侯佩山玄玉而朱组綬○今案礼记玉藻篇」大夫佩水「又曰大夫佩水苍玉而纯组綬郑注曰玉有水苍者视之文色所侣也○今案礼记玉藻篇注视之二字卫氏集说作视其通典六十三引仍作视之所侣二字南昌本及阢氏校记皆作所似侣即似」<br/><br/>　　士佩瓀玟「又曰士佩瓀玟而縕组綬郑注縕赤黄也○今案礼记玉藻篇同本钞百三十一綬篇引瓀玟又作琼玖」世子佩瑜玉「又云世子佩瑜玉而綦组綬郑注曰綦文杂色也綬者所以贯佩玉○今案礼记玉藻篇」经侯带环佩「说苑云经侯过魏太子右带环珮○王石华校旁勒经字非也说详上文」<br/><br/>　　左结佩右设佩「礼记云君在不佩玉左结佩石设佩郑注云所处而君在焉则去德佩而设事佩避德而示即事也结其左者若於事有未能也结其綬不使鸣也○今案玉藻篇注所处上有谓世子也出五字能也下有结者二字」<br/><br/>　　居则设「又云居则设佩郑注谓所处而君不在焉○今案礼记玉藻篇」朝则结佩「又云朝则结佩郑注曰朝於君亦结左也○今案礼记玉藻篇」主佩倚臣佩垂「又云主佩倚臣佩垂主佩垂臣佩委郑注云君臣俛仰之节也大俛则委之於地○今案礼记曲礼篇」行则鸣佩「又云行则鸣佩玉是以非僻之心无自而入○今案礼记玉藻篇僻作辟释文云辟本又作辞无而字作入也」要边鸣「袁光诗云室有人应有侯时要边鸣佩谁能佩之○今案脱误不成文无可引校陈俞本均删」琼佩蹇偃「楚辞云何琼佩之偃蹇兮眾薆然而蔽之○今案离骚篇」玉佩陆离「又云云衣兮披披玉佩兮陆离○今案楚辞九歌云作灵披作被朱文公注云被一作披与原钞同兮字原误号巳更正又类聚六十七引楚辞云作虚餘与本钞同」<br/><br/>　　繽纷掩转萎绝离异「又云佩繽纷其掩转遂萎绝而离异○今案楚辞九歌掩作繚」武王得玉珮「周书云武王俘商得旧宝玉万四千佩玉亿有八万○今案见周书世俘篇」王粲识旧佩「挚虞决疑要注云汉末丧乱无玉佩侍中王粲识旧佩始复作之○今案类聚四十八引决疑注同魏志廿一粲传注引决疑注亦同俞本脱要字末有今玉佩受法於粲句」孔子佩象环「礼记玉藻云孔子佩象环五寸而綦组綬郑注曰谦不比德示不事也象其文理也环取可循而无穷也綦杂文也○今案近本礼记郑注示作亦脱末句」秋兰以為佩「楚辞云扈江离与薜荔兮云云王逸注纫索也兰者香草也○今案离骚荔作芝餘同」连蕙若以為佩「又云连蕙若以為佩过鲍肆而失香○今案初学记卅六御览六百九十二皆引此二句作楚辞白帖十二引标目句亦作楚辞考百三家本东方朔七諫沈江篇连作联若作芝餘同本钞三十佞邪篇引若误芒过作遇」<br/><br/>　　解佩要之「曹植洛神赋云感交甫之弃言解玉佩以要之○今案文选同惟解佩句在前弃是古文弃字」解佩结言「楚辞云盍吾游此春宫兮折琼枝以继佩解佩纕以言吾令蹇修以為理○王石华校之改枝合惟将原钞纕字抹去误矣今案离骚盍作磕同陈俞本盍作榼餘亦同」解佩江滨「列仙传云江滨二女者不知何许人出游於江逢郑交甫挑之不知非人也女遂解佩与之交甫悦而受佩去数十里空怀无佩女亦不见矣○今案初学记卅六引神仙传出游於作步姚非作神而字在佩字下里作步白帖十二节引作汉皋遇二女御览六百九十二引与初学记同陈本亦作神而作乃去上亦有而字里亦作步餘与本钞同」<br/><br/>　　遗佩澧浦「楚辞云捐余玦兮江中遗余佩兮澧浦○今案见楚辞九歌朱文公本作澧浦注云澧一作醴明萧山黄校本作澧浦又类聚六十七引楚辞捐误损与初学记三十六引均作澧陈本亦然皆与本钞同」<br/><br/>　　左佩纷悦刀厉小觿金燧「礼记云左佩纷帨云云郑注曰纷帨拭物之巾也刀厉小刀及厉砦也小觿解小结也金燧可取火於日也○今案近本内则篇厉作礪巾上有佩字考惠栋校宋本礼记内则无之本钞百三十六觿篇引亦与此同惟小刀六字但作石也二字陈俞本均照近本改且内则作曲礼益误」<br/><br/>　　右佩玦捍管带大觿木燧「又云右佩玦捍云云注捍拾也言可以捍弦也管笔彄也带刀鞞也木燧钻火也○今案礼记内则篇带作遰释文云徐作滞陈俞本已改遰餘同」<br/><br/>　　○玦十七<br/><br/>　　绝人以玦「随巢子云召人以环云云○今案白帖十二引及玉函辑本随巢子据户六百九十二引与陈俞本皆同」知其所能「白虎通云所以必有佩者表意见所能故能决嫌疑者即珮玦见所佩即知其能也○今案初学记二十六引白虎通同亦见上佩篇引俞本祇引能决以下」决嫌疑「又云能决嫌疑者即佩玦○今案白虎通见上御览六百九十二引同」决狐疑「王隐晋书云今灵命有二玦其一当魏厯数既终当礼大晋故之玦几受命即天子位者皆眾人所疑武皇帝能断决狐疑应天从民受曹氏禪而无疑德应佩玦故以赐焉○王石华校照陈本灵改受非也今案御览六百九十二引王晋书亦作灵命又御览即误今脱狐疑二字从作顺德误得餘同陈本又今作晋即作居能断决狐疑五字改龙兴二字亦从作顾德误得俞本能断五字照本钞餘与陈同」<br/><br/>　　希世宝「魏文帝与钟繇书云业骑既到宝玦初至捧匣开之烂然满目偎以蒙鄙之姿得覩希世之宝○今案文选捧匣下有跪发五内震骇绳穷匣开十字下接烂然本钞改作开之是永兴节录者陈俞本悉照原文添入矣」<br/><br/>　　烂然满目「又云近南阳宗惠叔称君侯昔有美玦闻之惊喜笑与抃会业骑先到宝玦初至捧匣跪发五内震骇绳穷匣开烂然满目○今案见文选同上与钟大理书亦节录者」<br/><br/>　　金玦「左氏云晋献公使太子申生伐东山皋落氏乃衣之偏衣佩之金玦○今案见左俴閔二年」玉玦「东观汉记明帝詔曰冯魴以忠孝典禁兵出入八年数进忠言正其还故爵為阳邑侯赐以玉玦○今案聚珍本东观记十三无禁字阳作杨餘同御览六百九十二引东观记无典禁兵三字无其还八字餘同陈本亦无禁字餘与本钞同」<br/><br/>　　先主赐功臣「袁希之汉表传云先主图成都刘璋垂出济先主大会作乐乃取金宝玉玦以赐功臣○今案陈俞本作引汉末传图作既取移刘璋在乃取下金上漆所藏二字删垂出济三字餘同又案袁希之汉表傅即汉末传而隋志不著录」<br/><br/>　　美玦「魏文帝与钟繇书云宗惠叔称君侯昔有美玦○今案详上」宝玦「巳见上希世宝注」<br/><br/>　　○笏十八<br/><br/>　　以备遗亡「王升之笏赞云慎為德要惟善用光敬上宗贤贵不渝常用制斯器以备遗亡由是施礼升降有章○今案初学记二十六引王升之笏赞宗作尊以备作备对由是作因事餘同陈本与本钞同俞本与初学记同」<br/><br/>　　书思对命「五经要义云笏者臣见於君以书思对命○今案玉函山房本陈本同」抒上终葵首诸侯不终葵首「礼记云笏度二尺有六寸其中博三寸其煞六分而去一郑注曰煞犹抒也天子抒上终葵首诸侯不终葵首大夫士又抒其下首广二寸之半也○今案玉藻篇同惟煞作杀陈俞本亦改杀本钞凡杀多作煞」<br/><br/>　　诸侯前詘后直「又曰诸侯荼前詘后直逊於天子也郑注舒懦者所畏在前也围煞其首不為椎头诣侯逊天子焉是以□□□□也○今案礼记玉藻篇逊於作襄於煞作杀□天子□□唯天子詘焉考让作逊宋钞改讳濮安懿王讳也杀作煞详上陈俞照近本改」<br/><br/>　　大夫前詘后詘「又曰大夫前詘后詘无所不逊也郑注大夫奉君命出入上有天子下有已君又煞其下而圈也○今案礼记玉藻篇让改逊杀作煞详前」天子以球「又云笏天子以球玉郑注球者美玉也○今案礼记玉藻篇」诸侯以象「又云笏诸侯以象○今案礼记玉藻篇」大夫鱼须「三礼图云大夫笏飭以鱼须文竹○今案亦见礼记玉藻作大夫以鱼须文竹」士以骨象「又云士笏饰以象骨○今案初学记二十六引三同玉函辑本三礼图据陈本引作象骨」天子搢挺「礼记天子搢挺方正於天下也郑注云此亦笏也谓之珽珽之言挺然旡所屈也或谓之大圭长三尺抒上又阔其首方如椎无所屈后？？互直也○今案玉藻篇无作旡阔作广改阔永兴避煬帝讳」<br/><br/>　　天子搢笏「穆天子传云天子大服冕禕帗带搢笏夹佩郭璞云左右两佩也奉璧南面立於首下受河宗也○今案平津本穆天子传奉璧八字原是传内正文但首作寒其注云御览六百九十二亦引此句譌入注文今书钞亦然是由来久矣陈俞本已照改」<br/><br/>　　举笏赞功「江表传云孙权既即尊位请会百官归功周瑜张昭举笏欲褻赞功德未及言权曰如张公之计今已乞食矣○今案吴志卷七张昭传注引江表传同陈俞本作会请餘亦同」执版交拜「吴志云朱治领吴郡太守举孙权為孝廉后权厯位上将及為吴王治每进见权常亲迎执版交拜○今案吴志十一朱治等传同」敛版正色「檀道鸞春秋云桓玄尝诣会稽王道子既醉对玄张眼曰桓贼长史谢重敏版正色曰故大司马公昏立明功高社稷风尘之论宜绝圣听○今案御览三百八十七引檀道鸞续晋阳秋贼上有温作二字版作板高作全餘同俞本与本钞同陈本脱误至不可解」<br/><br/>　　以版拄颊「世说云王子猷作桓车骑参军谓曰卿在府日久比当相料理初不答直视以手版拄颊云西山朝来致有爽气○今案世说简傲篇无日字直下有高字此条日字料字据本钞六十九公府舍人篇引补陈俞本照近本世说改」<br/><br/>　　○舄十九<br/><br/>　　复下曰舄「周礼屨人职云掌王亦舄黑舄郑注云复下曰舄三礼图云履下复曰舄○今案见周礼天官同又三礼图一条御览六百九十七引亦同陈俞本屨皆误履并删三礼图以下」使乾腊也「释名云舄腊也行礼久立地或泥湿故复其末下使乾腊也○王石华校履改复今案见释衣服篇原钞又脱地字脱乾腊也三字已据释名补」赤舄「周礼屨人职云掌王赤舄黑舄○今案详上」金舄「神仙传云始皇赐安期生金璧玉数千万出於阜乡亭皆置去留书以赤玉舄一辆為报也○今案二十一种秘书本列仙传緉作量餘同御览舄部引此作列仙传陈俞本亦作列仙但玉数作度数緉作量」<br/><br/>　　玄舄「三礼图云王后褘衣玄舄褕闻翟赤舄○今案御览六百九十七引三礼图褘作翬无■〈门外卦内〉字餘同陈俞本照改」縞舄「说苑云襄成君始封之日衣翠衣履縞舄○今案说苑善说篇及本钞百二十九衣篇引日作时俞与本钞同陈本末六字改翠衣縞履也」龙舄「风士记云美朱爽之轻舄躡琼龙之华光○今案御览六百九十八引风土记舄作屩下句作蔑龙舄之文章陈俞本则作衣美爽之轻裘躡华光之龙舄疑本钞必有譌误」豹舄「左氏云楚子次於乾谿雨雪王皮冠秦复陶翠被豹舄执鞭以出○王石华校因本钞复误履遂改履作服非是今案左氏昭十二年传同陈俞本皆删节互有不同」革舄「风俗通云孝文身履革舄而身衣弋綈○今案御览六百九十七引风俗通无上句身字陈俞本作孝文身衣弋綈而履革舄」文舄「陆续大衣经云冬被服纯青裘履文舄○今案陈俞本大作裳无被字餘同」金华「曹植七啟云金华玄舄动趾遗光○今案文选七啟玄作之陈本与本钞同」凤文「汉武帝内传云元封三年七月七日夜二唱之后王母投于殿前履元琼凤文之舄○今案守山阁本内传三作元王母句作王母至也县投殿前琼作璚陈本作二年唱作更王上有西字无元琼二字无之字餘与本钞同」<br/><br/>　　北堂书钞卷第一百二十八</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9734.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9736.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

