<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《国语注》正文_国语卷第二十_韦昭作品 - 维普阅读网</title>
<meta name="keywords" content="国语注,国语注原文,国语注阅读,国语卷第二十全文,韦昭作品" />
<meta name="description" content="国语注原文阅读,国语卷第二十全文在线阅读,韦昭作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-353-5294.html";
var nextpage="novel-read-353-5296.html";
var indexpage = "novel-chapter-353.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-353.html">国语注</a></strong>
<strong><a href="novel-chapter-353.html">国语注目录</a></strong>
<span>国语卷第二十</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-353-5294.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>国语卷第二十</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=韦昭&amp;searchsubmit=yes"  target="_blank">韦昭</a><span class="divide">|</span>发布时间：2014-09-05 23:13:28<span class="divide">|</span></p>
<div class="page-body">
<div class="page-content">
<p>越语上<br/><br/>　　１　越王句践栖于会稽之上〔一〕，乃号令于三军〔二〕曰：「凡我父兄昆弟及国子姓〔三〕，有能助寡人谋而退吴者，吾与之共知越国之政〔四〕。」大夫种进对曰：「臣闻之贾人〔五〕，夏则资皮，〔六〕冬则资絺〔七〕，旱则资舟，水则资车，以待乏也。夫虽无四方之忧，然谋臣与爪牙之士，不可不养而择也。譬如蓑笠，时雨既至必求之。今君王既栖于会稽之上，然后乃求谋臣，无乃后乎〔八〕？」句践曰：「苟得闻子大夫之言，何后之有？」执其手而与之谋。<br/><br/>　　〔一〕　山处曰栖。会稽，山名，在今山阴南七里。吴败越于夫椒，遂入越，越子保于会稽。在鲁哀元年。<br/><br/>　　〔二〕　号，呼也。<br/><br/>　　〔三〕　号令三军而言父兄昆弟者，方在危厄，亲而呼之。国子姓，言在众子同姓之列者。<br/><br/>　　〔四〕　知政，谓为卿。<br/><br/>　　〔五〕　贾人，买贱卖贵者。<br/><br/>　　〔六〕　资，取也。<br/><br/>　　〔七〕　絺，葛也。精曰絺，麤曰綌。<br/><br/>　　〔八〕　后，晚也。<br/><br/>　　遂使之行成于吴〔一〕，曰：「寡君句践乏无所使，使其下臣种，不敢彻声闻于天王〔二〕，私于下执事曰：寡君之师徒不足以辱君矣〔三〕，愿以金玉、子女赂君之辱，请句践女女于王〔四〕，大夫女女于大夫，士女女于士。越国之宝器毕从，寡君帅越国之众，以从君之师徒，唯君左右之〔五〕。若以越国之罪为不可赦也，将焚宗朝〔六〕，系妻孥〔七〕，沉金玉于江〔八〕，有带甲五千人将以致死，乃必有偶〔九〕。是以带甲万人事君也〔一０〕，无乃即伤君王之所爱乎？与其杀是人也，宁其得此国也，其孰利乎〔一一〕？」<br/><br/>　　〔一〕　传曰：「使种因吴太宰嚭以行成也。」<br/><br/>　　〔二〕　彻，达也。<br/><br/>　　〔三〕　不足以屈辱君亲来讨也。<br/><br/>　　〔四〕　进女为女。<br/><br/>　　〔五〕　左右，在君所用之。<br/><br/>　　〔六〕　为将不血食也。<br/><br/>　　〔七〕　系，繫也。死生同命，不为吴所擒虏。<br/><br/>　　〔八〕　不欲吴得之。<br/><br/>　　〔九〕　偶，对也。<br/><br/>　　〔一０〕言赦越罪，是得带甲万人事君。<br/><br/>　　〔一一〕宁，安也。言战而杀是万人，与安而得越国，二者谁为利乎？<br/><br/>　　夫差将欲听与之成，子婿谏曰：「不可。夫吴之与越也，仇雠敌战之国也。三江环之，民无所移〔一〕，有吴则无越，有越则无吴，〔二〕将不可改于是矣〔三〕。员闻之，陆人居陆，水人居水。夫上党之国〔四〕，我攻而胜之，吾不能居其地，不能乘其车〔五〕。夫越国，吾攻而胜之，吾能居其地，吾能乘其舟。此其利也，不可失也已，君必灭之。失此利也，虽悔之，必无及已〔六〕。」<br/><br/>　　〔一〕　环，绕也。三江，吴江、钱唐江、浦阳江。此言二国之民，三江绕之，迁徒非吴则越也。　案：「吴江」，公序本作「松江」。又发正卷二０：「水经注引郭璞曰：三江者，岷江、松江、浙江也。」<br/><br/>　　〔二〕　言势不两立。<br/><br/>　　〔三〕　言灭吴之计，不可改易。<br/><br/>　　〔四〕　党，所也。上所之国，谓中国。<br/><br/>　　〔五〕　言习俗之异。说云：「吴是时未知以车战，申公巫臣使其子狐庸教之。」昭谓：狐庸教吴，鲁成公时也，至此哀元年，历五公矣。非未知也，吴地势自习水耳。<br/><br/>　　〔六〕　案：公序本作「亦无及已」。<br/><br/>　　越人饰美女八人纳之太宰嚭〔一〕，曰：「子苟赦越国之罪，又有美于此者将进之。」太宰嚭谏曰：「嚭闻古之伐国者，服之而已。今已服矣，又何求焉。」夫差与之成而去之〔二〕。<br/><br/>　　〔一〕　上言「请大夫女女于大夫」，故因此而纳美女于太宰嚭，以求免也。嚭，吴正卿，故楚大夫伯州黎之子。鲁昭元年，州黎为楚灵王所杀，嚭奔吴。唐尚书云平王杀之，非也。<br/><br/>　　〔二〕　成，平也。<br/><br/>　　句践说于国人〔一〕曰：「寡人不知其力之不足也，而又与大国执雠〔二〕，以暴露百姓之骨于中原，此则寡人之罪也。寡人请更。〔三〕」于是葬死者，问伤者，养生者，弔有忧，贺有喜，送往者，迎来者，去民之所恶，补民之不足。然后卑事夫差，宦士三百人于吴〔四〕，其身亲为夫差前马〔五〕。<br/><br/>　　〔一〕　说，解也。<br/><br/>　　〔二〕　执，犹结也。<br/><br/>　　〔三〕　更，改也。<br/><br/>　　〔四〕　将三百人以入事吴，若宦竖然。<br/><br/>　　〔五〕　前马，前驱在马前也。<br/><br/>　　句践之地，南至于句无〔一〕，北至于御儿〔二〕，东至于鄞，〔三〕西至于姑蔑〔四〕，广运百里〔五〕。乃致其父母昆弟而誓之曰：「寡人闻，古之贤君，四方之民归之，若水之归下也。今寡人不能，将帅二三子夫妇以蕃〔六〕。」令壮者无取老妇，令老者无取壮妻。女子十七不嫁，其父母有罪；丈夫二十不娶，其父母有罪〔七〕。将免者以告〔八〕，公令医守之〔九〕。生丈夫，二壼酒，一犬；生女子，二壼酒，一豚〔一０〕。生三人，公与之母〔一一〕；生二人，公与之饩〔一二〕。当室者死，三年释其政〔一三〕；支子死，三月释其政〔一四〕。必哭泣葬埋之，如其子。令孤子、寡妇、疾疹、贫病者，纳宦其子〔一五〕。其达士，絜其居〔一六〕，美其服，〔一七〕饱其食〔一八〕，而摩厉之于义。四方之士来者，必庙礼之〔一九〕。句践载稻与脂于舟以行〔二０〕，国之孺子之游者，无不餔也，无不歠也，必问其名〔二一〕。非其身之所种则不食，非其夫人之所织则不衣，十年不收于国，民俱有三年之食〔二二〕。<br/><br/>　　〔一〕　今诸暨有句无亭是也。<br/><br/>　　〔二〕　今嘉兴御儿乡是也。<br/><br/>　　〔三〕　今鄞县是也。<br/><br/>　　〔四〕　姑蔑，今太湖是也。<br/><br/>　　〔五〕　言取境内近者百里之中。东西为广，南北为运。<br/><br/>　　〔六〕　蕃，息也。<br/><br/>　　〔七〕　礼，三十而娶，二十而嫁。今不待礼者，务育民也。<br/><br/>　　〔八〕　免，免乳也。<br/><br/>　　〔九〕　医，乳医也。<br/><br/>　　〔一０〕犬，阳畜，知择人。豚，主内，阴类也。<br/><br/>　　〔一一〕母，乳母也。人生三者亦希耳。<br/><br/>　　〔一二〕饩，食也。<br/><br/>　　〔一三〕当室，适子也。礼，父为适子丧三年。<br/><br/>　　〔一四〕支子，庶子。<br/><br/>　　〔一五〕宦，仕也，仕其子而教，以廪食之也。<br/><br/>　　〔一六〕絜其馆舍。<br/><br/>　　〔一七〕赐衣服也。<br/><br/>　　〔一八〕廪饩多也。<br/><br/>　　〔一九〕礼之于庙，告先君也。<br/><br/>　　〔二０〕稻，糜。脂，膏。<br/><br/>　　〔二一〕为后将用之。<br/><br/>　　〔二二〕古者三年耕，必馀一年之食。<br/><br/>　　国之父兄请曰：「昔者夫差耻吾君于诸侯之国，今越国亦节矣，〔一〕请报之。」句践辞曰：「昔者之战也，非二三子之罪也，寡人之罪也。如寡人者，安与知耻？请姑无庸战〔二〕。」父兄又请曰：「越四封之内，亲吾君也，犹父母也。子而思报父母之仇，臣而思报君之雠，其有敢不尽力者乎？请复战。」句践既许之，乃致其众而誓之曰：「寡人闻古之贤君，不患其众之不足也，而患其志行之少耻也〔三〕。今夫差衣水犀之甲者亿有三千〔四〕，不患其志行之少耻也，而患其众之不足也。今寡人将助天灭之〔五〕。吾不欲匹夫之勇也〔六〕，欲其旅进旅退〔七〕。进则思赏，退则思刑，如此则有常赏。进不用命〔八〕，退则无耻〔九〕，如此则有常刑。」果行，国人皆劝，父勉其子，兄勉其弟，妇勉其夫〔一０〕，曰：「孰是君也，而可无死乎〔一一〕？」是故败吴于囿〔一二〕，又败之于没〔一三〕，又郊败之〔一四〕。<br/><br/>　　〔一〕　有节度也。<br/><br/>　　〔二〕　姑，且也。庸，用也。<br/><br/>　　〔三〕　少耻，谓进不念功，临难苟免。<br/><br/>　　〔四〕　言多也。犀形似豕而大，今徼外所送，有山犀、水犀。水犀之皮有珠甲，山犀则无。亿有三千，所谓贤良也，若今备卫士矣。<br/><br/>　　〔五〕　言夫差天所不与，故曰助天。<br/><br/>　　〔六〕　匹夫，轻儳要功徼利者。<br/><br/>　　〔七〕　旅，俱也。<br/><br/>　　〔八〕　离伍独进也。<br/><br/>　　〔九〕　不畏戮辱。<br/><br/>　　〔一０〕言得一国之欢心。<br/><br/>　　〔一一〕孰，谁也。谁有恩惠如是君者，可不为之死乎？<br/><br/>　　〔一二〕囿，笠泽也。在鲁哀十七年。<br/><br/>　　〔一三〕没，地名。<br/><br/>　　〔一四〕在哀二十年十一月，越围吴。<br/><br/>　　夫差行成，曰：「寡人之师徒，不足以辱君矣。请以金玉、子女赂君之辱。」句践对曰：「昔天以越予吴，而吴不受命；今天以吴予越，越可以无听天之命，而听君之令乎！吾请达王甬句东〔一〕，吾与君为二君乎〔二〕。」夫差对曰：「寡人礼先一饭矣〔三〕，君若不忘周室，而为弊邑辰宇〔四〕，亦寡人之愿也。君若曰：『吾将残汝社稷，灭汝宗庙。』寡人请死，余何面目以视于天下乎！」越君其次也〔五〕，遂灭吴。<br/><br/>　　〔一〕　甬，甬江。句，句章。达王出之东境也。<br/><br/>　　〔二〕　待之若二君。<br/><br/>　　〔三〕　言己年长于越王，觉差一饭之閒，欲以少长求免也。<br/><br/>　　〔四〕　辰，屋霤；宇，边也。言越君若以周室之故，以屋宇之馀庇覆吴。<br/><br/>　　〔五〕　次，舍也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-353-5294.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-353-5296.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-353.html" action-type="chapterComment" class="comment"><i></i>国语注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

