<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《旧唐书》正文_卷四十六.志第二十六 经籍上_後晋·刘昫等作品 - 维普阅读网</title>
<meta name="keywords" content="旧唐书,旧唐书原文,旧唐书阅读,卷四十六.志第二十六 经籍上全文,後晋·刘昫等作品" />
<meta name="description" content="旧唐书原文阅读,卷四十六.志第二十六 经籍上全文在线阅读,後晋·刘昫等作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1428-26493.html";
var nextpage="novel-read-1428-26495.html";
var indexpage = "novel-chapter-1428.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1428.html">旧唐书</a></strong>
<strong><a href="novel-chapter-1428.html">旧唐书目录</a></strong>
<span>卷四十六.志第二十六 经籍上</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1428-26493.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷四十六.志第二十六 经籍上</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=後晋·刘昫等&amp;searchsubmit=yes"  target="_blank">後晋·刘昫等</a><span class="divide">|</span>发布时间：2016-07-27 23:11:06<span class="divide">|</span></p>
<div class="page-body">
<div class="page-content">
<p>夫龟文成象，肇八卦于庖牺；鸟迹分形，创六书于苍颉。圣作明述，同源异流。《坟》、《典》起之于前，《诗》、《书》继之于后。先王陈迹，后王准绳。《易》曰："观乎人文以化成天下。"《礼》曰："君子如欲化民成俗，其必由学乎！"学者非他，方策之谓也。琢玉成器，观古知今，历代哲王，莫不崇尚。自仲尼没而微言绝，七十子丧而大义乖。嬴氏坑焚，以愚黔首；汉兴学校，复创石渠。雄、向校雠于前，马、郑讨论于后，两京载籍，由是粲然。及汉末还都，焚溺过半。爰自魏、晋，迄于周、隋，而好事之君，慕古之士，亦未尝不以图籍为意也。然河北江南，未能混一；偏方购辑，卷帙未弘。而荀勖、李充、王俭、任昉、祖�恒)，皆达学多闻，历世整比，群分类聚，递相祖述。或为七录，或为四部，言其部类，多有所遗。及隋氏建邦，寰区一统，炀皇好学，喜聚逸书，而隋世简编，最为博洽。及大业之季，丧失者多。贞观中，令狐德棻、魏徵相次为秘书监，上言以籍亡逸，请行购募，并奏引学士校定。群书大备。<br/><br/>　　开元三年，左散骑常侍褚无量、马怀素侍宴，言及经籍。玄宗曰："内库皆是太宗、高宗先代旧书，常令宫人主掌，所有残缺，未遑补缉，篇卷错乱，难于检阅。卿试为朕整比之。"至七年，诏公卿士庶之家，所有异书，官借缮写。及四部书成，上令百官入乾元殿东廊观之，无不骇其广。九年十一月，殷践猷、王惬、韦述、余钦、毋煚、刘彦真、王湾、刘仲等重修成《群书四部录》二百卷，右散骑常侍元行冲奏上之。自后毋煚又略为四十卷，名为《古今书录》，大凡五万一千八百五十二卷。禄山之乱，两都覆没，乾元旧籍，亡散殆尽。肃宗、代宗崇重儒术，屡诏购募。文宗时，郑覃侍讲禁中，以经籍道丧，屡以为言。诏令秘阁搜访遗文，日令添写。开成初，四部书至五万六千四百七十六卷。及广明初，黄巢干纪，再陷两京，宫庙寺署，焚荡殆尽，曩时遗籍，尺简无存。及行在朝诸儒购辑，所传无几。昭宗即位，志弘文雅。秘书省奏曰："当省元掌四部御书十二库，共七万余卷。广明之乱，一时散失。后来省司购募，尚及二万余卷。及先朝再幸山南，尚存一万八千卷。窃知京城制置使孙惟晟收在本军，其御书秘阁见充教坊及诸军人占住。伏以典籍国之大经，秘府校雠之地，其书籍并望付当省校其残缺，渐令补辑。乐人乞移他所。"并从之。及迁都洛阳，又丧其半。平时载籍，世莫得闻。今录开元盛时四部诸书，以表艺文之盛。<br/><br/>　　四部者，甲、乙、丙、丁之次也。<br/><br/>　　甲部为经，其类十二：一日《易》，以纪阴阳变化。二曰《书》，以纪帝王遗范。三曰《诗》，以纪兴衰诵叹。四曰《礼》，以纪文物体制。五曰《乐》，以纪声容律度。六曰《春秋》，以纪行事褒贬。七曰《孝经》，以纪天经地义。八曰《论语》，以纪先圣微言。九曰图纬，以纪六经谶候。十曰经解，以纪六经谶候。十一曰诂训，以纪六经谶候。十二曰小学，以纪字体声韵。<br/><br/>　　乙部为史，其类十有三：一曰正史，以纪纪传表志。二曰古史，以纪编年系事。三曰杂史，以纪异体杂纪。四曰霸史，以纪伪朝国史。五曰起居注，以纪人君言动。六曰旧事，以纪朝廷政令。七曰职官，以纪班序品秩。八曰仪注，以纪吉凶行事。九曰刑法，以纪律令格式。十曰杂传，以纪先圣人物。十一曰地理，以纪山川郡国。十二曰谱系，以纪世族继序。十三曰略录，以纪史策条目。<br/><br/>　　丙部为子，其类一十有四：一曰儒家，以纪仁义教化。二曰道家，以纪清净无为。三曰法家，以纪刑法典制。四曰名家，以纪循名责实。五曰墨家，以纪强本节用。六曰纵横家，以纪辩说诡诈。七曰杂家，以纪兼叙众说。八曰农家，以纪播植种艺。九曰小说家，以纪刍辞舆诵。十曰兵法，以纪权谋制度。十一曰天文，以纪星辰象纬。十二曰历数，以纪推步气朔。十三曰五行，以纪卜筮占候。十四曰医方，以纪药饵针灸。<br/><br/>　　丁部为集，其类有三：一曰楚词，以纪骚人怨刺。二曰别集，以纪词赋杂论。三曰总集，以纪文章事类。<br/><br/>　　煚等撰集，依班固《艺文志》体例，诸书随部皆有小序，发明其旨。近史官撰《隋书经籍志》，其例亦然。窃以纪录简编异题，卷部相沿，序述无出前修。今之杀青，亦所不取，但纪部帙而已。而煚等所序四部都录以明新修之旨，今略载之：<br/><br/>　　窃以经坟浩广，史图纷博，寻览者莫之能遍，司总者常苦其多，何暇重屋复床，更繁其说？若先王有阙典，上圣有遗事，邦政所急，儒训是先，宜垂教以作程，当阐规而开典，则不遑启处，何获宴宁。曩之所修，诚惟此义，然礼有未惬，追怨良深。于时秘书省经书，实多亡阙，诸司坟籍，不暇讨论。此则事有未周，一也。其后周览人间，颇睹阙文，新集记贞观之前，永徽已来不取；近书采长安之上，神龙已来未录。此则理有未弘，二也。书阅不遍，事复未周，或不详名代，或未知部伍。此则体有未通，三也。书多阙目，空张第数，既无篇题，实乖标榜。此则例有所亏，四也。所用书序，咸取魏文贞；所分书类，皆据《隋经籍志》。理有未允，体有不通。此则事实未安，五也。昔马谈作《史记》，班彪作《汉书》，皆两叶而仅成；刘歆作《七略》，王俭作《七志》，逾二纪而方就。孰有四万卷目，二千部书，名目首尾，三年便令终竟，欲求精悉，不其难乎？所以常有遗恨，窃思追雪。乃与类同契，积思潜心，审正旧疑，详开新制。永徽新集，神龙近书，则释而附也。未详名氏，不知部伍，则论而补也。空张之目，则检获便增。未允之序，则详宜别作。纰缪咸正，混杂必刊。改旧传之失者三百余条，加新书之目者六千余卷。凡经录十二家，五百七十五部，六千二百四十一卷。史录十三家，八百四十部，一万七千九百四十六卷。子录十七家，七百五十三部，一万五千六百三十七卷。集录三家，八百九十二部，一万二千二十八卷。凡四部之录四十五家，都管三千六十部，五万一千八百五十二卷，成《书录》四十卷。其外有释氏经律论疏，道家经戒符箓，凡二千五百余部，九千五百余卷。亦具翻译名氏，序述指归，又勒成目录十卷，名曰《开元内外经录》。若夫先王秘传，列代奥文，自古之粹籍录符，绝域之神经怪牒，尽载于此二书矣。<br/><br/>　　夫经籍者，开物成务，垂教作程，圣哲之能事，帝王之达典。而去圣已久，开凿遂多，苟不剖判条源，甄明科部，则先贤遗事，有卒代而不闻，大国经书，遂终年而空泯。使学者孤舟泳海，弱羽凭天，衔石填溟，倚杖追日，莫闻名目，岂详家代？不亦劳乎！不亦弊乎！将使书千帙于掌眸，披万函于年祀，览录而知旨，观目而悉词，经坟之精术尽探，贤哲之睿思咸识，不见古人之面，而见古人之心，以传后来，不其愈已！<br/><br/>　　其序如此。<br/><br/>　　煚等《四部目》及《释道目》，并有小序及注撰人姓氏，卷轴繁多，今并略之，但纪篇部，以表我朝文物之大。其《释道录目》附本书，今亦不取，据开元以籍为之志。天宝已后，名公各著文章，儒者多有撰述，或记礼法之沿革，或裁国史之繁略，皆张部类，其徒实繁。臣以后出之书，在开元四部之外，不欲杂其本部，今据所闻，附撰人等传。其诸公文集，亦见本传，此并不录。四部区分，详之于下。<br/><br/>　　甲部经录，十二家，五百七十五部，六千二百四十一卷。)<br/><br/>　　《易》类一 《书》类二 《诗》类三 《礼》类四 《乐》类五 《春秋》类六 《孝经》类七 《论语》类八 谶纬类九 经解类十 诂训类十一 小学类十二<br/><br/>　　《归藏》十三卷(殷易，司马膺注。)<br/><br/>　　《周易》二卷(卜商传。)<br/><br/>　　又十卷(孟喜章句。)<br/><br/>　　又十卷(京房章句。)<br/><br/>　　又四卷(费直章句。)<br/><br/>　　又十卷(马融章句。)<br/><br/>　　又九卷(郑玄注。)<br/><br/>　　又十卷(荀爽章句。)<br/><br/>　　又五卷(刘表注。)<br/><br/>　　又十卷(王肃注。)<br/><br/>　　又十卷(董遇注。)<br/><br/>　　又十卷(宋衷注。)<br/><br/>　　又七卷(王弼注。)<br/><br/>　　又九卷(虞翻注。)<br/><br/>　　又十三卷(陆绩注。)<br/><br/>　　又十卷(荀氏九家集解。)<br/><br/>　　又十卷(马、郑、二王集解。)<br/><br/>　　又十卷(姚信注。)<br/><br/>　　又十卷(王弼、韩康伯注。)<br/><br/>　　又十卷(二王集注。)<br/><br/>　　又十卷(荀晖注。)<br/><br/>　　又十卷(蜀才注。)<br/><br/>　　又十卷(张璠集解。)<br/><br/>　　又十卷(王暠注。)<br/><br/>　　又十卷(干宝注。)<br/><br/>　　又十卷(黄颖注。)<br/><br/>　　又十卷(崔浩注。)<br/><br/>　　又十三卷(崔觐注。)<br/><br/>　　又十卷(何胤注。)<br/><br/>　　又十卷(卢氏注。)<br/><br/>　　又十四卷(傅氏注。)<br/><br/>　　又十卷(王玄度注。)<br/><br/>　　又十卷(王又玄注。)<br/><br/>　　又十卷(任希古注。)<br/><br/>　　又十卷(王凯冲注。)<br/><br/>　　《周易发挥》五卷(王勃撰。)<br/><br/>　　《周易系辞》二卷(谢万注。)<br/><br/>　　又二卷(桓玄注。)<br/><br/>　　又二卷(荀谚注。)<br/><br/>　　又二卷(宋褰注。)<br/><br/>　　《周易义疏》二十卷(宋明帝注。)<br/><br/>　　《宋群臣讲易疏》二十卷(张该等注。)<br/><br/>　　《周易大义》二十卷(梁武帝撰。)<br/><br/>　　《周易讲疏》三十五卷(梁武帝撰。)<br/><br/>　　《周易发题义》一卷<br/><br/>　　《周易几义》一卷(萧伟撰。)<br/><br/>　　《周易大义疑问》二十卷(梁武帝撰。)<br/><br/>　　《周易义疏》十四卷(萧子政撰。)<br/><br/>　　《周易讲疏》三十卷(张讥注。)<br/><br/>　　又十三卷(何妥撰。)<br/><br/>　　又十六卷(褚仲都撰。)<br/><br/>　　《周易正义》十四卷(孔颖挞撰。)<br/><br/>　　《周易新论》十卷(阴弘道撰。)<br/><br/>　　《周易文句义疏》二十四卷(陆德明撰。)<br/><br/>　　《周易文外大义》二卷(陆德明撰。)<br/><br/>　　《周易新注本义》十四卷(薛仁贵撰。)<br/><br/>　　《周易开题论序疏》十卷。<br/><br/>　　《周易文句义疏》二十卷(已上并梁蕃撰。)<br/><br/>　　《周易大衍论》三卷(玄宗撰。)<br/><br/>　　《周易论》四卷(钟会撰。)<br/><br/>　　《周易大衍论》一卷(王弼撰。)<br/><br/>　　《周易论》一卷(应吉甫撰。)<br/><br/>　　《周易统略论》三卷(邹湛撰。)<br/><br/>　　《周易略论》一卷(张璠撰。)<br/><br/>　　《周易论》二卷(暨长成难，暨仲容答。)<br/><br/>　　《易论》一卷(宋处宗撰。)<br/><br/>　　《通易象论》一卷(宣聘撰。)<br/><br/>　　又一卷(栾永初撰。)<br/><br/>　　《周易系辞义疏》二卷(刘瓛撰。)<br/><br/>　　《周易乾坤义疏》一卷(刘瓛撰。)<br/><br/>　　《周易略谱》一卷(沈熊撰。)<br/><br/>　　《周易爻义》一卷(干宝撰。)<br/><br/>　　《周易卦序论》一卷(杨乂撰。)<br/><br/>　　《周易谱》一卷(袁宏撰。)<br/><br/>　　《周易论》四卷(范氏撰。)<br/><br/>　　《周易杂音》三卷<br/><br/>　　《周易释序义》三卷(梁蕃撰。)<br/><br/>　　右《易》七十八部，凡六百七十三卷<br/><br/>　　《古文尚书》十三卷(孔安国传。)<br/><br/>　　又十卷(孔安国传，范宁注。)<br/><br/>　　又十卷(李颙集注。)<br/><br/>　　又十卷(姜道盛集注。)<br/><br/>　　又十卷(马融注。)<br/><br/>　　又九卷(郑玄注。)<br/><br/>　　又十卷(王肃注。)<br/><br/>　　又十三卷(谢沈注。)<br/><br/>　　《尚书畅训》三卷(伏胜注。)<br/><br/>　　《尚书洪范五行传》十一卷(刘向撰。)<br/><br/>　　《尚书答问》三卷(王肃注。)<br/><br/>　　《尚书释驳》五卷(王肃撰。)<br/><br/>　　《尚书释问》四卷(郑玄注。王粲问，田琼、韩益正。)<br/><br/>　　《尚书义注》三卷(吕文优撰。)<br/><br/>　　《尚书释义》四卷(伊说撰。)<br/><br/>　　《尚书要略》二卷(李颙撰。)<br/><br/>　　《尚书新释》二卷(李颙撰。)<br/><br/>　　《尚书百问》一卷(顾欢撰。)<br/><br/>　　《尚书义疏》十卷(巢猗撰。)<br/><br/>　　《尚书百释》三卷(巢猗撰。)<br/><br/>　　《尚书义疏》十卷(费甝撰。)<br/><br/>　　《古文尚书大义》二十卷(任孝恭撰。)<br/><br/>　　《尚书义疏》三十卷(蔡大宝撰。)<br/><br/>　　《尚书文外义》三十卷(顾彪撰。)<br/><br/>　　《尚书义疏》二十卷(刘焯撰。)<br/><br/>　　《尚书述义》二十卷(刘炫撰。)<br/><br/>　　《尚书正义》二十卷(孔颖达撰。)<br/><br/>　　《古文尚书音义》五卷(顾彪撰。)<br/><br/>　　《尚书音义》四卷(王俭撰。)<br/><br/>　　右《尚书》二十九部，凡二百七十二卷。<br/><br/>　　《韩诗》二十卷(卜商序，韩婴撰。)<br/><br/>　　《韩诗外传》十卷(韩婴撰。)<br/><br/>　　《毛诗》十卷(毛苌撰。)<br/><br/>　　《毛诗诂训》二十卷(郑玄笺。)<br/><br/>　　《毛诗》二十卷(王肃注。)<br/><br/>　　《叶诗》二十卷(叶遵注。)<br/><br/>　　《集注毛诗》二十四卷(崔灵恩集注。)<br/><br/>　　《韩诗翼要》十卷(卜商撰。)<br/><br/>　　《毛诗谱》二卷(郑玄撰。)<br/><br/>　　《毛诗集序》二卷(卜商撰。)<br/><br/>　　《毛诗义注》五卷<br/><br/>　　《毛诗杂义驳》八卷(王肃撰。)<br/><br/>　　《毛诗问难》二卷(王肃撰。)<br/><br/>　　《毛诗驳》五卷(王伯舆撰。)<br/><br/>　　《毛诗义问》十卷(刘桢撰。)<br/><br/>　　《毛诗杂答问》五卷<br/><br/>　　《毛诗杂义难》十卷<br/><br/>　　《毛诗异同评》十卷(孙毓撰。)<br/><br/>　　《毛诗释义》十卷(谢沈撰。)<br/><br/>　　《毛诗辩》三卷(杨乂撰。)<br/><br/>　　《毛诗序义》一卷(刘氏撰。)<br/><br/>　　《毛诗表隐》二卷<br/><br/>　　《毛诗义疏》五卷(张氏撰。)<br/><br/>　　《毛诗谊府》三卷(元延明撰。)<br/><br/>　　《毛诗草木鸟兽鱼虫疏》二卷(陆玑撰。)<br/><br/>　　《毛诗述义》三十卷(刘炫撰。)<br/><br/>　　《毛诗正义》四十卷(孔颖达撰。)<br/><br/>　　《毛诗音义》二卷(鲁世达撰。)<br/><br/>　　《毛诗诸家音》十五卷(郑玄等注。)<br/><br/>　　《难孙氏诗评》四卷(陈统撰。)<br/><br/>　　右《诗》三十部，凡三百十三卷。<br/><br/>　　《周官》十二卷(马融传。)<br/><br/>　　《周官礼》十三卷(郑玄注。)<br/><br/>　　又十卷(伊说撰。)<br/><br/>　　又十二卷(王肃注。)<br/><br/>　　又十二卷(干宝注。)<br/><br/>　　《周官论评》十二卷(陈邵驳，傅玄评。)<br/><br/>　　《周官宁朔新书》八卷(司马伷序，王懋约注。)<br/><br/>　　《周官驳难》五卷(孙略问，干宝答。)<br/><br/>　　《周礼义疏》四十卷(沈重撰。)<br/><br/>　　《周礼疏》五十卷(贾公彦撰。)<br/><br/>　　《周礼义决》三卷(王玄度撰。)<br/><br/>　　《周官音》三卷(郑玄撰。)<br/><br/>　　《仪礼》十七卷(郑玄注。)<br/><br/>　　又十七卷(王肃注。)<br/><br/>　　《仪礼音》二卷<br/><br/>　　《丧服纪》一卷(马融注。)<br/><br/>　　又一卷(郑玄注。)<br/><br/>　　又一卷(袁准注。)<br/><br/>　　又一卷<br/><br/>　　又一卷(陈铨注。)<br/><br/>　　又二卷(蔡超宗注。)<br/><br/>　　又二卷(田僧绍注。)<br/><br/>　　《丧服变除》一卷(戴德撰。)<br/><br/>　　《丧服要纪》一卷(王肃注。)<br/><br/>　　《丧服要集议》三卷(杜预撰。)<br/><br/>　　《丧服要纪》五卷(贺循撰，谢微注。)<br/><br/>　　《仪礼疏》五十卷(贾公彦撰。)<br/><br/>　　《丧服变除》一卷(郑玄撰。)<br/><br/>　　《丧服要纪》十卷(贺循撰，庾蔚之注。)<br/><br/>　　《丧服古今集记》三卷(王俭撰。)<br/><br/>　　《丧服五代行要记》十卷(王逡之志。)<br/><br/>　　《丧服经传义疏》四卷(沈文阿撰。)<br/><br/>　　《丧服发题》二卷(沈文阿撰。)<br/><br/>　　《丧服文句义》十卷(皇侃撰。)<br/><br/>　　《丧服天子诸侯图》二卷(谢慈撰。)<br/><br/>　　《丧服图》一卷(崔游撰。)<br/><br/>　　《丧服谱》一卷(蔡谟撰。)<br/><br/>　　《丧服谱》一卷(贺循撰。)<br/><br/>　　《丧服要难》一卷(赵成问，仇祈答。)<br/><br/>　　《大戴礼记》十三卷(戴德撰。)<br/><br/>　　《小戴礼记》二十卷(戴圣撰，郑玄注。)<br/><br/>　　《礼记》二十卷(卢植注。)<br/><br/>　　又三十卷(王肃注。)<br/><br/>　　又三十卷(孙炎注。)<br/><br/>　　又十二卷(叶遵注。)<br/><br/>　　《礼记宁朔新书》二十卷(司马伷序，王懋约注。)<br/><br/>　　《次礼记》二十卷(魏徵撰。)<br/><br/>　　《月令章句》十二卷(戴颙撰。)<br/><br/>　　《礼记中庸传》二卷(戴颙撰。)<br/><br/>　　《礼记义记》四卷(郑小同撰。)<br/><br/>　　《礼记要钞》六卷(缑氏撰。)<br/><br/>　　《礼记音》二卷(郑玄注，曹耽解。)<br/><br/>　　又二卷(谢慈撰。)<br/><br/>　　又二卷(李轨撰。)<br/><br/>　　又二卷(尹毅撰。)<br/><br/>　　又三卷(徐邈撰。)<br/><br/>　　又二卷(徐爰撰。)<br/><br/>　　《礼记隐》二十六卷<br/><br/>　　《礼记略解》十卷(庾蔚之撰。)<br/><br/>　　《礼记讲疏》一百卷(皇侃撰。)<br/><br/>　　《礼记义疏》五十卷(皇侃撰。)<br/><br/>　　《礼记义疏》四十卷(沈重撰。)<br/><br/>　　《礼记义疏》四十卷(熊安生撰。)<br/><br/>　　《礼记义证》十卷(刘芳撰。)<br/><br/>　　《礼记类聚》十卷<br/><br/>　　《礼记正义》七十卷(孔颖达撰。)<br/><br/>　　《礼记疏》八十卷(贾公彦撰。)<br/><br/>　　《礼论》三百七卷(何承天撰。)<br/><br/>　　《礼义》二十卷(戴圣等撰。)<br/><br/>　　《三礼目录》一卷(郑玄注。)<br/><br/>　　《问礼俗》十卷(董勋撰。)<br/><br/>　　《礼记评》十卷(刘隽撰。)<br/><br/>　　《礼仪问答》十卷(王俭撰。)<br/><br/>　　《杂礼义》十一卷(吴商等撰。)<br/><br/>　　《礼义杂记故事》十一卷<br/><br/>　　《礼问》九卷(范宁撰。)<br/><br/>　　《礼论答问》九卷(范宁撰。)<br/><br/>　　《礼论问答》九卷(徐广撰。)<br/><br/>　　《杂礼仪问答》四卷(戚寿撰。)<br/><br/>　　《礼论降议》三卷(颜延之撰。)<br/><br/>　　《礼论条牒》十卷(任预撰。)<br/><br/>　　《礼论帖》三卷(任预撰。)<br/><br/>　　《礼论抄》六十六卷(任预撰。)<br/><br/>　　《礼论抄》二十卷(庾蔚之撰。)<br/><br/>　　《礼仪答问》十卷(王俭撰。)<br/><br/>　　《礼杂抄略》二卷(荀万秋撰。)<br/><br/>　　《礼议》一卷(傅伯祚撰。)<br/><br/>　　《礼统郊祀》六卷<br/><br/>　　《礼论要抄》十三卷<br/><br/>　　《礼记区分》十卷<br/><br/>　　《礼论抄略》十三卷<br/><br/>　　《礼大义》十卷(梁武帝撰。)<br/><br/>　　《礼疑义》五十卷(周舍撰。)<br/><br/>　　《礼记义》十卷(何佟之撰。)<br/><br/>　　《礼答问》十卷(何佟之撰。)<br/><br/>　　《三礼义宗》三十卷(崔灵恩撰。)<br/><br/>　　《礼论要抄》一百卷(贺玚撰。)<br/><br/>　　《礼统》十三卷(贺述撰。)<br/><br/>　　《三礼宗略》二十卷(元延明撰。)<br/><br/>　　《三礼图》十二卷(夏侯伏朗撰。)<br/><br/>　　《江都集礼》一百二十卷(潘徽等撰。)<br/><br/>　　《大唐新礼》一百卷(房玄龄等撰。)<br/><br/>　　《紫宸礼要》十卷(大圣天后撰。)<br/><br/>　　右《礼》一百四部，《周礼》十三家，《仪礼》、《丧服》二十八家，礼论答问三十五家，凡一千九百四十五卷。<br/><br/>　　《乐书》九卷(信都芳注。)<br/><br/>　　《管弦记》十二卷(留进录，凌秀注。)<br/><br/>　　《钟磬志》二卷(公孙崇撰。)<br/><br/>　　《乐社大义》十卷(梁武帝撰。)<br/><br/>　　《乐论》三卷(梁武帝撰。)<br/><br/>　　《钟律》五卷(沈重撰。)<br/><br/>　　《古今乐录》十三卷(释智匠撰。)<br/><br/>　　《乐府声调》六卷(郑译撰。)<br/><br/>　　《乐谱集解》二十卷(萧吉撰。)<br/><br/>　　《乐志》十卷(苏夔撰。)<br/><br/>　　《乐经》三十卷(季玄楚撰。)<br/><br/>　　《乐书要录》十卷(大圣天后撰。)<br/><br/>　　《乐略》四卷(元殷撰。)<br/><br/>　　《声律指归》一卷(元殷撰。)<br/><br/>　　《乐元起》二卷(桓谭撰。)<br/><br/>　　《琴操》二卷(桓谭撰。)<br/><br/>　　《琴操》三卷(孔衍撰。)<br/><br/>　　《琴谱》四卷(刘氏、周氏等撰。)<br/><br/>　　《琴谱》二十一卷(陈怀撰。)<br/><br/>　　《琴叙谱》九卷(赵耶律撰。)<br/><br/>　　《琴集历头拍簿》一卷<br/><br/>　　《外国伎曲》三卷<br/><br/>　　《论乐事》二卷<br/><br/>　　《外国伎曲名》一卷<br/><br/>　　《历代曲名》一卷<br/><br/>　　《推七音》一卷<br/><br/>　　《十二律谱义》一卷<br/><br/>　　《鼓吹乐章》一卷<br/><br/>　　《古今乐记》八卷(李守真撰。)<br/><br/>　　右《乐》二十九部，凡一百九十五卷。<br/><br/>　　《春秋三家经诂训》十二卷(贾逵撰。)<br/><br/>　　《春秋经》十一卷(士燮撰。)<br/><br/>　　《春秋传》十卷(王朗注。)<br/><br/>　　《春秋左氏长经章句》三十卷(贾逵撰。)<br/><br/>　　《春秋左氏传解诂》三十卷(贾逵撰。)<br/><br/>　　《春秋左氏传解谊》三十卷(服虔注。)<br/><br/>　　《春秋左氏经传章句》三十卷(董遇注。)<br/><br/>　　《春秋左氏传》三十卷(王肃注。)<br/><br/>　　《春秋左氏传》三十卷(杜预注。)<br/><br/>　　《春秋左氏传义注》三十卷(孙毓注。)<br/><br/>　　《春秋左氏传音》三卷(高贵乡公撰。)<br/><br/>　　《春秋左氏音》四卷(曹耽、荀讷撰。)<br/><br/>　　《春秋左氏音隐》一卷(服虔撰。)<br/><br/>　　《春秋左氏传音》三卷(杜预注。)<br/><br/>　　又三卷(李弘范撰。)<br/><br/>　　又三卷(孙邈撰。)<br/><br/>　　又三卷(王元规撰。)<br/><br/>　　又十二卷<br/><br/>　　《春秋左氏传条例》二十卷(刘歆撰。)<br/><br/>　　《春秋左氏传条例章句》九卷(郑众撰。)<br/><br/>　　《春秋左氏传例》七卷<br/><br/>　　又十五卷(杜预撰。)<br/><br/>　　《春秋左氏条例》十卷(刘实撰。)<br/><br/>　　《春秋左氏经例》十卷(方范撰。)<br/><br/>　　《春秋左氏膏肓》十卷(何休撰，郑玄箴。)<br/><br/>　　《春秋成长说》七卷(服虔撰。)<br/><br/>　　《春秋左氏膏肓释疴》五卷(服虔撰。)<br/><br/>　　《春秋达长义》一卷(王玢撰。)<br/><br/>　　《春秋左氏传说要》十卷(糜信撰。)<br/><br/>　　《春秋塞难》三卷(服虔撰。)<br/><br/>　　《春秋左氏传贾服异同略》五卷(孙毓撰。)<br/><br/>　　《春秋左氏传例苑》十八卷(梁简文帝撰。)<br/><br/>　　《春秋义函传》十六卷(干宝撰。)<br/><br/>　　《春秋左氏释滞》十卷(殷兴撰。)<br/><br/>　　《春秋序论》一卷(干宝撰。)<br/><br/>　　《春秋左氏区分》十二卷(何始贞撰。)<br/><br/>　　《春秋左氏义略》三十卷(张冲撰。)<br/><br/>　　《春秋左氏抄》十卷<br/><br/>　　《左氏杜预评》三卷<br/><br/>　　《春秋图》七卷(严彭祖撰。)<br/><br/>　　《春秋辞苑》五卷<br/><br/>　　《春秋经传诡例疑隐》一卷(吴略撰。)<br/><br/>　　《春秋杂义》五卷<br/><br/>　　《春秋土地名》三卷<br/><br/>　　《春秋旨通》十卷(王延之撰。)<br/><br/>　　《春秋大夫谱》十一卷(顾启期撰。)<br/><br/>　　《春秋丛林》十二卷(李谧撰。)<br/><br/>　　《春秋立义》十卷(崔灵恩撰。)<br/><br/>　　《春秋申先儒传例》十卷(崔灵恩撰。)<br/><br/>　　《春秋经解》六卷(沈宏撰。)<br/><br/>　　《春秋文苑》六卷(沈宏撰。)<br/><br/>　　《春秋嘉语》六卷(沈宏撰。)<br/><br/>　　《春秋义略》二十七卷(沈文阿撰。)<br/><br/>　　《春秋攻昧》十二卷(刘炫撰。)<br/><br/>　　《春秋规过》三卷(刘炫撰。)<br/><br/>　　《春秋述议》三十七卷(刘炫撰。)<br/><br/>　　《春秋正义》三十七卷(孔颖达撰。)<br/><br/>　　《春秋公羊传》五卷(公羊高传，严彭祖述。)<br/><br/>　　《春秋公羊经传》十三卷(何休注。)<br/><br/>　　《春秋公羊经传集解》十四卷(孔氏注。)<br/><br/>　　《春秋公羊》十二卷(王愆期撰。)<br/><br/>　　《春秋公羊传记》十二卷(高袭注。)<br/><br/>　　《何氏春秋汉议》十一卷(何休撰，郑玄驳，糜信注。)<br/><br/>　　《何氏春秋汉记》十一卷(服虔撰。)<br/><br/>　　《春秋公羊条传》一卷(何休注。)<br/><br/>　　《春秋公羊墨守》二卷(何休撰，郑玄发。)<br/><br/>　　《春秋公羊答问》五卷(荀爽问，徐钦答。)<br/><br/>　　《春秋公羊音》二卷(王俭撰。)<br/><br/>　　《春秋公羊违义》三卷(刘实撰，刘晏注。)<br/><br/>　　《春秋公羊论》二卷(庾翼难，王愆期答。)<br/><br/>　　《春秋谷梁传》十三卷(段氏注。)<br/><br/>　　《春秋谷梁章句》十五卷(谷梁俶解，尹更始注。)<br/><br/>　　《春秋谷梁传》十二卷(唐固注。)<br/><br/>　　又十二卷(糜信注。)<br/><br/>　　又十一卷(张靖集解。)<br/><br/>　　《春秋公羊违义》三卷(刘晏注。)<br/><br/>　　《春秋谷梁经传》十六卷(程阐集注。)<br/><br/>　　《春秋谷梁传》十三卷(孔衍训注。)<br/><br/>　　又十二卷(范宁集注。)<br/><br/>　　又十三卷(徐乾注。)<br/><br/>　　《春秋谷梁》十二卷(徐邈注。)<br/><br/>　　《春秋谷梁经集解》十卷(沈仲义注。)<br/><br/>　　《春秋谷梁废疾》三卷(何休作，郑玄释，张靖箴。)<br/><br/>　　《谷梁传义》三卷(萧邕注。)<br/><br/>　　《春秋谷梁传义》十二卷(徐邈注。)<br/><br/>　　《春秋谷梁音》一卷(徐邈撰。)<br/><br/>　　《春秋谷梁传疏》十三卷(杨士勋撰。)<br/><br/>　　《春秋公羊谷梁左氏集解》十一卷(刘兆撰。)<br/><br/>　　《春秋三传论》十卷(韩益撰。)<br/><br/>　　《春秋三传经解》十一卷(胡讷集撰。)<br/><br/>　　《春秋三传评》十卷(胡讷撰。)<br/><br/>　　《春秋公羊谷梁二传评》三卷(江熙撰。)<br/><br/>　　《春秋繁露》十七卷(董仲舒撰。)<br/><br/>　　《春秋辩证明经论》六卷<br/><br/>　　《春秋二传异同》十一卷(李铉撰。)<br/><br/>　　《春秋合三传通论》十卷(潘叔度注。)<br/><br/>　　《春秋成集》十卷(潘叔度注。)<br/><br/>　　《春秋外传国语》二十卷(左丘明撰。)<br/><br/>　　《春秋外传国语章句》二十二卷(王肃注。)<br/><br/>　　《春秋外传国语》二十一卷(虞翻撰。)<br/><br/>　　又二十一卷(韦昭注。)<br/><br/>　　又二十一卷<br/><br/>　　又二十一卷(唐固注。)<br/><br/>　　右《春秋》一百二部，一千一百八十四卷。)<br/><br/>　　《古文孝经》一卷(孔子说，曾参受，孔安国传。)<br/><br/>　　《孝经》一卷(王肃注。)<br/><br/>　　又一卷(郑玄注。)<br/><br/>　　《古文孝经》一卷(刘邵注。)<br/><br/>　　《孝经》一卷(韦昭注。)<br/><br/>　　又一卷(孙熙注。)<br/><br/>　　又一卷(苏林注。)<br/><br/>　　《孝经默注》二卷(徐整撰。)<br/><br/>　　又一卷(谢万注。)<br/><br/>　　又一卷(虞盘佐注。)<br/><br/>　　又一卷(孔光注。)<br/><br/>　　又一卷(殷仲文注。)<br/><br/>　　又一卷(殷叔道注。)<br/><br/>　　又一卷(魏克己注。)<br/><br/>　　又一卷(玄宗注。)<br/><br/>　　《讲孝经义》四卷(车胤等注。)<br/><br/>　　《讲孝经集解》一卷(荀勖撰。)<br/><br/>　　《孝经义疏》三卷(皇侃撰。)<br/><br/>　　《大明中皇太子讲孝经义疏》一卷(何约之执经。)<br/><br/>　　《孝经疏》十八卷(梁武帝撰。)<br/><br/>　　《孝经发题》四卷(太史叔明撰。)<br/><br/>　　《孝经述义》五卷(刘炫撰。)<br/><br/>　　《孝经疏》五卷(贾公彦撰。)<br/><br/>　　《越王孝经新义》十卷(任希古撰。)<br/><br/>　　《孝经应瑞图》一卷<br/><br/>　　《演孝经》十二卷(张士儒撰。)<br/><br/>　　《孝经疏》三卷(元行冲撰。)<br/><br/>　　《论语》十卷(何晏集解。)<br/><br/>　　又十卷(郑玄注，虞喜赞。)<br/><br/>　　又十卷(王肃注。)<br/><br/>　　又十卷(郑玄注。)<br/><br/>　　又十卷(宋明帝补卫瓘注。)<br/><br/>　　又十卷(李充注。)<br/><br/>　　又十卷(孙绰集解。)<br/><br/>　　又十卷(梁翙注。)<br/><br/>　　《论语集义》十卷(盈氏撰。)<br/><br/>　　《论语》九卷(孟厘注。)<br/><br/>　　《论语》十卷(袁乔注。)<br/><br/>　　又十卷(尹毅注。)<br/><br/>　　又十卷(江熙集解。)<br/><br/>　　又十卷(孙氏注。)<br/><br/>　　《次论语》五卷(王勃撰。)<br/><br/>　　《论语音》二卷(徐邈撰。)<br/><br/>　　《古论语义注谱》一卷(徐氏撰。)<br/><br/>　　《论语释义》十卷(郑玄注。)<br/><br/>　　《论语义注》十卷(畅惠明撰。)<br/><br/>　　《论语义注隐》三卷<br/><br/>　　《论语篇目弟子》一卷(郑玄注。)<br/><br/>　　《论语释疑》二卷(王弼撰。)<br/><br/>　　《论语释》十卷(栾肇撰。)<br/><br/>　　《论语驳》二卷(栾肇撰。)<br/><br/>　　《论语大义解》十卷(崔豹撰。)<br/><br/>　　《论语旨序》二卷(缪播撰。)<br/><br/>　　《语体略》二卷(郭象撰。)<br/><br/>　　《论语杂义》十三卷<br/><br/>　　《论语剔义》十卷<br/><br/>　　《论语疏》十卷(皇侃撰。)<br/><br/>　　《论语述义》二十卷(戴诜撰。)<br/><br/>　　《论语章句》二十卷(刘炫撰。)<br/><br/>　　《论语疏》十五卷(贾公彦撰。)<br/><br/>　　《论语讲疏》十卷(褚仲都撰。)<br/><br/>　　《孔子家语》十卷(王肃注。)<br/><br/>　　《孔丛子》七卷(孔鲋撰。)<br/><br/>　　右六十三部，《孝经》二十七家，《论语》三十六家，凡三百八十七卷。<br/><br/>　　《易纬》九卷(宋均注。)<br/><br/>　　《书纬》三卷(郑玄注。)<br/><br/>　　《诗纬》三卷(郑玄注。)<br/><br/>　　又十卷(宋均注。)<br/><br/>　　《礼纬》三卷(宋均注。)<br/><br/>　　《乐纬》三卷(宋均注。)<br/><br/>　　《春秋纬》三十八卷(宋均注。)<br/><br/>　　《论语纬》十卷(宋均注。)<br/><br/>　　《孝经纬》五卷(宋均注。)<br/><br/>　　《白虎通》六卷(汉章帝撰。)<br/><br/>　　《五经杂义》七卷(刘向撰。)<br/><br/>　　《五经通义》九卷(刘向撰。)<br/><br/>　　《五经要义》五卷(刘向撰。)<br/><br/>　　《五经异义》十卷(许慎撰，郑玄驳。)<br/><br/>　　《六艺论》一卷(郑玄注。)<br/><br/>　　《郑志》九卷<br/><br/>　　《郑记》六卷<br/><br/>　　《圣证论》十一卷<br/><br/>　　《五经然否论》五卷(谯周撰。)<br/><br/>　　《五经钩沉》十卷(杨方撰。)<br/><br/>　　《五经咨疑》八卷(杨思撰。)<br/><br/>　　《孔子正言》二十卷(梁武帝撰。)<br/><br/>　　《长春义记》一百卷(梁简文撰。)<br/><br/>　　《经典大义》十卷(沈文阿撰。)<br/><br/>　　《五经宗略》四十卷(元延明撰。)<br/><br/>　　《七经义纲略论》三十卷(樊文深撰。)<br/><br/>　　《质疑》五卷(樊文深撰。)<br/><br/>　　《游玄桂林》二十卷(张讥撰。)<br/><br/>　　《五经正名》十五卷(刘炫撰。)<br/><br/>　　《经典释文》三十卷(陆德明撰。)<br/><br/>　　《谥法》三卷(荀翙演，刘熙注。)<br/><br/>　　又《谥例》十卷(沈约撰。)<br/><br/>　　《谥法》三卷(贺琛约撰。)<br/><br/>　　《匡谬正俗》八卷(颜师古撰。)<br/><br/>　　《集天名称》三卷<br/><br/>　　右三十六部，经纬九家，七经杂解二十七家，凡四百七十四卷。<br/><br/>　　尔雅》三卷(李巡注。)<br/><br/>　　《尔雅》六卷(樊光注。)<br/><br/>　　又六卷(孙炎注。)<br/><br/>　　又三卷(郭璞注。)<br/><br/>　　《集注尔雅》十卷(沈璇注。)<br/><br/>　　《尔雅音义》一卷(郭璞注。)<br/><br/>　　又二卷(曹宪撰。)<br/><br/>　　《尔雅图》一卷(郭璞注。)<br/><br/>　　《尔雅图赞》二卷(江灌注。)<br/><br/>　　《尔雅音》六卷(江灌注。)<br/><br/>　　《续尔雅》一卷(刘伯庄撰。)<br/><br/>　　《别国方言》十三卷(杨雄撰。)<br/><br/>　　《释名》八卷(刘熙撰。)<br/><br/>　　《广雅》四卷(张揖撰。)<br/><br/>　　《博雅》十卷(曹宪撰。)<br/><br/>　　《小尔雅》一卷(李轨撰。)<br/><br/>　　《纂文》三卷(何承天撰。)<br/><br/>　　《纂要》六卷(颜延之撰。)<br/><br/>　　《三苍》三卷(李斯等撰，郭璞解。)<br/><br/>　　《苍颉训诂》二卷(杜林撰。)<br/><br/>　　《三苍训诂》二卷(张揖撰。)<br/><br/>　　《埤苍》三卷(张揖撰。)<br/><br/>　　《广苍》一卷(樊恭撰。)<br/><br/>　　《说文解字》十五卷(许慎撰。)<br/><br/>　　《说文音隐》四卷<br/><br/>　　《字林》十卷(吕忱撰。)<br/><br/>　　《字统》二十卷(杨承庆撰。)<br/><br/>　　《玉篇》三十卷(顾野王撰。)<br/><br/>　　《字海》一百卷(大圣天后撰。)<br/><br/>　　《文字释训》三十卷(释宝志撰。)<br/><br/>　　《括字苑》十三卷(冯干撰。)<br/><br/>　　《字属篇》一卷(贾鲂撰。)<br/><br/>　　《古文奇字》二卷(郭训撰。)<br/><br/>　　《字旨篇》一卷(郭训撰。)<br/><br/>　　《古文字诂》二卷(张揖撰。)<br/><br/>　　《诏定古文官书》一卷(卫宏撰。)<br/><br/>　　《解字文》七卷(周成撰。)<br/><br/>　　《杂文字音》七卷(王延撰。)<br/><br/>　　《文字要说》一卷(王氏注。)<br/><br/>　　《字书》十卷<br/><br/>　　《古今八体六文书法》一卷<br/><br/>　　《四体书势》一卷(卫恒撰。)<br/><br/>　　《要用字苑》一卷(葛洪撰。)<br/><br/>　　《难要字》三卷<br/><br/>　　《文字集略》一卷(阮孝绪撰。)<br/><br/>　　《辩嫌音》二卷(杨休之撰。)<br/><br/>　　《文字指归》四卷(曹宪撰。)<br/><br/>　　《证俗音略》二卷(颜愍楚撰。)<br/><br/>　　《叙同音》三卷<br/><br/>　　《览字知源》三卷<br/><br/>　　《文字辩嫌》一卷(彭立撰。)<br/><br/>　　《声类》十卷(李登撰。)<br/><br/>　　《韵集》五卷(吕静撰。)<br/><br/>　　《韵略》一卷(杨休之撰。)<br/><br/>　　《四声韵略》十三卷(夏侯咏撰。)<br/><br/>　　《四声部》三十卷(张谅撰。)<br/><br/>　　《韵篇》十二卷(赵氏撰。)<br/><br/>　　《切韵》五卷(陆慈撰。)<br/><br/>　　《桂苑珠丛》一百卷(诸葛颖撰。)<br/><br/>　　《桂苑珠丛略要》二十卷<br/><br/>　　《急就章》一卷(史游撰，曹寿解。)<br/><br/>　　《急就章注》一卷(颜之推撰。)<br/><br/>　　又一卷(颜师古撰。)<br/><br/>　　《凡将篇》一卷(司马相如撰。)<br/><br/>　　《飞龙篇篆草势》合三卷(崔瑗撰。)<br/><br/>　　《在昔篇》一卷(班固撰。)<br/><br/>　　《太甲篇》一卷(班固撰。)<br/><br/>　　《圣草章》一卷(蔡邕撰。)<br/><br/>　　《劝学篇》一卷(蔡邕撰。)<br/><br/>　　《黄初章》一卷<br/><br/>　　《吴章》一卷<br/><br/>　　《初学篇》一卷(朱嗣卿撰。)<br/><br/>　　《始学篇》十二卷(项峻撰。)<br/><br/>　　《少学集》十卷(杨方撰。)<br/><br/>　　《小学篇》一卷(王羲之撰。)<br/><br/>　　《续通俗文》二卷(李虔撰。)<br/><br/>　　《启疑》三卷(顾凯之撰。)<br/><br/>　　《诘幼文》三卷(颜延之撰。)<br/><br/>　　《辩字》一卷(戴规撰。)<br/><br/>　　《俗语难字》一卷(李少通撰。)<br/><br/>　　《文字志》三卷(王愔撰。)<br/><br/>　　《五十二体书》一卷(萧子云撰。)<br/><br/>　　《古来篆隶诂训名录》一卷<br/><br/>　　《书品》一卷(庾肩吾撰。)<br/><br/>　　《书后品》一卷(李嗣贞撰。)<br/><br/>　　《笔墨法》一卷<br/><br/>　　《鹿纸笔墨疏》一卷<br/><br/>　　《千字文》一卷(萧子范撰。)<br/><br/>　　又一卷(周兴嗣撰。)<br/><br/>　　《篆书千字文》一卷<br/><br/>　　《演千字文》五卷<br/><br/>　　《今字石经易篆》三卷<br/><br/>　　《今字石经尚书》五卷<br/><br/>　　《今字石经郑玄尚书》八卷<br/><br/>　　《三字石经尚书古篆》三卷<br/><br/>　　《今字石经毛诗》三卷<br/><br/>　　《今字石经仪礼》四卷<br/><br/>　　《三字石经左传古篆书》十三卷<br/><br/>　　《今字石经左传经》十卷<br/><br/>　　《今字石经公羊传》九卷<br/><br/>　　《今字石经论语》二卷(蔡邕注。)<br/><br/>　　《杂字书》八卷(释正度作。)<br/><br/>　　右小学一百五部，《尔雅》、《广雅》十八家，偏傍音韵杂字八十六家，凡七百九十七卷。<br/><br/>　　乙部史录，十三家，八百四十四部，一万七千九百四十六卷。<br/><br/>　　正史类一 编年类二 伪史类三 杂史类四<br/><br/>　　起居注类五 故事类六 职官类七 杂传类八<br/><br/>　　仪注类九 刑法类十 目录类十一 谱牒类十二<br/><br/>　　地理类十三<br/><br/>　　《史记》一百三十卷(司马迁作。)<br/><br/>　　又八十卷(裴骃集解。)<br/><br/>　　又一百三十卷(许子儒注。)<br/><br/>　　《史记音义》十三卷(徐广撰。)<br/><br/>　　《史记音义》三卷(邹诞生撰。)<br/><br/>　　又三十卷(刘伯庄撰。)<br/><br/>　　《汉书》一百十五卷(班固作。)<br/><br/>　　又一百二十卷(颜师古注。)<br/><br/>　　《御铨定汉书》八十一卷(郝处俊等撰。)<br/><br/>　　《汉书音训》一卷(服虔撰。)<br/><br/>　　《汉书集解音义》二十四卷(应劭撰。)<br/><br/>　　《汉书叙传》五卷(项岱撰。)<br/><br/>　　《汉书音义》九卷(孟康撰。)<br/><br/>　　《汉书集注》十四卷(晋灼注。)<br/><br/>　　《汉书音义》七卷(章昭撰。)<br/><br/>　　《汉书驳义》二卷(刘宝撰。)<br/><br/>　　《汉书新注》一卷(陆澄撰。)<br/><br/>　　《孔氏汉书音义抄》二卷(孔文详撰。)<br/><br/>　　《汉书续训》二卷(章棱撰。)<br/><br/>　　《汉书训纂》三十卷(姚察撰。)<br/><br/>　　《汉书音义》二十六卷(刘嗣等撰。)<br/><br/>　　《汉书音》二卷(夏侯泳撰。)<br/><br/>　　又十二卷(包恺撰。)<br/><br/>　　又十二卷(萧该撰。)<br/><br/>　　《汉书决疑》十二卷(颜延年撰。)<br/><br/>　　《汉书古今集义》二十卷(顾胤撰。)<br/><br/>　　《汉书正义》三十卷(释务静撰。)<br/><br/>　　《汉书正名氏义》十三卷<br/><br/>　　《汉书辩惑》三十卷(李善撰。)<br/><br/>　　《汉书律历志音义》一卷(阴景伦作。)<br/><br/>　　《汉书英华》八卷<br/><br/>　　《东观汉记》一百二十七卷(刘珍撰。)<br/><br/>　　《后汉书》一百三十三卷(谢承撰。)<br/><br/>　　《后汉记》一百卷(薛莹作。)<br/><br/>　　《后汉书》八十三卷(司马彪撰。)<br/><br/>　　又五十八卷(刘义庆撰。)<br/><br/>　　《后汉书》三十一卷(华峤作。)<br/><br/>　　又一百二卷(谢沈撰。)<br/><br/>　　《后汉书外传》十卷(谢沈撰。)<br/><br/>　　《汉南纪》五十八卷(张莹撰。)<br/><br/>　　《后汉书》一百二卷(袁山松作。)<br/><br/>　　又九十二卷(范晔撰。)<br/><br/>　　《后汉书论赞》五卷(范晔撰。)<br/><br/>　　《后汉书》五十八卷(刘昭补注。)<br/><br/>　　又一百卷(皇太子贤注。)<br/><br/>　　《后汉书音》三卷(萧该作。)<br/><br/>　　又三卷(臧兢撰。)<br/><br/>　　《后汉书音义》二十七卷(章机撰。)<br/><br/>　　《魏书》四十四卷(王沈撰。)<br/><br/>　　《魏略》三十八卷(鱼豢撰。)<br/><br/>　　《魏国志》三十卷(陈寿撰，裴松之注。)<br/><br/>　　《晋书》八十九卷(王隐撰。)<br/><br/>　　又五十八卷(虞预撰。)<br/><br/>　　又十四卷(朱凤撰。)<br/><br/>　　又三十五卷(谢灵运撰。)<br/><br/>　　《晋中兴书》八十卷(何法盛撰。)<br/><br/>　　《晋书》一百一十卷(臧荣绪撰。)<br/><br/>　　又九卷(萧子云撰。)<br/><br/>　　又一百三十卷(许敬宗等撰。)<br/><br/>　　《宋书》四十二卷(徐爰撰。)<br/><br/>　　又四十六卷(孙严撰。)<br/><br/>　　又一百卷(沈约撰。)<br/><br/>　　《后魏书》一百三十卷(魏收撰。)<br/><br/>　　《后汉书》一百七卷(魏澹撰。)<br/><br/>　　又一百卷(张大素撰。)<br/><br/>　　《后周书》五十卷(令狐德棻撰。)<br/><br/>　　《隋书》八十五卷(魏徵等撰。)<br/><br/>　　又三十二卷(张大素撰。)<br/><br/>　　《齐书》五十九卷(萧子显撰。)<br/><br/>　　又八卷(刘陟撰。)<br/><br/>　　《梁书》三十四卷(谢昊、姚察等撰。)<br/><br/>　　又五十卷(姚思廉撰。)<br/><br/>　　《陈书》三卷(顾野王撰。)<br/><br/>　　又三卷(傅縡撰。) 又三十六卷(姚思廉撰。)<br/><br/>　　《北齐未修书》二十四卷(李德林撰。)<br/><br/>　　《北齐书》五十卷(李百药撰。)<br/><br/>　　又二十卷(张大素撰。)<br/><br/>　　《通史》六百二卷(梁武帝撰。)<br/><br/>　　《南史》八十卷(李延寿撰。)<br/><br/>　　《北史》一百卷(李延寿撰。)<br/><br/>　　右八十一部，《史记》六家，前汉二十五家，后汉十七家，魏三家，晋八家，宋三家，后魏三家，后周一家，隋二家，齐二家，梁二家，陈三家，北齐三家，都史三家，凡四千四百四十三卷。<br/><br/>　　《纪年》十四卷(汲冢书。)<br/><br/>　　《汉纪》三十卷(荀悦撰。)<br/><br/>　　《汉纪音义》三卷(崔浩撰。)<br/><br/>　　《汉皇德纪》三十卷(侯瑾撰。)<br/><br/>　　《后汉纪》三十卷(张璠撰。)<br/><br/>　　又三十卷(袁宏撰。)<br/><br/>　　《汉晋春秋》五十四卷(习凿齿撰。)<br/><br/>　　《汉灵献二帝纪》六卷(刘艾撰。)<br/><br/>　　《汉献帝春秋》十卷(袁晔撰。)<br/><br/>　　《山阳义纪》(乐资撰。)<br/><br/>　　《魏武本纪》三卷<br/><br/>　　《魏武春秋》二十卷(孙盛撰。)<br/><br/>　　《魏纪》十二卷(魏澹撰。)<br/><br/>　　《国纪》十卷(梁祚撰。)<br/><br/>　　《吴纪》十卷(环济撰。)<br/><br/>　　《晋帝纪》四卷(陆机撰。)<br/><br/>　　《晋录》五卷<br/><br/>　　《晋纪》二十二卷(干宝作。)<br/><br/>　　又六十卷(干宝撰，刘协注。)<br/><br/>　　《晋阳秋》二十卷(檀道鸾注。)<br/><br/>　　《晋纪》二十卷(刘谦之撰。)<br/><br/>　　又十卷(曹嘉之撰。)<br/><br/>　　又四十五卷(徐广撰。)<br/><br/>　　《晋阳春秋》二十二卷(邓粲撰。)<br/><br/>　　《晋史草》三十卷(萧景畅撰。)<br/><br/>　　《晋纪》十一卷(邓粲撰。)<br/><br/>　　《战国春秋》二十卷(李概撰。)<br/><br/>　　《崇安记》二卷(周祗撰。)<br/><br/>　　又十卷(王韶之撰。)<br/><br/>　　《晋续记》五卷(郭季产撰。)<br/><br/>　　《三十国春秋》三十卷(萧方等撰。)<br/><br/>　　又一百卷(武敏之撰。)<br/><br/>　　《晋春秋略》二十卷(杜延业撰。)<br/><br/>　　《宋纪》三十卷(王智深撰。)<br/><br/>　　《宋略》二十卷(裴子野撰。)<br/><br/>　　《宋春秋》二十卷(鲍衡卿撰。)<br/><br/>　　《齐纪》二十卷(沈约撰。)<br/><br/>　　《齐春秋》三卷(吴均撰。)<br/><br/>　　《乘舆龙飞记》二卷(鲍衡卿撰。)<br/><br/>　　《梁典》三十卷(刘璠撰。)<br/><br/>　　又三十卷(何元之撰。)<br/><br/>　　《梁太清纪》十卷(萧韶撰。)<br/><br/>　　《皇帝纪》七卷<br/><br/>　　《梁撮要》三十卷(阴僧仁撰。)<br/><br/>　　《淮海乱离志》四卷(萧大圆撰。)<br/><br/>　　《栖凤春秋》五卷(臧严撰。)<br/><br/>　　《梁昭后略》十卷(姚最撰。)<br/><br/>　　《天启记》十卷(守节先生撰。)<br/><br/>　　《梁末代记》一卷<br/><br/>　　《后梁春秋》十卷(蔡允恭撰。)<br/><br/>　　《北齐记》二十卷<br/><br/>　　《北齐志》十七卷(王劭撰。)<br/><br/>　　《邺洛鼎峙记》十卷<br/><br/>　　《隋大业略记》三卷(赵毅撰。)<br/><br/>　　《隋后略》十卷(张大素撰。)<br/><br/>　　《蜀国志》十五卷(陈寿撰。)<br/><br/>　　《吴国志》二十一卷(陈寿撰，裴松之注。)<br/><br/>　　《吴书》五十五卷(章昭撰。)<br/><br/>　　《华阳国志》三卷(常璩撰。)<br/><br/>　　《蜀李书》九卷(常璩撰。)<br/><br/>　　《汉赵记》十卷(和苞撰。)<br/><br/>　　《赵石记》二十卷(田融撰。)<br/><br/>　　《二石记》二十卷(田融撰。)<br/><br/>　　《二石伪事》六卷(王度、隋翙等撰。)<br/><br/>　　《燕书》二十卷(范亨撰。)<br/><br/>　　《秦记》十一卷(裴景仁撰，杜惠明注。)<br/><br/>　　《凉记》十卷(张谘撰。)<br/><br/>　　《西河记》二卷(段龟龙撰。)<br/><br/>　　《南燕录》六卷(王景暄撰。)<br/><br/>　　《南燕书》五卷(张铨撰。)<br/><br/>　　《拓跋凉录》十卷<br/><br/>　　《燕志》十卷<br/><br/>　　《十六国春秋》一百二十卷(崔鸿撰。)<br/><br/>　　右七十五部，编年五十五家，杂伪国史二十家，凡一千四百十卷。<br/><br/>　　《周书》八卷(孔晁注。)<br/><br/>　　《古文锁语》四卷<br/><br/>　　《春秋前传》十卷(何承天撰。)<br/><br/>　　《春秋前传杂语》十卷(何承天撰。)<br/><br/>　　《周载》三十卷(孟仪注。)<br/><br/>　　《春秋国语》十卷(孔衍撰。)<br/><br/>　　《越绝书》十六卷(子贡撰。)<br/><br/>　　《吴越春秋》十二卷(赵晔撰。)<br/><br/>　　《吴越春秋削烦》五卷(杨方撰。)<br/><br/>　　《吴越春秋传》十卷(皇甫遵撰。)<br/><br/>　　《吴越记》六卷<br/><br/>　　《春秋后传》三十卷(乐资撰。)<br/><br/>　　《战国策》三十二卷(刘向撰。)<br/><br/>　　《战国策论》一卷(延笃撰。)<br/><br/>　　《战国策》三十二卷(高诱注。)<br/><br/>　　《鲁后春秋》二十卷(刘允济撰。)<br/><br/>　　《楚汉春秋》二十卷(陆贾撰。)<br/><br/>　　《汉尚书》十卷(孔衍撰。)<br/><br/>　　《汉春秋》十卷(孔衍撰。)<br/><br/>　　《后汉尚书》六卷(孔衍撰。)<br/><br/>　　《后汉春秋》六卷(孔衍撰。)<br/><br/>　　《后汉尚书》十四卷(孔衍撰。)<br/><br/>　　《后魏春秋》九卷(孔衍撰。)<br/><br/>　　《典略》五十卷(鱼豢撰。)<br/><br/>　　《三史要略》三十卷(张温撰。)<br/><br/>　　《正史削繁》十四卷(阮孝绪撰。)<br/><br/>　　《东殿新书》二百卷(高宗大帝撰。)<br/><br/>　　《史记要传》十卷(卫飒撰。)<br/><br/>　　《古史考》二十五卷(谯周撰。)<br/><br/>　　《史记正传》九卷(张莹撰。)<br/><br/>　　《史要》三十八卷(王延秀撰。)<br/><br/>　　《合史》二十卷<br/><br/>　　《史汉要集》二卷(王蔑撰。)<br/><br/>　　《后汉书抄》三十卷(葛洪撰。)<br/><br/>　　《后汉书略》二十五卷(张缅撰。)<br/><br/>　　《后汉书缵》十三卷(范晔撰。)<br/><br/>　　《后汉文武释论》二十卷(王越客撰。)<br/><br/>　　《三国评》三卷(徐众撰。)<br/><br/>　　《晋书钞》三十卷(张缅撰。)<br/><br/>　　《代谱》四百八十卷(周武帝敕撰。)<br/><br/>　　《汉末英雄记》十卷(王粲等撰。)<br/><br/>　　《九州春秋》九卷(司马彪撰。)<br/><br/>　　《魏阳秋异同》八卷(孙寿撰。)<br/><br/>　　《魏武本纪年历》五卷<br/><br/>　　《汉表》十卷(袁希之撰。)<br/><br/>　　《删补蜀记》七卷(王隐撰。)<br/><br/>　　《吴录》三十卷(张勃撰。)<br/><br/>　　《魏记》三十三卷(卢彦卿撰。)<br/><br/>　　《关东风俗传》六十三卷(宋孝王撰。)<br/><br/>　　《隋书》八十卷(王劭撰。)<br/><br/>　　《王业历》二卷(赵弘礼撰。)<br/><br/>　　《隋开业平陈记》十二卷(裴矩撰)<br/><br/>　　《古今注》八卷(伏无忌撰。)<br/><br/>　　《帝王本纪》十卷(来奥撰。)<br/><br/>　　《拾遗录》三卷(王嘉撰。)<br/><br/>　　《王子年拾遗记》十卷(萧绮录。)<br/><br/>　　《帝王略要》十二卷(环济撰。)<br/><br/>　　《先圣本纪》十卷(刘滔撰。)<br/><br/>　　《华夷帝王记》三十七卷(杨晔撰。)<br/><br/>　　《后汉杂事》十卷<br/><br/>　　《汉魏晋帝要记》三卷(贾匪之撰。)<br/><br/>　　《魏晋代语》十卷(郭颁撰。)<br/><br/>　　《吴朝人士品秩状》八卷(胡冲撰。)<br/><br/>　　《吴士人行状名品》二卷(虞尚撰。)<br/><br/>　　《江表传》五卷(虞溥撰。)<br/><br/>　　《晋诸公赞》二十二卷(傅畅撰。)<br/><br/>　　《晋后略记》五卷(荀绰撰。)<br/><br/>　　《宋拾遗录》十卷(谢绰撰。)<br/><br/>　　《宋齐语录》十卷(孔思尚撰。)<br/><br/>　　《帝王略论》五卷(虞世南撰。)<br/><br/>　　《十世兴王论》十卷(朱敬则撰。)<br/><br/>　　《洞历记》九卷(周树撰。)<br/><br/>　　《帝系谱》二卷(张愔等撰。)<br/><br/>　　《洞记》九卷(韦昭撰。)<br/><br/>　　《三五历记》二卷(徐整撰。)<br/><br/>　　《通历》二卷(徐整撰。)<br/><br/>　　《杂历》五卷(徐整撰。)<br/><br/>　　《国志历》五卷(孔衍撰。)<br/><br/>　　《帝王代记》十卷(皇甫谧撰。)<br/><br/>　　《年历》六卷(皇甫谧撰。)<br/><br/>　　《续帝王代记》十卷(何集撰。)<br/><br/>　　《十五代略》十卷(吉文甫撰。)<br/><br/>　　《吴历》六卷(胡冲撰。)<br/><br/>　　《晋历》二卷<br/><br/>　　《帝王代纪》十六卷<br/><br/>　　《年历帝纪》二十六卷(姚恭撰。)<br/><br/>　　《帝录》十卷(诸葛忱撰。)<br/><br/>　　《长历》十四卷<br/><br/>　　《历代记》三十卷(庾和之撰。)<br/><br/>　　《千年历》二卷<br/><br/>　　《千岁历》三卷(许氏作。)<br/><br/>　　《十代记》十卷(熊襄撰。)<br/><br/>　　《帝王年历》五卷(陶弘景撰。)<br/><br/>　　《分王年表》八卷(羊瑗撰。)<br/><br/>　　《历纪》十卷<br/><br/>　　《通历》七卷(李仁实撰。)<br/><br/>　　《帝王编年录》五十一卷(卢元福撰。)<br/><br/>　　《共和已来甲乙纪年》二卷(卢元福撰。)<br/><br/>　　《帝王纪录》三卷<br/><br/>　　右杂史一百二部，凡二千五百五十九卷。<br/><br/>　　《穆天子传》六卷(郭璞撰。)<br/><br/>　　《汉献帝起居注》五卷<br/><br/>　　《晋太始起居注》二十卷(李轨撰。)<br/><br/>　　《晋愍帝起居注》三十卷(李轨撰。)<br/><br/>　　《晋太康起居注》二十二卷(李轨撰。)<br/><br/>　　《晋永平起居注》八卷(李轨撰)<br/><br/>　　《晋建武大兴永昌起居注》二十二卷<br/><br/>　　《晋咸和起居注》十八卷(李轨撰。)<br/><br/>　　《晋咸康起居注》二十二卷(李轨撰。)<br/><br/>　　《晋建元起居注》四卷<br/><br/>　　《晋永和起居注》二十四卷<br/><br/>　　《晋升平起居注》十卷<br/><br/>　　《晋崇和兴宁起居注》五卷<br/><br/>　　《晋太和起居注》六卷<br/><br/>　　《晋咸安起居注》三卷<br/><br/>　　《晋宁康起居注》六卷<br/><br/>　　《晋太元起居注》五十二卷<br/><br/>　　《晋崇安起居注》十卷<br/><br/>　　《晋元兴起居注》九卷<br/><br/>　　《晋义熙起居注》三十四卷<br/><br/>　　《晋元熙起居注》二卷<br/><br/>　　《晋起居注》三百二十卷(刘道会撰。)<br/><br/>　　《宋永初起居注》六卷<br/><br/>　　《宋景平起居注》三卷<br/><br/>　　《宋元嘉起居注》六十卷<br/><br/>　　《宋大明起居注》八卷<br/><br/>　　《梁皇帝实录》三卷(周兴嗣撰。)<br/><br/>　　又五卷<br/><br/>　　《梁太清实录》八卷<br/><br/>　　《后魏起居注》二百七十六卷<br/><br/>　　《陈起居注》四十一卷<br/><br/>　　《太唐创业起居注》三卷(温大雅撰。)<br/><br/>　　《高祖实录》二十卷(房玄龄撰。)<br/><br/>　　《太宗实录》二十卷(房玄龄撰。)<br/><br/>　　《太宗实录》四十卷(长孙无忌撰。)<br/><br/>　　《高宗实录》三十卷(许敬宗撰。)<br/><br/>　　《述圣记》一卷(大圣天后撰。)<br/><br/>　　《高宗实录》一百卷(大圣天后撰。)<br/><br/>　　《圣母神皇实录》十八卷(宗秦客撰。)<br/><br/>　　《中宗皇帝实录》二十卷(吴兢撰。)<br/><br/>　　《汉武故事》二卷<br/><br/>　　《西京杂记》一卷(葛洪撰。)<br/><br/>　　《三辅旧事》一卷(韦氏撰。)<br/><br/>　　《秦汉已来旧事》八卷<br/><br/>　　《晋建武已来故事》三卷<br/><br/>　　《汉魏吴蜀旧事》八卷<br/><br/>　　《晋书杂诏书》一百卷<br/><br/>　　又二十八卷<br/><br/>　　《晋杂诏书》六十六卷<br/><br/>　　《晋诏书黄素制》五卷<br/><br/>　　《晋定品制》一卷<br/><br/>　　《晋太元副诏》二十一卷<br/><br/>　　《晋崇安元兴大亨副诏》八卷<br/><br/>　　《晋义熙诏》二十二卷<br/><br/>　　《晋故事》四十三卷<br/><br/>　　《晋诸杂故事》二十二卷<br/><br/>　　《尚书大事》二十一卷<br/><br/>　　《晋太始太康故事》五卷<br/><br/>　　《晋建武咸和咸康故事》四卷(孔愉撰。)<br/><br/>　　《晋建武以来故事》三卷<br/><br/>　　《修复山林故事》五卷(车灌撰。)<br/><br/>　　《先朝故事》二十卷(刘道会撰。)<br/><br/>　　《东宫旧事》十一卷(张敞撰。)<br/><br/>　　《交州杂故事》九卷<br/><br/>　　《四王起事》四卷(卢綝撰。)<br/><br/>　　《晋八王故事》十二卷(卢綝撰。)<br/><br/>　　《晋故事》三卷<br/><br/>　　《晋朝杂事》二卷<br/><br/>　　《江南故事》三卷<br/><br/>　　《大司马陶公故事》三卷<br/><br/>　　《郗太尉为尚书令故事》二卷<br/><br/>　　《桓公伪事》二卷(应德詹撰。)<br/><br/>　　《救襄阳上都督府事》一卷(王愆期撰。)<br/><br/>　　《荆江扬州迁代记》四卷<br/><br/>　　《宋永初诏》六卷<br/><br/>　　《宋元嘉诏》二十一卷<br/><br/>　　《晋宋旧事》一百三十卷<br/><br/>　　《中兴伐逆事》二卷<br/><br/>　　《东宫仪记》二十二卷(张镜撰。)<br/><br/>　　《东宫典记》七十卷(宇文恺等撰。)<br/><br/>　　《春坊要录》四卷(杜正伦撰。)<br/><br/>　　《春坊旧事》三卷<br/><br/>　　《汉官仪》十卷(应劭志。)<br/><br/>　　《公卿故事》二卷(王方庆撰。)<br/><br/>　　《汉官解故》三卷<br/><br/>　　《魏官仪》一卷(荀攸撰。)<br/><br/>　　《晋公卿礼秩》九卷(傅畅撰。)<br/><br/>　　《百官名》四十卷<br/><br/>　　《晋惠帝百官名》三卷(陆机撰。)<br/><br/>　　《晋官属名》四卷<br/><br/>　　《晋过江人士目》一卷<br/><br/>　　《晋永嘉流士》十三卷(卫禹撰。)<br/><br/>　　《登城三战簿》三卷<br/><br/>　　《百官阶次》一卷(范晔撰。)<br/><br/>　　《宋百官阶次》三卷(荀钦明撰。)<br/><br/>　　《百官春秋》十三卷(王道秀撰。)<br/><br/>　　《齐职仪》五十卷(范晔撰。)<br/><br/>　　《职官要录》三十卷(陶藻撰。)<br/><br/>　　《梁选簿》三卷(徐勉撰。)<br/><br/>　　《陈将军簿》一卷<br/><br/>　　《职令百官古今注》十卷(郭演之撰。)<br/><br/>　　《太建十一年百官簿状》二卷<br/><br/>　　《职员旧事》三十卷<br/><br/>　　右一百四部，列代起居注四十一家，列代故事四十二家，列代职官二十一家，凡二千二百三十三卷。<br/><br/>　　《三辅决录》七卷(赵岐撰，挚虞注。)<br/><br/>　　《海内先贤传》四卷(魏明帝撰。)<br/><br/>　　《海内先贤行状》三卷(李氏撰。)<br/><br/>　　《海内士品录》二卷(魏文帝撰。)<br/><br/>　　《四海耆旧传》一卷(李氏撰。)<br/><br/>　　《卢江七贤传》一卷<br/><br/>　　《陈留耆旧传》三卷(苏林撰。)<br/><br/>　　《陈留先贤像赞》一卷(陈英宗撰。)<br/><br/>　　《陈留志》十五卷(江敞撰。)<br/><br/>　　《汝南先贤传》三卷(周裴撰。)<br/><br/>　　《广州先贤传》七卷(陆胤撰。)<br/><br/>　　《诸国先贤传》一卷<br/><br/>　　《豫章旧志》八卷(徐整撰。)<br/><br/>　　《济北先贤传》一卷<br/><br/>　　《广陵列士传》一卷(华隔撰。)<br/><br/>　　《桂阳先贤画赞》五卷(张胜撰。)<br/><br/>　　《会稽记》四卷(朱育撰。)<br/><br/>　　《会稽典录》二十四卷(虞预撰。)<br/><br/>　　《会稽先贤传》五卷(谢承撰。)<br/><br/>　　《会稽后贤传》三卷(钟离岫撰。)<br/><br/>　　《会稽先贤像赞》四卷(贺氏撰。)<br/><br/>　　《会稽太守像赞》二卷(贺氏撰。)<br/><br/>　　《吴国先贤赞》三卷<br/><br/>　　《益部耆旧传》十四卷(陈寿撰。)<br/><br/>　　《鲁国先贤志》十四卷(白褒撰。)<br/><br/>　　《楚国先贤志》十二卷(杨方撰。)<br/><br/>　　《荆州先贤传》三卷(高范撰。)<br/><br/>　　《兖州山阳先贤赞》一卷(仲长统撰。)<br/><br/>　　《交州先贤传》四卷(范瑗撰。)<br/><br/>　　《襄阳耆旧传》五卷(习凿齿撰。)<br/><br/>　　《零陵先贤传》一卷<br/><br/>　　《徐州先贤传》一卷<br/><br/>　　《长沙旧邦传赞》三卷(刘彧撰。)<br/><br/>　　《徐州先贤传》九卷<br/><br/>　　《敦煌实录》二十卷(刘延明撰。)<br/><br/>　　《武昌先贤传》三卷(郭缘生撰。)<br/><br/>　　《海岱志》十卷(崔蔚祖撰。)<br/><br/>　　《吴郡钱塘先贤传》五卷(吴均撰。)<br/><br/>　　《幽州古今人物志》十三卷(阳休之撰。)<br/><br/>　　《孝子传》十五卷(萧广济撰。)<br/><br/>　　又八卷(师觉授撰。)<br/><br/>　　《孝子传赞》十五卷(王韶之撰。)<br/><br/>　　《孝子传》十卷(宗躬撰。)<br/><br/>　　《杂孝子传》二卷<br/><br/>　　《孝子传》一卷(虞盘佐撰。)<br/><br/>　　又三卷(徐广撰。)<br/><br/>　　《孝子传赞》十卷(郑缉之撰。)<br/><br/>　　《孝德传》三十卷(梁元帝撰。)<br/><br/>　　《孝友传》八卷(梁元帝撰。)<br/><br/>　　《忠臣传》三十卷(梁元帝撰。)<br/><br/>　　《显忠录》二十卷(元怿撰。)<br/><br/>　　《忠孝图传赞》二十卷(李袭誉撰。)<br/><br/>　　《英藩可录事》二卷(殷系撰。)<br/><br/>　　《自古诸侯王善恶录》二卷(魏徵撰。)<br/><br/>　　《列藩正论》三十卷(章怀太子撰)<br/><br/>　　《良吏传》十卷(钟岏撰。)<br/><br/>　　《丹阳尹传》十卷(梁元帝撰。)<br/><br/>　　《高士传》三卷(嵇康撰。)<br/><br/>　　《上古以来圣贤高士传赞》三卷(周续之撰。)<br/><br/>　　《高士传》七卷(皇甫谧撰。)<br/><br/>　　《续高士传》八卷(周弘让撰。)<br/><br/>　　《逸人传》三卷(张显撰。)<br/><br/>　　《逸人高士传》八卷(习凿齿撰。)<br/><br/>　　《名士传》三卷(袁宏撰。)<br/><br/>　　《竹林七贤论》二卷(戴逵撰。)<br/><br/>　　《真隐传》二卷(袁淑撰。)<br/><br/>　　《高士传》二卷(虞盘佐撰。)<br/><br/>　　《高隐传》二卷(阮孝绪撰。)<br/><br/>　　《七贤传》七卷(孟仲晖撰。)<br/><br/>　　《高才不遇传》四卷(刘昼撰。)<br/><br/>　　《列女传》二卷(刘向撰。)<br/><br/>　　《阴德传》二卷(范晏撰。)<br/><br/>　　《止足传》十卷(王子良撰。)<br/><br/>　　《同姓名录》一卷(梁元帝撰。)<br/><br/>　　《全德志》一卷(梁元帝撰。)<br/><br/>　　《高僧传》六卷(虞孝敬撰。)<br/><br/>　　《悼善列传》四卷<br/><br/>　　《幼童传》十卷(刘昭撰。)<br/><br/>　　《知己传》一卷(卢思道撰。)<br/><br/>　　《交游传》二卷(郑世翼撰。)<br/><br/>　　《秘录》二百七十卷(元晖等撰。)<br/><br/>　　《画赞》五十卷(汉明帝撰。)<br/><br/>　　《春秋列国名臣传》九卷(孙敏撰。)<br/><br/>　　《四科传赞》四卷(姚澹撰。)<br/><br/>　　《七国叙赞》十卷<br/><br/>　　《益州文翁学堂图》一卷<br/><br/>　　《孔子弟子传》五卷<br/><br/>　　《先儒传》五卷<br/><br/>　　《杂传》六十五卷<br/><br/>　　又九卷<br/><br/>　　又四十卷<br/><br/>　　《集记》一百卷(王孝恭撰。)<br/><br/>　　《东方朔传》八卷<br/><br/>　　《李固别传》七卷<br/><br/>　　《梁冀传》二卷<br/><br/>　　《何颙传》一卷<br/><br/>　　《曹瞒传》一卷(吴人作。)<br/><br/>　　《毌丘俭记》三卷<br/><br/>　　《管辂传》二卷(管辰撰。)<br/><br/>　　《诸葛亮隐没五事》一卷(郭冲撰。)<br/><br/>　　《玄晏春秋》二卷(皇甫谧撰。)<br/><br/>　　《薛常侍传》二卷(荀伯子撰。)<br/><br/>　　《桓玄传》二卷<br/><br/>　　《文林馆记》十卷(郑忱撰。)<br/><br/>　　《文士传》五十卷(张骘撰。)<br/><br/>　　《文馆词林文人传》一百卷(许敬宗撰。)<br/><br/>　　《列仙传赞》二卷(刘向撰。)<br/><br/>　　《神仙传》十卷(葛洪撰。)<br/><br/>　　《洞仙传》十卷(见素子撰。)<br/><br/>　　《高士老君内传》三卷(尹喜、张林亭撰。)<br/><br/>　　《老子传》一卷<br/><br/>　　《关令尹喜传》一卷(鬼谷先生撰，四皓注。)<br/><br/>　　《王乔传》一卷<br/><br/>　　《茅君内传》一卷<br/><br/>　　《汉武帝传》二卷<br/><br/>　　《清虚真人王君内传》一卷<br/><br/>　　《苏君记》一卷(周季通撰。)<br/><br/>　　《灵人辛玄子自序》一卷(辛玄子撰。)<br/><br/>　　《三天法师张君内传》一卷(王苌撰。)<br/><br/>　　《太极左仙公葛君内传》一卷(吕先生注。)<br/><br/>　　《紫阳真人周君传》一卷(华峤撰。)<br/><br/>　　《仙人马君阴君内传》一卷(赵升撰。)<br/><br/>　　《清虚真人裴君内传》一卷(郑子云撰。)<br/><br/>　　《紫虚元君南岳夫人内传》一卷(范邈撰。)<br/><br/>　　《九华真妃内记》一卷。<br/><br/>　　《许先生传》一卷(王羲之撰。)<br/><br/>　　《养性传》二卷<br/><br/>　　《周氏冥通记》一卷(陶弘景撰。)<br/><br/>　　《学道传》二十卷(马枢撰。)<br/><br/>　　《嵩高少室寇天师传》三卷(宋都能撰。)<br/><br/>　　《华阳子自序》一卷(茅处玄撰。)<br/><br/>　　《汉别国洞冥记》四卷(郭宪撰。)<br/><br/>　　《名僧传》三十卷(释宝唱撰。)<br/><br/>　　《比邱尼传》四卷(释宝唱撰。)<br/><br/>　　《高僧传》十四卷(释惠皎撰。)<br/><br/>　　《续高僧传》二十卷(释道宣撰。)<br/><br/>　　《续高僧传》三十卷(释道宜撰。)<br/><br/>　　《西域求法高僧传》二卷(释义净撰。)<br/><br/>　　《名僧录》十五卷(裴子野撰。)<br/><br/>　　《萨婆多部传》四卷(释僧佑撰。)<br/><br/>　　《草堂法师传》一卷(陶弘景撰。)<br/><br/>　　又一卷(萧理撰。)<br/><br/>　　《稠禅师传》一卷<br/><br/>　　《列异传》三卷(张华撰。)<br/><br/>　　《甄异传》三卷(戴祚撰。)<br/><br/>　　《征应集》二卷<br/><br/>　　《杂传》十卷<br/><br/>　　《搜神记》三十卷(干宝撰。)<br/><br/>　　《志怪》四卷(祖台之撰。)<br/><br/>　　又四卷(孔氏撰。)<br/><br/>　　《灵鬼志》三卷(荀氏撰。)<br/><br/>　　《鬼神列传》二卷(谢氏撰。)<br/><br/>　　《幽明录》三十卷(刘义庆撰。)<br/><br/>　　《齐谐记》七卷(东阳无疑撰。)<br/><br/>　　《续齐谐记》一卷(吴均撰。)<br/><br/>　　《古异传》三卷(袁仁寿撰。)<br/><br/>　　《述异记》十卷(祖冲之撰。)<br/><br/>　　《感应传》八卷(王延秀撰。)<br/><br/>　　《冥祥记》十卷(王琰撰。)<br/><br/>　　《续冥祥记》十一卷(王曼颖撰。)<br/><br/>　　《系应验记》一卷(陆果撰。)<br/><br/>　　《神录》五卷(刘之遴撰。)<br/><br/>　　《妍神记》十卷(梁元帝撰。)<br/><br/>　　《因果记》十卷(刘泳撰)<br/><br/>　　《近异录》二卷(刘质撰)<br/><br/>　　《冤魂志》三卷(颜之推撰。)<br/><br/>　　《集灵记》十卷(颜之推撰。)<br/><br/>　　《旌异记》十五卷(侯君素撰。)<br/><br/>　　《冥报记》二卷(唐临撰。)<br/><br/>　　《列女传》六卷(皇甫谧撰。)<br/><br/>　　《列女后传》十卷(颜原撰。)<br/><br/>　　《列女传》七卷(綦毋邃撰。)<br/><br/>　　《女记》十卷(杜预撰。)<br/><br/>　　《列女传序赞》一卷(孙夫人撰。)<br/><br/>　　《后妃记》四卷(虞通之撰。)<br/><br/>　　《列女传》一百卷(大圣天后撰。)<br/><br/>　　《古今内范记》一百卷<br/><br/>　　《内范要略》十卷<br/><br/>　　《保傅乳母传》一卷(大圣天后撰。)<br/><br/>　　右杂传一百九十四部，褒先贤耆旧三十九家，孝友十家，忠节三家，列藩三家，良史二家，高逸十八家，杂传五家，科录一家，杂传十一家，文士三家，仙灵二十六家，高僧十家，鬼神二十六家，列女十六家，凡一千九百七十八卷。<br/><br/>　　《汉旧仪》四卷(卫宏撰。)<br/><br/>　　《舆服志》一卷(董巴撰。)<br/><br/>　　《晋尚书仪曹新定仪注》四十一卷(徐广撰。)<br/><br/>　　《甲辰仪注》五卷<br/><br/>　　《车服杂注》一卷(徐广撰。)<br/><br/>　　《司徒仪注》五卷(干宝撰。)<br/><br/>　　《大驾卤簿》一卷<br/><br/>　　《冠婚仪》四卷<br/><br/>　　《晋杂仪注》二十一卷<br/><br/>　　《晋仪注》三十九卷<br/><br/>　　《诸王国杂仪》十卷<br/><br/>　　《宋仪注》三十六卷<br/><br/>　　《杂仪注》一百八卷<br/><br/>　　《杂府州郡仪》十卷(范汪撰。)<br/><br/>　　《晋尚书仪曹吉礼仪注》三卷<br/><br/>　　《古今舆服杂事》十卷(周迁撰。)<br/><br/>　　《梁祭地祇阴阳仪注》二卷(沈约撰。)<br/><br/>　　《宋仪注》二卷<br/><br/>　　《梁吉礼》十八卷(明山宾等撰。)<br/><br/>　　《梁吉礼仪注》十卷<br/><br/>　　《北齐吉礼》七十二卷(赵彦深撰。)<br/><br/>　　《陈吉礼仪注》五十卷(杂撰。)<br/><br/>　　《梁皇帝崩凶仪》十一卷(严植之撰。)<br/><br/>　　《隋吉礼》五十四卷(高颎等撰。)<br/><br/>　　《梁凶礼天子丧礼》五卷(严植之撰。)<br/><br/>　　《梁凶礼天子丧礼》七卷<br/><br/>　　《梁王侯已下凶礼》九卷(严植之撰。)<br/><br/>　　《梁太子妃薨凶仪注》九卷<br/><br/>　　《北齐王太子丧礼》十卷(赵彦深撰。)<br/><br/>　　《梁诸侯世子凶仪注》九卷<br/><br/>　　《梁宾礼》一卷(贺玚等撰。)<br/><br/>　　《隋书礼》七卷(高玚等撰。)<br/><br/>　　《梁嘉礼》三十五卷(司马蒨撰。)<br/><br/>　　《陈宾礼仪注》六卷(张彦志。)<br/><br/>　　《梁军礼》四卷(陆琏撰。)<br/><br/>　　《梁嘉礼仪注》二十一卷(司马蒨撰。)<br/><br/>　　《梁尚书仪注》十八卷(杂撰。)<br/><br/>　　《梁仪注》十卷(沈约撰。)<br/><br/>　　《梁陈大行皇帝崩仪注》八卷<br/><br/>　　《陈尚书曹仪注》二十卷(杂志。)<br/><br/>　　《陈诸帝后崩仪注》五卷<br/><br/>　　《陈杂吉仪志》三十卷<br/><br/>　　《梁大行皇后崩仪注》一卷<br/><br/>　　《陈皇太子妃薨仪注》五卷(仪曹志。)<br/><br/>　　《陈杂仪注凶仪》十三卷<br/><br/>　　《陈皇太后崩仪注》四卷(仪曹撰)<br/><br/>　　《陈杂仪注》六卷<br/><br/>　　《后魏仪注》三十二卷(常景撰。)<br/><br/>　　《理礼仪注》九卷(何点撰。)<br/><br/>　　《晋谥议》八卷<br/><br/>　　《魏明帝谥议》二卷(何晏撰。)<br/><br/>　　《魏氏郊丘》三卷<br/><br/>　　《晋简文谥议》四卷<br/><br/>　　《晋明堂郊社议》三卷(孔朝等撰。)<br/><br/>　　《魏台杂访议》三卷(高堂隆撰。)<br/><br/>　　《杂议》五卷(干宝撰。)<br/><br/>　　《晋七庙议》三卷(蔡谟撰)<br/><br/>　　《要典》三十九卷(王景之撰。)<br/><br/>　　《晋杂议》十卷(荀翙等撰。)<br/><br/>　　《皇典》五卷(丘孝仲撰。)<br/><br/>　　《齐典》四卷(王逸志。)<br/><br/>　　《吊答书仪》十卷(王俭撰。)<br/><br/>　　《太宗文皇帝政典》三卷(李延寿撰。)<br/><br/>　　《杂仪》三十卷(鲍昶撰。)<br/><br/>　　《书笔仪》二十卷(谢撰。)<br/><br/>　　《妇人书仪》八卷(唐瑾撰。)<br/><br/>　　《皇室书仪》十三卷(鲍行卿撰。)<br/><br/>　　《大唐书仪》十卷(裴矩撰。)<br/><br/>　　《童悟》十三卷<br/><br/>　　《封禅录》十卷(孟利贞撰。)<br/><br/>　　《皇帝封禅仪》六卷(令狐德棻撰。)<br/><br/>　　《玉玺谱》一卷(僧约贞撰。)<br/><br/>　　《神岳封禅仪注》十卷(裴守贞撰。)<br/><br/>　　《玉玺正录》一卷(徐令信撰。)<br/><br/>　　《传国玺》十卷(姚察撰。)<br/><br/>　　《大享明堂仪注》二卷(郭山惲撰。)<br/><br/>　　《明堂义》一卷(张大瓒撰。)<br/><br/>　　《明堂仪注》七卷(姚璠等撰。)<br/><br/>　　《亲享太庙仪》三卷(郭山惲撰。)<br/><br/>　　《皇太子方岳亚献仪》二卷<br/><br/>　　右仪注八十四部，凡一千一百四十六卷。<br/><br/>　　《汉建武律令故事》三卷<br/><br/>　　《律略论》五卷(刘邵撰。)<br/><br/>　　《汉朝驳义》三十卷(应劭撰。)<br/><br/>　　《汉名臣奏》三十卷(陈寿撰。)<br/><br/>　　又二十九卷<br/><br/>　　《廷尉决事》二十卷<br/><br/>　　《廷尉驳事》十一卷<br/><br/>　　《廷尉杂诏书》二十六卷<br/><br/>　　《晋令》四十卷(贾充等撰。)<br/><br/>　　《刑法律本》二十一卷(贾充等撰。)<br/><br/>　　《南台奏事》二十二卷<br/><br/>　　《晋驳事》四卷<br/><br/>　　《晋弹事》九卷<br/><br/>　　《齐永明律》八卷(宋躬撰。)<br/><br/>　　《梁律》二十卷(蔡法度撰。)<br/><br/>　　《梁令》三十卷(蔡法度撰。)<br/><br/>　　《梁科》二卷(蔡法度撰。)<br/><br/>　　《陈令》三十卷(范泉等撰。)<br/><br/>　　《陈科》三十卷(范泉志。)<br/><br/>　　《北齐律》二十卷(赵郡王睿撰。)<br/><br/>　　《北齐令》八卷<br/><br/>　　《周大律》二十五卷(赵肃等撰。)<br/><br/>　　《隋律》十二卷(高颎等撰。)<br/><br/>　　《隋大业律》十八卷<br/><br/>　　《隋开皇令》三十卷(裴正等撰。)<br/><br/>　　《法例》二卷(崔知悌等撰。)<br/><br/>　　《令律》十二卷(裴寂撰。)<br/><br/>　　《律疏》三十卷(长孙无忌撰。)<br/><br/>　　《武德令》三十一卷(裴寂等撰。)<br/><br/>　　《贞观格》十八卷(房玄龄撰。)<br/><br/>　　《永徽散行天下格中本》七卷<br/><br/>　　永徽留本司行中本》十八卷(源直心等撰。)<br/><br/>　　《永徽令》三十卷<br/><br/>　　《永徽留本司格后本》十一卷(刘仁轨撰。)<br/><br/>　　《永徽成式》十四卷<br/><br/>　　《永徽散颁天下格》七卷<br/><br/>　　《永徽留本司行格》十八卷(长孙无忌撰。)<br/><br/>　　《永徽中式本》四卷<br/><br/>　　《垂拱式》二十卷<br/><br/>　　《垂拱格》二卷<br/><br/>　　《垂拱留司格》六卷(裴居道撰。)<br/><br/>　　《律解》二十一卷(张斐撰。)<br/><br/>　　《开元前格》十卷(刘崇等撰。)<br/><br/>　　《开元后格》九卷(宋璟等撰。)<br/><br/>　　《令》三十卷<br/><br/>　　《式》二十卷(姚崇等撰。)<br/><br/>　　右刑法五十一部，凡八百一十四卷。<br/><br/>　　《七略别录》二十卷(刘向撰。)<br/><br/>　　《七略》七卷(刘歆撰。)<br/><br/>　　《今书七志》七十卷(王俭撰，贺纵补。)<br/><br/>　　《七录》十二卷(阮孝绪撰。)<br/><br/>　　《中书簿》十四卷(荀勖撰。)<br/><br/>　　《元徽元年书目》四卷(王俭撰。)<br/><br/>　　《梁天监四年书目》四卷(丘宾卿撰。)<br/><br/>　　《陈天嘉四部书目》四卷<br/><br/>　　《隋开皇四年书目》四卷(牛弘撰。)<br/><br/>　　《隋开皇二十年书目》四卷(王邵撰)<br/><br/>　　《史目》三卷(杨松珍撰。)<br/><br/>　　《文章志》四卷(挚虞撰。)<br/><br/>　　《新撰文章家集》五卷(荀勖撰。)<br/><br/>　　《续文章志》二卷(傅亮撰。)<br/><br/>　　《义熙已来杂集目录》三卷(丘深之撰。)<br/><br/>　　《名手画录》一卷<br/><br/>　　《法书目录》六卷(虞和撰。)<br/><br/>　　《群书四录》二百卷(元行冲撰。)<br/><br/>　　右杂四部书目十八部，凡二百一十七卷。<br/><br/>　　《世本》四卷(宋衷撰。)<br/><br/>　　《世本别录》一卷<br/><br/>　　《帝谱世本》七卷(宋均撰。)<br/><br/>　　《世本谱》三卷<br/><br/>　　《汉氏帝王谱》二卷<br/><br/>　　《司马氏世家》二卷<br/><br/>　　《百家集谱》十卷(王俭撰。)<br/><br/>　　《百家谱》三十卷(王僧孺撰。)<br/><br/>　　《氏族要状》十五卷(贾希景撰。)<br/><br/>　　《永元中表簿》六卷<br/><br/>　　《姓氏英贤谱》一百卷(贾执撰。)<br/><br/>　　《百家谱》五卷(贾执撰。)<br/><br/>　　《国亲皇太子传》四卷(贾冠撰。)<br/><br/>　　《大同四年中表簿》三卷<br/><br/>　　《齐梁宗簿》三卷<br/><br/>　　《后魏辩宗录》二卷(元晖业撰。)<br/><br/>　　《姓苑》十卷(何承天撰。)<br/><br/>　　《后魏谱》二卷<br/><br/>　　《后魏方司格》一卷<br/><br/>　　《十八州谱》七百一十二卷(王僧孺撰。)<br/><br/>　　《冀州谱》七卷<br/><br/>　　《洪州谱》九卷<br/><br/>　　《袁州谱》七卷<br/><br/>　　《大唐氏族志》一百卷(高士廉撰。)<br/><br/>　　《姓氏谱》二百卷(许敬宗撰。)<br/><br/>　　《著姓略记》十卷(路敬淳撰。)<br/><br/>　　《衣冠谱》六十卷(路敬淳撰。)<br/><br/>　　《大唐姓族系录》二百卷(柳冲撰。)<br/><br/>　　《褚氏家传》一卷(褚结撰，褚陶注。)<br/><br/>　　《殷氏家传》三卷(殷敬等撰。)<br/><br/>　　《桂氏世传》七卷(桂颜撰。)<br/><br/>　　《邵氏家传》十卷<br/><br/>　　《杨氏谱》一卷<br/><br/>　　《苏氏谱》一卷<br/><br/>　　《韦氏家传》三卷(皇甫谧撰。)<br/><br/>　　《王氏家传》二十一卷<br/><br/>　　《江氏家传》七卷(江统撰。)<br/><br/>　　《暨氏家传》一卷<br/><br/>　　《虞氏家传》五卷(虞览撰。)<br/><br/>　　《裴氏家记》三卷(裴松之撰。)<br/><br/>　　《孙氏谱记》十五卷<br/><br/>　　《诸葛传》五卷<br/><br/>　　《曹氏家传》一卷(曹毗撰。)<br/><br/>　　《荀氏家传》十卷(荀伯子撰。)<br/><br/>　　《诸王传》一卷<br/><br/>　　《陆史》十五卷(陆煦撰。)<br/><br/>　　《明氏世录》五卷(明粲撰。)<br/><br/>　　《庾氏家传》三卷(庾守业撰。)<br/><br/>　　《韦氏谱》十卷(韦鼎等撰。)<br/><br/>　　《尔朱氏家传》二卷(王邵撰。)<br/><br/>　　《何妥家传》二卷<br/><br/>　　《令狐家传》一卷(令狐德撰。)<br/><br/>　　《裴若弼家传》一卷<br/><br/>　　《敦煌张氏家传》二十卷(张太素撰。)<br/><br/>　　《裴氏家牒》二十卷(裴守贞撰。)<br/><br/>　　右杂谱牒五十五部，凡一千六百九十一卷。<br/><br/>　　《山海经》十八卷(郭璞撰。)<br/><br/>　　《山海经图赞》二卷(郭璞撰。)<br/><br/>　　《山海经音》二卷<br/><br/>　　《水经》二卷(郭璞撰。)<br/><br/>　　又四十卷(郦道元注。)<br/><br/>　　《三辅黄图》一卷<br/><br/>　　《汉宫阁簿》三卷<br/><br/>　　《洛阳宫殿簿》三卷<br/><br/>　　《关中记》一卷(潘岳撰。)<br/><br/>　　《洛阳记》一卷(陆机撰。)<br/><br/>　　《西京杂记》一卷(葛洪撰。)<br/><br/>　　《洛阳图》一卷(杨佺期撰。)<br/><br/>　　《洛阳记》一卷(戴延之撰。)<br/><br/>　　《庙记》一卷<br/><br/>　　《洛阳伽蓝记》五卷(阳衒之撰。)<br/><br/>　　《西京记》三卷(薛冥志。)<br/><br/>　　《东都记》三十卷(邓行俨撰。)<br/><br/>　　《分吴会丹阳三郡记》三卷<br/><br/>　　《陈留风俗传》三卷(圈称撰。)<br/><br/>　　《风土记》十卷(周处撰。)<br/><br/>　　《吴地记》一卷(张勃撰。)<br/><br/>　　《南雍州记》三卷(郭仲彦撰。)<br/><br/>　　《南徐州记》二卷(山谦之撰。)<br/><br/>　　《东阳记》一卷(郑缉之撰。)<br/><br/>　　《京口记》二卷(刘损之撰。)<br/><br/>　　《湘州图记》一卷<br/><br/>　　《徐地录》一卷(刘芳撰。)<br/><br/>　　《齐州记》四卷(李叔布撰。)<br/><br/>　　《中岳颍川志》五卷(樊文深撰。)<br/><br/>　　《润州图经》二十卷(孙处玄撰。)<br/><br/>　　《地记》五卷(太康三年撰。)<br/><br/>　　《州郡县名》五卷(太康三年撰。)<br/><br/>　　《十三州志》十四卷(阚骃撰。)<br/><br/>　　《魏诸州记》二十卷<br/><br/>　　《地理书》一百五十卷(陆澄撰。)<br/><br/>　　《地记》二百五十二卷(任昉撰。)<br/><br/>　　《杂志记》十二卷<br/><br/>　　《杂地记》五卷<br/><br/>　　《国郡城记》九卷(周明帝撰。)<br/><br/>　　《舆地志》三十卷(顾野王撰。)<br/><br/>　　《周地图》九十卷<br/><br/>　　《隋图经集记》一百卷(郎蔚之撰。)<br/><br/>　　《区宇图》一百二十八卷(虞茂撰。)<br/><br/>　　《括地志序略》五卷(魏王泰撰。)<br/><br/>　　《交州异物志》一卷(杨孚撰。)<br/><br/>　　《畅异物志》一卷(陈祈撰。)<br/><br/>　　《南州异物志》一卷(万震撰。)<br/><br/>　　《扶南异物志》一卷(朱应撰。)<br/><br/>　　《临海水土异物志》一卷(沈莹撰。)<br/><br/>　　《江记》五卷(庾仲雍撰。)<br/><br/>　　《汉水记》五卷(庾仲雍撰。)<br/><br/>　　《寻江源记》五卷(庾仲雍撰。)<br/><br/>　　又一卷<br/><br/>　　《四海百川水记》一卷(释道安撰。)<br/><br/>　　《西征记》一卷(戴祚撰。)<br/><br/>　　《述征记》二卷(郭缘生撰。)<br/><br/>　　《隋王入沔记》十卷(沈怀文撰。)<br/><br/>　　《舆驾东幸记》一卷(薛泰撰。)<br/><br/>　　《述行记》二卷(姚最撰。)<br/><br/>　　《魏聘使行记》五卷<br/><br/>　　《巡总扬州记》七卷(诸葛颖撰。)<br/><br/>　　《诸郡土俗物产记》十九卷<br/><br/>　　《京兆郡方物志》三十卷<br/><br/>　　《十洲记》一卷(东方朔撰。)<br/><br/>　　《神异经》二卷(东方朔撰。)<br/><br/>　　《蜀王本纪》一卷(杨雄撰。)<br/><br/>　　《三巴记》一卷(谯周撰。)<br/><br/>　　《外国传》一卷(释智猛撰。)<br/><br/>　　《历国传》二卷(释法盛撰。)<br/><br/>　　《南越志》五卷(沈怀远撰。)<br/><br/>　　《日南传》一卷<br/><br/>　　《职贡图》一卷(梁元帝撰。)<br/><br/>　　《林邑国记》一卷<br/><br/>　　《真腊国事》一卷<br/><br/>　　《魏国己西十一国事》一卷(宋云撰。)<br/><br/>　　《交州已来外国传》一卷<br/><br/>　　《奉使高丽记》一卷<br/><br/>　　《西域道里记》三卷<br/><br/>　　《赤土国记》二卷(常骏等撰。)<br/><br/>　　《高丽风俗》一卷(裴矩撰。)<br/><br/>　　《中天竺国行记》十卷(王玄策撰。)<br/><br/>　　《西南蛮入朝首领记》一卷<br/><br/>　　《职方记》十六卷<br/><br/>　　《长安四年十道图》十三卷<br/><br/>　　《开元三年十道图》十卷<br/><br/>　　《剑南地图》二卷<br/><br/>　　右地理九十三部，凡一千七百八十二卷。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1428-26493.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1428-26495.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1428.html" action-type="chapterComment" class="comment"><i></i>旧唐书章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

