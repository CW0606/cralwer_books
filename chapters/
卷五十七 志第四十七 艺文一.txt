<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《新唐书》正文_卷五十七 志第四十七 艺文一_（宋）欧阳修、宋祁作品 - 维普阅读网</title>
<meta name="keywords" content="新唐书,新唐书原文,新唐书阅读,卷五十七 志第四十七 艺文一全文,（宋）欧阳修、宋祁作品" />
<meta name="description" content="新唐书原文阅读,卷五十七 志第四十七 艺文一全文在线阅读,（宋）欧阳修、宋祁作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1429-26722.html";
var nextpage="novel-read-1429-26724.html";
var indexpage = "novel-chapter-1429.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1429.html">新唐书</a></strong>
<strong><a href="novel-chapter-1429.html">新唐书目录</a></strong>
<span>卷五十七 志第四十七 艺文一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1429-26722.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷五十七 志第四十七 艺文一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=（宋）欧阳修、宋祁&amp;searchsubmit=yes"  target="_blank">（宋）欧阳修、宋祁</a><span class="divide">|</span>发布时间：2016-08-01 22:30:35<span class="divide">|</span></p>
<div class="page-body">
<div class="page-content">
<p>自《六经》焚于秦而复出于汉，其师傅之道中绝，而简编脱乱讹缺，学者莫得其本真，于是诸儒章句之学兴焉。其后传注、笺解、义疏之流，转相讲述，而圣道粗明，然其为说固已不胜其繁矣。至于上古三皇五帝以来世次，国家兴灭终始，僣窃伪乱，史官备矣。而传记、小说，外暨方言、地理、职官、氏族，皆出于史官之流也。自孔子在时，方脩明圣经以绌缪异，而老子著书论道德。接乎周衰，战国游谈放荡之士，田骈、慎到、列、庄之徒，各极其辩；而孟轲、荀卿始专脩孔氏，以折异端。然诸子之论，各成一家，自前世皆存而不绝也。夫王迹熄而《诗》亡，《离骚》作而文辞之士兴。历代盛衰，文章与时高下。然其变态百出，不可穷极，何其多也。自汉以来，史官列其名氏篇第，以为六艺、九种、七略；至唐始分为四类，曰经、史、子、集。而藏书之盛，莫盛于开元，其著录者，五万三千九百一十五卷，而唐之学者自为之书者，又二万八千四百六十九卷。呜呼，可谓盛矣！<br/><br/>　　《六经》之道，简严易直而天人备，故其愈久而益明。其余作者众矣，质之圣人，或离或合。然其精深闳博，各尽其术，而怪奇伟丽，往往震发于其间，此所以使好奇博爱者不能忘也。然凋零磨灭，亦不可胜数，岂其华文少实，不足以行远欤？而俚言俗说，猥有存者，亦其有幸不幸者欤？今著于篇，有其名而亡其书者，十盖五六也，可不惜哉。<br/><br/>　　初，隋嘉则殿书三十七万卷，至武德初，有书八万卷，重复相糅。王世充平，得隋旧书八千余卷，太府卿宋遵贵监运东都，浮舟溯河，西致京师，经砥柱舟覆，尽亡其书。贞观中，魏征、虞世南、颜师古继为秘书监，请购天下书，选五品以上子孙工书者为书手，缮写藏于内库，以宫人掌之。玄宗命左散骑常侍、昭文馆学士马怀素为脩图书使，与右散骑常侍、崇文馆学士褚无量整比。会幸东都，乃就乾元殿东序检校。无量建议：御书以宰相宋璟、苏颋同署，如贞观故事。又借民间异本传录。及还京师，迁书东宫丽正殿，置修书院于著作院。其后大明宫光顺门外、东都明福门外，皆创集贤书院，学士通籍出入。既而太府月给蜀郡麻纸五千番，季给上谷墨三百三十六丸，岁给河间、景城、清河、博平四郡兔千五百皮为笔材。两都各聚书四部，以甲、乙、丙、丁为次，列经、史、子、集四库。其本有正有副，轴带帙签皆异色以别之。<br/><br/>　　安禄山之乱，尺简不藏。元载为相，奏以千钱购书一卷，又命拾遗苗发等使江淮括访。至文宗时，郑覃侍讲，进言经籍未备，因诏秘阁搜采，于是四库之书复完，分藏于十二库。黄巢之乱，存者盖鲜。昭宗播迁，京城制置使孙惟晟敛书本军，寓教坊于秘阁，有诏还其书，命监察御史韦昌范等诸道求购，及徙洛阳，荡然无遗矣。<br/><br/>　　甲部经录，其类十一：一曰《易》类，二曰《书》类，三曰《诗》类，四曰《礼》类，五曰《乐》类，六曰《春秋》类，七曰《孝经》类，八曰《论语》类，九曰谶纬类，十曰经解类，十一曰小学类。凡著录四百四十家，五百九十七部，六千一百四十五卷。不著录一百一十七家，三千三百六十卷。<br/><br/>　　《连山》十卷<br/><br/>　　司马膺注《归藏》十三卷<br/><br/>　　《周易》卜商《传》二卷<br/><br/>　　孟喜《章句》十卷<br/><br/>　　京房《章句》十卷<br/><br/>　　费直《章句》四卷<br/><br/>　　马融《章句》十卷<br/><br/>　　荀爽《章句》十句<br/><br/>　　郑玄注《周易》十卷<br/><br/>　　刘表《注》五卷<br/><br/>　　董遇《注》十卷<br/><br/>　　宋忠《注》十卷<br/><br/>　　王肃《注》十卷<br/><br/>　　王弼《注》七卷<br/><br/>　　又《大衍论》三卷<br/><br/>　　虞翻《注》九卷<br/><br/>　　陆绩《注》十三卷<br/><br/>　　姚信《注》十卷<br/><br/>　　荀辉《注》十卷<br/><br/>　　蜀才《注》十卷<br/><br/>　　王廙《注》十卷<br/><br/>　　干宝《注》十卷<br/><br/>　　又《爻义》一卷<br/><br/>　　黄颖《注》十卷<br/><br/>　　崔浩《注》十卷<br/><br/>　　崔觐《注》十三卷<br/><br/>　　何胤《注》十卷<br/><br/>　　卢氏《注》十卷<br/><br/>　　傅氏《注》十四卷<br/><br/>　　王又玄《注》十卷<br/><br/>　　王凯冲《注》十卷<br/><br/>　　荀氏《九家集解》十卷<br/><br/>　　马、郑、二王《集解》十卷<br/><br/>　　王弼、韩康伯《注》十卷<br/><br/>　　二王《集解》十卷<br/><br/>　　张璠《集解》十卷<br/><br/>　　又《略论》一卷<br/><br/>　　谢万注《系辞》二卷<br/><br/>　　桓玄注《系辞》二卷<br/><br/>　　荀谚注《系辞》二卷<br/><br/>　　荀柔之注《系辞》二卷<br/><br/>　　宋褰注《系辞》二卷<br/><br/>　　宋明帝注《义疏》二十卷<br/><br/>　　张该等《群臣讲易疏》二十卷<br/><br/>　　梁武帝《大义》二十卷<br/><br/>　　又《大义疑问》二十卷<br/><br/>　　萧伟《发义》一卷<br/><br/>　　又《几义》一卷<br/><br/>　　萧子政《义疏》十四卷<br/><br/>　　又《系辞义》二卷<br/><br/>　　张讥《讲疏》三十卷<br/><br/>　　何妥《讲疏》十三卷<br/><br/>　　褚仲都《讲疏》十六卷<br/><br/>　　梁蕃《文句义疏》二十卷<br/><br/>　　又《开题论序疏》十卷<br/><br/>　　《释序义》三卷<br/><br/>　　刘瓛《系辞义疏》二卷<br/><br/>　　又《乾坤义疏》一卷<br/><br/>　　钟会《周易论》四卷<br/><br/>　　范氏《周易论》四卷<br/><br/>　　应吉甫《明易论》一卷<br/><br/>　　邹湛《统略论》三卷<br/><br/>　　阮长成、阮仲容《难答论》二卷<br/><br/>　　宋处宗《通易论》一卷<br/><br/>　　宣聘《通易象论》一卷<br/><br/>　　栾肇《通易象论》一卷<br/><br/>　　袁宏《略谱》一卷<br/><br/>　　杨乂《卦序论》一卷<br/><br/>　　沈熊《周易谱》一卷<br/><br/>　　《杂音》三卷<br/><br/>　　任希古注《周易》十卷<br/><br/>　　《周易正义》十六卷(国子祭酒孔颖达、颜师古、司马才章、王恭，太学博士马嘉运，太学助教赵乾叶、王谈、于志宁等奉诏撰，四门博士苏德融、赵弘智覆审。)<br/><br/>　　陆德明《周易文句义疏》二十四卷<br/><br/>　　《文外大义》二卷<br/><br/>　　阴弘道《周易新传疏》十卷(颢子，临涣令。)<br/><br/>　　薛仁贵《周易新注本义》十四卷<br/><br/>　　王勃《周易发挥》五卷<br/><br/>　　玄宗《周易大衍论》三卷<br/><br/>　　李鼎祚《集注周易》十七卷<br/><br/>　　东乡助《周易物象释疑》一卷<br/><br/>　　僧一行《周易论》(卷亡。)<br/><br/>　　又《大衍玄图》一卷<br/><br/>　　《义决》一卷<br/><br/>　　《大衍论》二十卷<br/><br/>　　崔良佐《易忘象》(卷亡。)<br/><br/>　　元载集注《周易》一百卷<br/><br/>　　李吉甫注《一行易》(卷亡。)<br/><br/>　　卫元嵩《元包》十卷(苏源明传，李江注。)<br/><br/>　　高定《周易外传》二十二卷(郢子，京兆府参军。)<br/><br/>　　裴通《易书》一百五十卷(字又玄，士淹子，文宗访以《易》义，令进所撰书。)<br/><br/>　　卢行超《易义》五卷(字孟起，大中六合丞。)<br/><br/>　　陆希声《周易传》二卷<br/><br/>　　右《易》类七十六家，八十八部，六百六十五卷。(失姓名一家，李鼎祚以下不著录十一家，三百二十九卷。)<br/><br/>　　《古文尚书》孔安国《传》十三卷<br/><br/>　　谢沈《注》十三卷<br/><br/>　　王肃《注》十卷<br/><br/>　　又《释驳》五卷<br/><br/>　　范甯《注》十卷<br/><br/>　　李颙《集注》十卷<br/><br/>　　又《新释》二卷<br/><br/>　　《要略》二卷<br/><br/>　　姜道盛《集注》十卷<br/><br/>　　徐邈注《逸篇》三卷<br/><br/>　　伏胜注《大传》三卷<br/><br/>　　又《畅训》一卷<br/><br/>　　刘向《洪范五行传论》十一卷<br/><br/>　　马融《传》十卷<br/><br/>　　王肃《孔安国问答》三卷<br/><br/>　　郑玄注《古文尚书》九卷<br/><br/>　　又《注释问》四卷<br/><br/>　　(王粲问，田琼、韩益正。)<br/><br/>　　吕文优《义注》三卷<br/><br/>　　伊说《释义》四卷<br/><br/>　　顾欢《百问》一卷<br/><br/>　　巢猗《百释》三卷<br/><br/>　　又《义疏》十卷<br/><br/>　　费甝《义疏》十卷<br/><br/>　　任孝恭《古文大义》二十卷<br/><br/>　　蔡大宝《义疏》三十卷<br/><br/>　　刘焯《义疏》三十卷<br/><br/>　　顾彪《古文音义》五卷<br/><br/>　　又《文外义》一卷<br/><br/>　　刘炫《述义》二十卷<br/><br/>　　王俭《音义》四卷<br/><br/>　　王玄度注《尚书》十三卷<br/><br/>　　王元感《尚书纠缪》十卷<br/><br/>　　《今文尚书》十三卷(开元十四年，玄宗以《洪范》"无偏无颇"声不协，诏改为"无偏无陂"。天宝三载，又诏集贤学士卫包改古文从今文。)<br/><br/>　　《尚书正义》二十卷(国子祭酒孔颖达、太学博士王德韶、四门助教李子云等奉诏撰。四门博士朱长才、苏德融，太学助教隋德素，四门助教王士雄、赵弘智覆审。太尉扬州都督长孙无忌、司空李勣、左仆射于志宁、右仆射张行成、吏部尚书侍中高季辅吏部尚书褚遂良、中书令柳奭、弘文馆学士谷那律刘伯庄、太学博士贾公彦范义郡齐威、太常博士柳士宣孔志约、四门博士赵君赞、右内率府长史弘文馆直学士薛伯珍、国子助教史士弘、太学助教郑祖玄周玄达、四门助教李玄植王真儒与王德韶、隋德素等刊定。)<br/><br/>　　王元感《尚书纠缪》十卷<br/><br/>　　穆元休《洪范外传》十卷<br/><br/>　　陈正卿《续尚书》(纂汉至唐十二代诏策、章疏、歌颂、符檄、论议成书，开元末上之。卷亡。)<br/><br/>　　崔良佐《尚书演范》(卷亡。)<br/><br/>　　右《书》类二十五家，三十三部，三百六卷。(王元感以下不著录四家，二十卷。)<br/><br/>　　《韩诗》卜商《序》韩婴《注》二十二卷<br/><br/>　　又《外传》十卷<br/><br/>　　卜商《集序》二卷<br/><br/>　　又《翼要》十卷<br/><br/>　　毛苌《传》十卷<br/><br/>　　郑玄笺《毛诗诂训》二十卷<br/><br/>　　又《谱》三卷<br/><br/>　　王肃《注》二十卷<br/><br/>　　又《杂义驳》八卷<br/><br/>　　《问难》二卷<br/><br/>　　叶遵《注》二十卷(号《叶诗》。)<br/><br/>　　崔灵恩《集注》二十四卷<br/><br/>　　《义注》五卷<br/><br/>　　刘桢《义问》十卷<br/><br/>　　王基《毛诗驳》五卷<br/><br/>　　《毛诗杂答问》五卷<br/><br/>　　《杂义难》十卷<br/><br/>　　孙毓《异同评》十卷<br/><br/>　　杨乂《毛诗辨》三卷<br/><br/>　　陈统《难孙氏诗评》四卷<br/><br/>　　又《表隐》二卷<br/><br/>　　元延明《谊府》三卷<br/><br/>　　张氏《义疏》五卷<br/><br/>　　陆玑《草木鸟兽鱼虫疏》二卷<br/><br/>　　谢沈《释义》十卷<br/><br/>　　刘氏《序义》一卷<br/><br/>　　刘炫《述义》三十卷<br/><br/>　　鲁世达《音义》二卷<br/><br/>　　郑玄等《诸家音》十五卷<br/><br/>　　王玄度注《毛诗》二十卷<br/><br/>　　《毛诗正义》四十卷(孔颖达、王德韶、齐威等奉诏撰，赵乾叶、四门助教贾普曜赵弘智等覆正。)<br/><br/>　　许叔牙《毛诗纂义》十卷<br/><br/>　　成伯玙《毛诗指说》一卷<br/><br/>　　又《断章》二卷<br/><br/>　　《毛诗草木虫鱼图》二十卷(开成中，文宗命集贤院脩撰并绘图象，大学士杨嗣复、学士张次宗上之。)<br/><br/>　　右《诗》类二十五家，三十一部，三百二十二卷。(失姓名三家，许叔牙以下不著录三家，三十三卷。)<br/><br/>　　《大戴德礼记》十三卷<br/><br/>　　又《丧服变除》一卷<br/><br/>　　郑玄注《小戴圣礼记》二十卷<br/><br/>　　又《礼议》二十卷<br/><br/>　　《礼记音》三卷(曹耽解。)<br/><br/>　　《三礼目录》一卷<br/><br/>　　注《周官》十三卷<br/><br/>　　《音》三卷<br/><br/>　　注《仪礼》十七卷<br/><br/>　　《丧服变除》一卷<br/><br/>　　注《丧服纪》一卷<br/><br/>　　卢植注《小戴礼记》二十卷<br/><br/>　　马融《周官传》十二卷<br/><br/>　　又注《丧服记》一卷<br/><br/>　　王肃注《小戴礼记》三十卷<br/><br/>　　又注《周官》十二卷<br/><br/>　　注《仪礼》十七卷<br/><br/>　　《音》二卷<br/><br/>　　《丧服要记》一卷<br/><br/>　　注《丧服纪》一卷<br/><br/>　　郑小同《礼记义记》四卷<br/><br/>　　袁准注《仪礼》一卷<br/><br/>　　孔伦《注》一卷<br/><br/>　　陈铨《注》一卷<br/><br/>　　蔡超宗《注》二卷<br/><br/>　　田僧绍《注》二卷<br/><br/>　　傅玄《周官论评》十二卷(陈邵驳。)<br/><br/>　　杜预《丧服要集议》三卷<br/><br/>　　贺循《丧服谱》一卷<br/><br/>　　又《丧服要记》五卷(谢微注。)<br/><br/>　　干宝注《周官》十二卷<br/><br/>　　又《答周官驳难》五卷(孙略问。)<br/><br/>　　李轨《小戴礼记音》二卷<br/><br/>　　尹毅《音》二卷<br/><br/>　　徐邈《音》三卷<br/><br/>　　徐爰《音》二卷<br/><br/>　　司马伷《周官宁朔新书》八卷<br/><br/>　　又《礼记宁朔新书》二十卷(并王懋约注。)<br/><br/>　　戴颙《月令章句》十二卷<br/><br/>　　又《中庸传》二卷<br/><br/>　　《缑氏要钞》六卷<br/><br/>　　王逡之注《丧服五代行要记》十卷<br/><br/>　　徐广《礼论问答》九卷<br/><br/>　　范甯《礼问》九卷<br/><br/>　　又《礼论答问》九卷<br/><br/>　　射慈《小戴礼记音》二卷<br/><br/>　　又《丧服天子诸侯图》一卷<br/><br/>　　崔游《丧服图》一卷<br/><br/>　　蔡谟《丧服谱》一卷<br/><br/>　　《丧服要难》一卷(赵成问，袁祈答。)<br/><br/>　　伊说注《周官》十卷<br/><br/>　　孙炎注《礼记》三十卷<br/><br/>　　叶遵《注》十二卷<br/><br/>　　董勋《问礼俗》十卷<br/><br/>　　刘俊《礼记评》十卷<br/><br/>　　吴商《杂礼义》十一卷<br/><br/>　　何承天《礼论》三百七卷<br/><br/>　　颜延之《礼逆降议》三卷<br/><br/>　　任预《礼论条牒》十卷<br/><br/>　　又《礼论帖》三卷<br/><br/>　　《礼论钞》六十六卷<br/><br/>　　庾蔚之《礼记略解》十卷<br/><br/>　　又注《丧服要记》五卷<br/><br/>　　《礼论钞》二十卷<br/><br/>　　王俭《礼仪答问》十卷<br/><br/>　　又《礼杂答问》十卷<br/><br/>　　《丧服古今集记》三卷<br/><br/>　　荀万秋《礼杂钞略》二卷<br/><br/>　　傅隆《礼议》一卷<br/><br/>　　梁武帝《礼大义》十卷<br/><br/>　　周舍《礼疑义》五十卷<br/><br/>　　何佟之《礼记义》十卷<br/><br/>　　又《礼答问》十卷<br/><br/>　　戚寿《杂礼义问答》四卷<br/><br/>　　贺瑒《礼论要钞》一百卷<br/><br/>　　贺述《礼统》十二卷<br/><br/>　　崔灵恩《周官集注》二十卷<br/><br/>　　又《三礼义宗》三十卷<br/><br/>　　元延明《三礼宗略》二十卷<br/><br/>　　皇侃《礼记讲疏》一百卷<br/><br/>　　又《义疏》五十卷<br/><br/>　　《丧服文句义》十卷<br/><br/>　　沈重《周礼义疏》四十卷<br/><br/>　　又《礼记义疏》四十卷<br/><br/>　　熊安生《义疏》四十卷<br/><br/>　　刘芳《义证》十卷<br/><br/>　　沈文阿《丧服经傅义疏》四卷<br/><br/>　　又《丧服发题》二卷<br/><br/>　　夏侯伏朗《三礼图》十二卷<br/><br/>　　《礼记隐》二十六卷<br/><br/>　　《礼类聚》十卷<br/><br/>　　《礼仪杂记故事》十一卷<br/><br/>　　《礼统郊祀》六卷<br/><br/>　　《礼论要钞》十三卷<br/><br/>　　《区分》十卷<br/><br/>　　《礼论钞略》十三卷<br/><br/>　　《礼记正义》七十卷(孔颖达、国子司业朱子奢、国子助教李善信贾公彦柳士宣范义郡、魏王参军事张权等奉诏撰，与周玄达、赵君赞、王士雄、赵弘智覆审。)<br/><br/>　　贾公彦《礼记正义》八十卷<br/><br/>　　又《周礼疏》五十卷<br/><br/>　　《仪礼疏》五十卷<br/><br/>　　魏征《次礼记》二十卷(亦曰《类礼》。)<br/><br/>　　王玄度《周礼义决》三卷<br/><br/>　　又注《礼记》二十卷<br/><br/>　　元行冲《类礼义疏》五十卷<br/><br/>　　《御刊定礼记月令》一卷(集贤院学士李林甫、陈希烈、徐安贞、直学士刘光谦齐光乂陆善经、脩撰官史玄晏、待制官梁令瓚等注解。自第五易为第一。)<br/><br/>　　成伯玙《礼记外传》四卷<br/><br/>　　王元感《礼记绳愆》三十卷<br/><br/>　　王方庆《礼经正义》十卷<br/><br/>　　《礼杂问答》十卷<br/><br/>　　李敬玄《礼论》六十卷<br/><br/>　　张镒《三礼图》九卷<br/><br/>　　陆质《类礼》二十卷<br/><br/>　　韦彤《五礼精义》十卷<br/><br/>　　丁公著《礼志》十卷<br/><br/>　　《礼记字例异同》一卷(元和十二年诏定。)<br/><br/>　　丘敬伯《五礼异同》十卷<br/><br/>　　孙玉汝《五礼名义》十卷<br/><br/>　　杜肃《礼略》十卷<br/><br/>　　张频《礼粹》二十卷<br/><br/>　　右《礼》类六十九家，九十六部，一千八百二十七卷。(失姓名七家，元行冲以下不著录十六家，二百九十五卷。)<br/><br/>　　桓谭《乐元起》二卷<br/><br/>　　又《琴操》一卷<br/><br/>　　孔衍《琴操》二卷<br/><br/>　　荀勖《太乐杂歌辞》三卷<br/><br/>　　又《太乐歌辞》二卷<br/><br/>　　《乐府歌诗》十卷<br/><br/>　　谢灵运《新录乐府集》十一卷<br/><br/>　　信都芳删注《乐书》九卷<br/><br/>　　留进《管弦记》十二卷<br/><br/>　　凌秀《管弦志》十卷<br/><br/>　　公孙崇《钟磬志》二卷<br/><br/>　　梁武帝《乐社大义》十卷<br/><br/>　　又《乐论》三卷<br/><br/>　　沈重《钟律》五卷<br/><br/>　　释智匠《古今乐录》十三卷<br/><br/>　　郑译《乐府歌辞》八卷<br/><br/>　　又《乐府声调》六卷<br/><br/>　　苏夔《乐府志》十卷<br/><br/>　　李玄楚《乐经》三十卷<br/><br/>　　元殷《乐略》四卷<br/><br/>　　又《声律指归》一卷<br/><br/>　　翟子《乐府歌诗》十卷<br/><br/>　　又《三调相和歌辞》五卷<br/><br/>　　刘氏、周氏《琴谱》四卷<br/><br/>　　陈怀《琴谱》二十一卷<br/><br/>　　《汉魏吴晋鼓吹曲》四卷<br/><br/>　　《琴集历头拍簿》一卷<br/><br/>　　《外国伎曲》三卷<br/><br/>　　又一卷<br/><br/>　　《论乐事》二卷<br/><br/>　　《历代曲名》一卷<br/><br/>　　《推七音》一卷<br/><br/>　　《十二律谱义》一卷<br/><br/>　　《鼓吹乐章》一卷<br/><br/>　　李守真《古今乐记》八卷<br/><br/>　　萧吉《乐谱集解》二十卷<br/><br/>　　武后《乐书要录》十卷<br/><br/>　　赵邪利《琴叙谱》九卷<br/><br/>　　张文收《新乐书》十二卷<br/><br/>　　刘贶《太乐令壁记》三卷<br/><br/>　　徐景安《历代乐仪》三十卷<br/><br/>　　崔令钦《教坊记》一卷<br/><br/>　　吴兢《乐府古题要解》一卷<br/><br/>　　郗昂《乐府古今题解》三卷(一作王昌龄。)<br/><br/>　　段安节《乐府杂录》一卷(文昌孙)<br/><br/>　　窦璡《正声乐调》一卷<br/><br/>　　玄宗《金凤乐》一卷<br/><br/>　　萧祜《无射商九调谱》一卷<br/><br/>　　赵惟暕《琴书》三卷<br/><br/>　　陈拙《大唐正声新址琴谱》十卷<br/><br/>　　吕渭《广陵止息谱》一卷<br/><br/>　　李良辅《广陵止息谱》一卷<br/><br/>　　李约《东杓引谱》一卷(勉子，兵部员外郎。)<br/><br/>　　齐嵩《琴雅略》一卷<br/><br/>　　王大力《琴声律图》一卷<br/><br/>　　陈康士《琴谱》十三卷(字安道，僖宗时人。)<br/><br/>　　又《琴调》四卷<br/><br/>　　《琴谱》一卷<br/><br/>　　《离骚谱》一卷<br/><br/>　　赵邪利《琴手势谱》一卷<br/><br/>　　南卓《羯鼓录》一卷<br/><br/>　　右《乐》类三十一家，三十八部，二百五十七卷。(失姓名九家，张文收以下不著录二十家，九十三卷。)<br/><br/>　　左丘明《春秋外传国语》二十卷<br/><br/>　　董仲舒《春秋繁露》十七卷<br/><br/>　　《春秋谷梁传》十五卷(尹更始注。)<br/><br/>　　《春秋公羊传》五卷严彭祖述。<br/><br/>　　贾逵《春秋左氏长经章句》二十卷<br/><br/>　　又《解诂》三十卷<br/><br/>　　《春秋三家训诂》十二卷<br/><br/>　　董遇《左氏经传章句》三十卷<br/><br/>　　王肃《注》三十卷<br/><br/>　　又《国语章句》二十二卷<br/><br/>　　王朗注《左氏》十卷<br/><br/>　　土燮注《春秋经》十一卷<br/><br/>　　杜预《左氏经传集解》三十卷<br/><br/>　　又《释例》十五卷<br/><br/>　　《音》三卷<br/><br/>　　郑众《牒例章句》九卷<br/><br/>　　颍容《释例》七卷<br/><br/>　　刘寔《条例》十卷<br/><br/>　　方范《经例》六卷<br/><br/>　　何休《左氏膏盲》十卷(郑玄箴。)<br/><br/>　　又《公羊解诂》十三卷<br/><br/>　　《春秋汉议》十卷(麋信注，郑玄驳。)<br/><br/>　　《公羊条传》一卷<br/><br/>　　《墨守》一卷(郑玄发。)<br/><br/>　　《谷梁废疾》三卷(郑玄释，张靖笺。)<br/><br/>　　服虔《左氏解谊》三十卷<br/><br/>　　又《膏盲释痾》五卷<br/><br/>　　《春秋成长说》七卷<br/><br/>　　《塞难》三卷<br/><br/>　　《音隐》一卷<br/><br/>　　《驳何氏春秋汉议》十一卷<br/><br/>　　王玢《达长义》一卷<br/><br/>　　孙毓《左氏传义注》三十卷<br/><br/>　　又《贾服异同略》五卷<br/><br/>　　梁简文帝《左氏传例苑》十八卷<br/><br/>　　干宝《春秋函传》十六卷<br/><br/>　　《序论》一卷<br/><br/>　　殷兴《左氏释滞》十卷<br/><br/>　　何始真《春秋左氏区别》十二卷<br/><br/>　　张冲《春秋左氏义略》三十卷<br/><br/>　　严彭祖《春秋图》七卷<br/><br/>　　吴略《春秋经传诡例疑隐》一卷<br/><br/>　　京相璠《春秋土地名》三卷<br/><br/>　　王延之《旨通》十卷<br/><br/>　　顾启期《大夫谱》十一卷<br/><br/>　　李谧《丛林》十二卷<br/><br/>　　崔灵恩《立义》十卷<br/><br/>　　《申先儒传例》十卷<br/><br/>　　沈宏《经传解》六卷<br/><br/>　　又《文苑》六卷<br/><br/>　　《嘉语》六卷<br/><br/>　　沈文阿《义略》二十七卷<br/><br/>　　刘炫《攻昧》十二卷<br/><br/>　　又《规过》三卷<br/><br/>　　《述议》三十七卷<br/><br/>　　高贵乡公《左氏音》三卷<br/><br/>　　曹耽、荀讷《音》四卷<br/><br/>　　李轨《音》三卷<br/><br/>　　孙邈《音》三卷<br/><br/>　　王元规《音》三卷<br/><br/>　　孔氏《公羊集解》十四卷<br/><br/>　　王愆期注《公羊》十二卷<br/><br/>　　又《难答论》一卷(庾翼难。)<br/><br/>　　高袭《传记》十二卷<br/><br/>　　荀爽、徐钦《答问》五卷<br/><br/>　　刘寔《左氏牒例》二十卷<br/><br/>　　又《公羊违义》三卷(刘晏注。)<br/><br/>　　王俭《音》二卷<br/><br/>　　《春秋谷梁传》段肃《注》十三卷<br/><br/>　　唐固注《谷梁》十二卷<br/><br/>　　又注《国语》二十一卷<br/><br/>　　麋信注《谷梁》十二卷<br/><br/>　　又《左氏传说要》十卷<br/><br/>　　张靖《集解》十一卷<br/><br/>　　程阐《经传集注》十六卷<br/><br/>　　孔衍《训注》十三卷<br/><br/>　　范甯《集注》十二卷<br/><br/>　　徐乾《注》十三卷<br/><br/>　　徐邈《注》十二卷<br/><br/>　　又《传义》十卷<br/><br/>　　《音》一卷<br/><br/>　　沈仲义《集解》十卷<br/><br/>　　萧邕《问传义》三卷<br/><br/>　　刘兆《三家集解》十一卷<br/><br/>　　韩益《三传论》十卷<br/><br/>　　胡讷集撰《三传经解》十一卷<br/><br/>　　又《三传评》十卷<br/><br/>　　潘叔度《春秋成集》十卷<br/><br/>　　又《合三传通论》十卷<br/><br/>　　江熙《公羊谷梁二传评》三卷<br/><br/>　　李铉《春秋二传异同》十二卷<br/><br/>　　卢翻注《国语》二十一卷<br/><br/>　　韦昭《注》二十一卷<br/><br/>　　孔晁《解》二十一卷<br/><br/>　　《春秋辨证明经论》六卷<br/><br/>　　《左氏音》十二卷<br/><br/>　　《左氏钞》十卷<br/><br/>　　《春秋辞苑》五卷<br/><br/>　　《杂义难》五卷<br/><br/>　　《左氏杜预评》二卷<br/><br/>　　《春秋正义》三十六卷(孔颖达、杨十勋、朱长才奉诏撰。马嘉运、王德韶、苏德融与隋德素覆审。)<br/><br/>　　杨士勋《谷梁疏》十二卷<br/><br/>　　王玄度注《春秋左氏传》(卷亡。)<br/><br/>　　虞藏用《春秋后语》十卷<br/><br/>　　高重《春秋纂要》四十卷(字文明，士廉五代孙，文宗时翰林侍讲学士。帝好《左氏春秋》，命重分诸国各为书，别名《经传要略》。历国子祭酒。)<br/><br/>　　许康佐等集《左氏传》三十卷(一作文宗御集。)<br/><br/>　　徐文远《左传义疏》六十卷<br/><br/>　　又《左传音》三卷<br/><br/>　　阴弘道《春秋左氏传序》一卷<br/><br/>　　李氏《左传异同例》十三卷(开元中，右威卫录事参军，失名)<br/><br/>　　冯伉《三传异同》三卷<br/><br/>　　刘轲《三传指要》十五卷<br/><br/>　　韦表微《卢春秋三传总例》二十卷<br/><br/>　　王元感《春秋振滞》二十卷<br/><br/>　　韩滉《春秋通》一卷<br/><br/>　　陆质集注《春秋》二十卷<br/><br/>　　又集传《春秋纂例》十卷<br/><br/>　　《春秋微旨》二卷<br/><br/>　　《春秋辨疑》七卷<br/><br/>　　樊宗师《春秋集传》十五卷<br/><br/>　　《春秋加减》一卷(元和十三年，国子监脩定。)<br/><br/>　　李瑾《春秋指掌》十五卷<br/><br/>　　张杰《春秋图》五卷<br/><br/>　　又《春秋指元》十卷<br/><br/>　　裴安时《左氏释疑》七卷(字适之，大中江陵少尹。)<br/><br/>　　第五泰《左传事类》二十卷(字伯通，青州益都人，咸通鄂州文学。)<br/><br/>　　成玄《公谷总例》十卷(字又玄，咸通山阳令。)<br/><br/>　　陆希声《春秋通例》三卷<br/><br/>　　陈岳《折衷春秋》三十卷(唐末钟传江西从事。)<br/><br/>　　郭翔《春秋义鉴》三十卷<br/><br/>　　柳宗元《非国语》二卷<br/><br/>　　右《春秋》类六十六家，一百部，一千一百六十三卷。(失姓名五家，王玄度以下不著录二十二家。四百三卷。)<br/><br/>　　《古文孝经》孔安国《传》一卷<br/><br/>　　刘邵《注》一卷<br/><br/>　　《孝经》王肃《注》一卷<br/><br/>　　郑玄《注》一卷<br/><br/>　　韦昭《注》一卷<br/><br/>　　孙熙《注》一卷<br/><br/>　　苏林《注》一卷<br/><br/>　　谢万《注》一卷<br/><br/>　　虞盘佐《注》一卷<br/><br/>　　孔光《注》一卷<br/><br/>　　殷仲文《注》一卷<br/><br/>　　殷叔道《注》一卷<br/><br/>　　徐整《默注》二卷<br/><br/>　　车胤《讲孝经义》四卷<br/><br/>　　荀勖《讲孝经集解》一卷<br/><br/>　　皇侃《义疏》三卷<br/><br/>　　何约之《大明中皇太子讲义疏》一卷<br/><br/>　　梁武帝《疏》十八卷<br/><br/>　　太史叔明《发题》四卷<br/><br/>　　刘炫《述义》五卷<br/><br/>　　张士儒《演孝经》十二卷<br/><br/>　　《应瑞图》一卷<br/><br/>　　贾公彦《孝经疏》五卷<br/><br/>　　魏克己注《孝经》一卷<br/><br/>　　任希古《越王孝经新义》十卷<br/><br/>　　《今上孝经制旨》一卷。(玄宗。)<br/><br/>　　元行冲《御注孝经疏》二卷<br/><br/>　　尹知章注《孝经》一卷<br/><br/>　　孔颖达《孝经义疏》(卷亡。)<br/><br/>　　王元感注《孝经》一卷<br/><br/>　　李嗣真《孝经指要》一卷<br/><br/>　　平贞諲《孝经议》(卷亡。)<br/><br/>　　徐浩《广孝经》十卷(浩称四明山人，乾元二年上，授校书郎。)<br/><br/>　　右《孝经》类二十七家，三十六部，八十二卷。(失姓名一家，尹知章以下不著录六家，一十三卷。)<br/><br/>　　《论语》郑玄《注》十卷<br/><br/>　　又注《论语释义》一卷<br/><br/>　　《论语篇目弟子》一卷<br/><br/>　　王弼《释疑》二卷<br/><br/>　　王肃注《论语》十卷<br/><br/>　　又注《孔子家语》十卷<br/><br/>　　李充注《论语》十卷<br/><br/>　　梁觊《注》十卷<br/><br/>　　孟厘《注》九卷<br/><br/>　　袁乔《注》十卷<br/><br/>　　尹毅《注》十卷<br/><br/>　　张氏《注》十卷<br/><br/>　　何晏《集解》十卷<br/><br/>　　孙绰《集解》十卷<br/><br/>　　盈氏《集义》十卷<br/><br/>　　江熙《集解》十卷<br/><br/>　　徐氏《古论语义注谱》一卷<br/><br/>　　虞喜《赞郑玄论语注》十卷<br/><br/>　　畅惠明《义注》十卷<br/><br/>　　宋明帝补《卫瓘论语注》十卷<br/><br/>　　栾肇《论语释》十卷<br/><br/>　　又《驳》二卷<br/><br/>　　崔豹《大义解》十卷<br/><br/>　　缪播《旨序》二卷<br/><br/>　　郭象《体略》二卷<br/><br/>　　戴诜《述议》二十卷<br/><br/>　　刘炫《章句》二十卷<br/><br/>　　皇侃《疏》十卷<br/><br/>　　褚仲都《讲疏》十卷<br/><br/>　　《义注隐》三卷<br/><br/>　　《杂义》十三卷<br/><br/>　　《剔义》十卷<br/><br/>　　徐邈《音》二卷<br/><br/>　　《孔丛》七卷<br/><br/>　　王勃《次论语》十卷<br/><br/>　　贾公彦论《论语疏》十五卷<br/><br/>　　韩愈注《论语》十卷<br/><br/>　　张籍《论语注辨》二卷<br/><br/>　　右《论语》类三十家，三十七部，三百二十七卷。(失姓名三家，韩愈以下不著录二家，十二卷。)<br/><br/>　　宋均注《易纬》九卷<br/><br/>　　注《礼纬》三十卷<br/><br/>　　注《诗纬》三卷<br/><br/>　　注《乐纬》三卷<br/><br/>　　注《春秋纬》三十八卷<br/><br/>　　注《论语纬》十卷<br/><br/>　　注《孝经纬》五卷<br/><br/>　　郑玄注《书纬》三卷<br/><br/>　　注《诗纬》三卷<br/><br/>　　右谶纬类二家，九部，八十四卷。<br/><br/>　　刘向《五经杂义》七卷<br/><br/>　　又《五经通义》九卷<br/><br/>　　《五经要义》五卷<br/><br/>　　许慎《五经异义》十卷(郑玄驳。)<br/><br/>　　杨方《五经〈釒句〉沉》十卷<br/><br/>　　杨思《五经咨疑》八卷<br/><br/>　　元延明《五经宗略》四十卷<br/><br/>　　刘炫《五经正名》十二卷<br/><br/>　　沈文阿《经典玄儒大义序录》十卷<br/><br/>　　班固等《白虎通义》六卷<br/><br/>　　郑玄《六艺论》一卷<br/><br/>　　谯周《五经然否论》五卷<br/><br/>　　《郑志》九卷<br/><br/>　　《郑记》六卷<br/><br/>　　王肃《圣证论》十一卷<br/><br/>　　梁武帝《孔子正言》二十卷<br/><br/>　　简文帝《长春义记》一百卷<br/><br/>　　樊文深《七经义纲略论》三十卷<br/><br/>　　又《质疑》五卷<br/><br/>　　张讥《游玄桂林》二十卷<br/><br/>　　《谥法》三卷(荀顗演，刘熙注。)<br/><br/>　　沈约《谥例》十卷<br/><br/>　　贺琛《谥法》三卷<br/><br/>　　《集天名称》三卷<br/><br/>　　陆德明《经典释文》三十卷<br/><br/>　　颜师古《匡谬正俗》八卷<br/><br/>　　赵英《五经对诀》四卷(英，龙朔中汲令。)<br/><br/>　　刘迅《六说》五卷<br/><br/>　　刘贶《六经外传》三十七卷<br/><br/>　　张镒《五经微旨》十四卷<br/><br/>　　韦表微《九经师授谱》一卷<br/><br/>　　裴侨卿《微言注集》二卷(开元中郑县尉。)<br/><br/>　　高重《经传要略》十卷<br/><br/>　　王彦威《续古今谥法》十四卷<br/><br/>　　慕容宗本《五经类语》十卷(字泰初，幽州人，大中时。)<br/><br/>　　刘氏《经典集音》三十卷(熔，字正范，绛州正平，咸通晋州长史。)<br/><br/>　　右经解类十九家，二十六部，三百八十一卷。(失姓名一家，赵英以下不著录十家，一百二十七卷。)<br/><br/>　　《尔雅》李巡《注》三卷<br/><br/>　　樊光《注》六卷<br/><br/>　　孙炎《注》六卷<br/><br/>　　沈琁《集注》十卷<br/><br/>　　郭璞《注》一卷<br/><br/>　　又《图》一卷<br/><br/>　　《音义》一卷<br/><br/>　　江灌《图赞》一卷<br/><br/>　　又《音》六卷<br/><br/>　　李轨解《小尔雅》一卷<br/><br/>　　杨雄《别国方言》十三卷<br/><br/>　　刘熙《释名》八卷<br/><br/>　　韦昭《辨释名》一卷<br/><br/>　　李斯等《三苍》三卷(郭璞解。)<br/><br/>　　杜林《苍颉训诂》二卷<br/><br/>　　张揖《广雅》四卷<br/><br/>　　又《埤苍》三卷<br/><br/>　　《三苍训诂》三卷<br/><br/>　　《杂字》一卷<br/><br/>　　《古文字训》二卷<br/><br/>　　樊恭《广苍》一卷<br/><br/>　　史游《急就章》一卷(曹寿解。)<br/><br/>　　颜之推《注》一卷<br/><br/>　　司马相如《凡将篇》一卷<br/><br/>　　班固《在昔篇》一卷<br/><br/>　　《太甲篇》一卷<br/><br/>　　蔡邕《圣草章》一卷<br/><br/>　　又《劝学篇》一卷<br/><br/>　　《今字石经论语》二卷<br/><br/>　　崔瑗《飞龙篇篆草势合》三卷<br/><br/>　　许慎《说文解字》十五卷<br/><br/>　　吕忱《字林》七卷<br/><br/>　　杨承庆《字统》二十卷<br/><br/>　　冯干《括字苑》十三卷<br/><br/>　　贾鲂《字属篇》一卷<br/><br/>　　葛洪《要用字苑》一卷<br/><br/>　　戴规《辨字》一卷<br/><br/>　　僧宝志《文字释训》三十卷<br/><br/>　　周成《解文字》七卷<br/><br/>　　王延《杂文字音》七卷<br/><br/>　　王氏《文字要说》一卷<br/><br/>　　阮孝绪《文字集略》一卷<br/><br/>　　彭立《文字辨嫌》一卷<br/><br/>　　王愔《文字志》三卷<br/><br/>　　顾野王《玉篇》三十卷<br/><br/>　　李登《声类》十卷<br/><br/>　　吕静《韵集》五卷<br/><br/>　　阳休之《韵略》一卷<br/><br/>　　又《辨嫌音》二卷<br/><br/>　　夏侯咏《四声韵略》十三卷<br/><br/>　　张谅《四声部》三十卷<br/><br/>　　赵氏《韵篇》十二卷<br/><br/>　　陆慈《切韵》五卷<br/><br/>　　郭训《字旨篇》一卷<br/><br/>　　《古文奇字》二卷<br/><br/>　　卫宏《诏定古文字书》一卷<br/><br/>　　虞龢《法书目录》六卷<br/><br/>　　卫恒《四体书势》一卷<br/><br/>　　萧子云《五十二体书》一卷<br/><br/>　　庾肩吾《书品》一卷<br/><br/>　　颜之推《笔墨法》一卷<br/><br/>　　僧正度《杂字书》八卷<br/><br/>　　何承天《纂文》三卷<br/><br/>　　颜延之《纂要》六卷<br/><br/>　　又《诘幼文》三卷<br/><br/>　　张推《证俗音》三卷<br/><br/>　　颜愍楚《证俗音略》一卷<br/><br/>　　李虔《续通俗文》二卷<br/><br/>　　李少通《俗语难字》一卷<br/><br/>　　诸葛颍《桂苑珠丛》一百卷<br/><br/>　　朱嗣卿《幼学篇》一卷<br/><br/>　　项峻《始学篇》十二卷<br/><br/>　　王羲之《小学篇》一卷<br/><br/>　　杨方《少学集》十卷<br/><br/>　　顾凯之《启疑》三卷<br/><br/>　　萧子范《千字文》一卷<br/><br/>　　周兴嗣《次韵千字文》一卷<br/><br/>　　《演千字文》五卷<br/><br/>　　《黄初篇》一卷<br/><br/>　　《吴章篇》一卷<br/><br/>　　《音隐》四卷<br/><br/>　　《难要字》三卷<br/><br/>　　《览字知源》三卷<br/><br/>　　《字书》十卷<br/><br/>　　《叙同音》三卷<br/><br/>　　《桂苑珠丛略要》二十卷<br/><br/>　　《古今八体六文书法》一卷<br/><br/>　　《古来篆隶诂训名录》一卷<br/><br/>　　《笔墨法》一卷<br/><br/>　　《鹿纸笔墨疏》一卷<br/><br/>　　《篆书千字文》一卷<br/><br/>　　《今字石经易篆》三卷<br/><br/>　　《今字石经尚书本》五卷<br/><br/>　　《今字石经郑玄尚书》八卷<br/><br/>　　《三字石经尚书古篆》三卷<br/><br/>　　《今字石经毛诗》三卷<br/><br/>　　《今字石经仪礼》四卷<br/><br/>　　《三字石经左传古篆书》十二卷<br/><br/>　　《今字石经左传经》十卷<br/><br/>　　《今字石经公羊传》九卷<br/><br/>　　蔡邕《今字石经论语》二卷<br/><br/>　　曹宪《尔雅音义》二卷<br/><br/>　　又《博雅》十卷<br/><br/>　　《文字指归》四卷<br/><br/>　　刘伯庄《续尔雅》一卷<br/><br/>　　颜师古注《急就章》一卷<br/><br/>　　武后《字海》一百卷(凡武后所著书，皆元万顷、范履冰、苗神客、周思茂、胡楚宾、卫业等撰。)<br/><br/>　　李嗣真《书后品》一卷<br/><br/>　　徐浩《书谱》一卷<br/><br/>　　《古迹记》一卷<br/><br/>　　张怀瓘《书断》三卷(开元中翰林院供奉。)<br/><br/>　　又《评书药石论》一卷<br/><br/>　　张敬玄《书则》一卷(贞元中处士。)<br/><br/>　　褚长文《书指论》一卷<br/><br/>　　张彦远《法书要录》十卷<br/><br/>　　弘靖孙，乾符初大理卿。<br/><br/>　　裴行俭《草字杂体》(卷亡。)<br/><br/>　　荆浩《笔法记》一卷(浩称洪谷子。)<br/><br/>　　二王、张芝、张昶等书一千五百一十卷(太宗出御府金帛购天下古本，命魏徵、虞世南、褚遂良定真伪，凡得羲之真行二百九十纸，为八十卷，又得献之、张芝等书，以"贞观"字为印。草迹命遂良楷书小字以影之。其古本多梁、隋官书。梁则满骞、徐僧权、沈炽文、朱异，隋则江总、姚察署记。帝令魏、褚卷尾各署名。开元五年，敕陆玄悌、魏哲、刘怀信检校，分益卷秩。玄宗自书"开元"字为印。)<br/><br/>　　唐书王方庆《宝章集》十卷<br/><br/>　　又《王氏八体书范》四卷<br/><br/>　　《王氏工书状》十五卷<br/><br/>　　玄宗《开元文字音义》三十卷<br/><br/>　　张参《五经文字》三卷<br/><br/>　　唐玄度《九经字样》一卷(文宗时待诏。)<br/><br/>　　颜元孙《干禄字书》一卷<br/><br/>　　欧阳融《经典分毫正字》一卷<br/><br/>　　李腾《说文字源》一卷(阳冰从子。)<br/><br/>　　僧慧力《像文玉篇》三十卷<br/><br/>　　萧钧《韵音》二十卷<br/><br/>　　孙愐《唐韵》五卷<br/><br/>　　武元之《韵铨》十五卷<br/><br/>　　玄宗《韵英》五卷(天宝十四载撰，诏集贤院写付诸道采访使，传布天下。)<br/><br/>　　颜真卿《韵海镜源》三百六十卷<br/><br/>　　李舟《切韵》十卷<br/><br/>　　僧猷智《辨体补脩加字切韵》五卷<br/><br/>　　右小学类六十九家，一百三部，七百二十一卷。(失姓名二十三家，徐浩以下不著录二十三家，二千四十五卷。)</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1429-26722.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1429-26724.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1429.html" action-type="chapterComment" class="comment"><i></i>新唐书章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

