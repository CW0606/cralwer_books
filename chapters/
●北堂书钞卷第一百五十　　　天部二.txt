<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百五十　　　天部二_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百五十　　　天部二全文,虞世南作品" />
<meta name="description" content="北堂书钞原文阅读,●北堂书钞卷第一百五十　　　天部二全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9756.html";
var nextpage="novel-read-999-9758.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百五十　　　天部二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9756.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百五十　　　天部二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 23:01:35<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註晷三　　　　　　　　　月四星五　　　　　　　汉六云七<br/><br/>　　○晷三<br/><br/>　　晷规也「释名云晷规也如规画也○今案见释天第一」晷景也「说文云晷日景○今案见说文日部俞本同陈改景為影非是景古影字耳」以土圭正景「周官云大司徒以土圭之法测土深正日景以求地之中也○今案见地官」以铜仪度日「张衡浑曰当以铜仪日月度之则日晷可知也以仪一岁乃竟○今案百三家张衡集无日晷二字餘同陈俞本仪下有论字无日月二字引至知也句止」反景「山海经云长留之山其神白帝少昊居之是神也主司反景○今案见西山经同本钞一百四十九日篇引白误曰脱反景句已照此补正」倒景「汉书云谷永上书曰登遐倒景注曰在日月之上日月反从下照故云倒景○今案汉书郊祀志下卷反上无日月二字故云句作故其景倒餘同」<br/><br/>　　○月四<br/><br/>　　夜光谓之月「博雅云夜光谓之月○今案王疏证本及御览卷四引广雅同永兴改广為博避煬帝讳」宵曜名夜光「皇甫謐年歷云月以宵曜名曰夜光○今案御览卷四引年歷作宵耀类聚卷一引及陈本月下有帬阴之宗光内日景八字餘同」大阴之精「说文日月者大阴之精也○今案说文月部阴作侌」群阴之精眾阴之精「筡整长歷云眾阴之精上合為月○今案标目群阴之宗句见长歷已详上宵曜注眾阴之精句考御卷四引三五歷有眾阳之精上合為日而未引上合為月二句今陈本但存上句标目竟改引吕氏春秋所引又与下句无涉非是然本钞实分两条传写者误合為一耳」<br/><br/>　　太阴水精「春秋汉含孳云大阴水精為月○今案陈俞本改引元命苞玉函山房辑本据陈本」可以细书不可以望「淮南子云明月之光可以细书不可以望寻常之外○严氏校云案淮南子明月之光可以远望而不可以细书今案见说林训本钞光下脱此二句并甚雾之朝句计十三字明刻本下句亦作远望王氏读书杂志谓未本书钞无下句字与本钞同陈俞本改引上文可以远望二句」<br/><br/>　　潮有大小月有亏盈「杨泉物理论云月水之精潮有大小月有亏盈○今案陈俞本同平津馆辑本祗据书钞一引」日月运行一寒一暑「周易云日月运行一寒一暑○今案见繫辞」天之使「淮南子云月天之使○今案见淮南天文训初学记卷一御览卷四引同」诸侯象「汉书云李寻上书云月者眾阴之长妃后大臣诸侯之象也○今案见书七十五李寻传同」主夜「范子云月水之精也水者内景月主夜居夜為明夜者内也○今案俞本同陈本主误二考御览卷三引范子云日者火精也火者外景主昼居昼而為明明处照而有光但未引下数句其文法应同一段」<br/><br/>　　司使「尸子云使星司夜使月司使也○今案文选江文通杂体诗注引尸子上句同司使作司时下有犹使鸡司晨也句类聚卷一引亦然但尸子误尹子陈本亦误作司使考任氏本尸子附录与文选注类聚同祇脱使月二字耳」<br/><br/>　　纪度成数「范子云月者尺也尺者纪度而成数○御览卷三及广韵十月注引范子同原钞月下衍夜為明内也五字因上主夜一条小注误窜人此删之陈本不检竟仍月夜為明四字殊谬」<br/><br/>　　月径千里「徐整长歷云月径千里周围三于里下於北七子里○今案御览卷四引徐整三五歷记北作地玉函辑本据陈本作下于天餘同俞本亦然」月有九道「河图云月光九道者二黑道二赤道二白道二青道并黄道為九也○王石华校补二黑道二白道六字严氏校云见御览卷四引龙鱼河图今案陈俞本则引全文」周围三千里「徐整歷云日月径千里周廻三千里○今案御览卷四引同陈本无日字上文月径一条引亦无」躔二十八宿「　吽云月躔二十八宿高注躔舍也○今案见季春纪」<br/><br/>　　春从青道「洪范五行传曰立春春分月从东青道也○今案本钞洪上衍又云立秋四字因此下第二条窜入已删去又陈本改作汉书以下四条皆脱从字月下有行字东南西北下有方字道下有曰东陆曰南陆曰西陆曰北陆等字」<br/><br/>　　夏从赤道「又云立夏夏至月从南赤道也○今案详上」秋从白道「又云立秋秋分月从西白道也○今案详上」冬从黑道「又云立冬冬至月从北黑道也○今案详上」上弦「杨泉物理论云上弦月从下浸○今案陈俞同平津馆辑本祇据书钞一引」弦月半「释名弦月半之名也月大十六日小十五日○今案见释天第一陈本也下改引其形一旁曰三句」月魄「说文云朏月未盛之明也霸月始生魄然也○今案见说文月部陈本无盛之二字霸作纯」晦跳「尚书大传云晦而月见西方谓之跳跳则候在其茶注曰曰明□月○严氏校云跳则侯王其茶注跳行疾？见舞赋注及类聚今案陈本脱跳则句又明证月三字系此下第二条窜人」<br/><br/>　　魄落「杨子法言云月之整则魄落于东也○今案陈本同考秦刻宋治平监本法言卷八五百篇作月未望则载魄于西既望则终魄于东」澄景「曹植诗云明月澄清景列宿正秦差○今案见百三家集曹植公讌诗」侧慝「尚书大传云胡而月见东方谓之侧慝侧慝则侯王其肃○今案上二句大传文陈本既合注于此上落魄条下而删侧匿句注何也」缩朒「说文云朔而月见东方谓之缩朒○今案见说文月部陈本谓之作為」璧「庾肃之月讚曰亹亹圆璧独运灵明○今案严辑本庾集无月讚陈本小注引讚四句与本钞不同」<br/><br/>　　月驭「楚辞云吾令望舒先駈兮注日望舒月驭○今案近本楚辞吾令作前字舒下有使字餘同」奔月「杨藏经云昔姮娥以伙死之药奔月○王石华校杨藏经三字旁勒今案见类聚卷一引淮南子陈本同杨藏经三字疑误」浴月「山海经云有女子方浴月帝俊妻○今案见吴琯本大荒西经妻下有云常羲生月十有二」菟蛤「张衡灵宪云月者阴精之宗积而成兽象菟蛤焉○今案百三家张衡集末作象兔阴之类又类聚卷一引末作象蜍兔三字餘同陈本无之宗樍三字餘亦同」詹诸「又云羿请不死之药於西王母姮娥窃之以奔月筮之是為詹诸○今案百三家本张集詹诸作蟾蜍考淮南说林训月照天下蚀於詹诸注曰月中虾蟇也是古本如此本篇蟾每作詹以下皆然」<br/><br/>　　顾菟「楚辞云夜光何得死则又育厥利维何顾菟在腹○今案见天问得作德顾上有而字陈本与本钞同」白菟再形「傅玄拟楚辞云景日曜灵玄鸟攸生月惟阴水白菟再形○今案本钞月篇景作曜再作之傅节子辑本菟作兔惟作為又附注云唐类函再形作形成」两设詹菟「春秋元命包云两设以詹菟者○严氏校云元命苞全文见五行大义四又见御览四云两设以蟾蝫与兔者阴阳双居明阳之制阴阴之倚阳今案御览又陈本同类聚卷一引两误而」<br/><br/>　　灵娥上奔「郭璞诗云翩翩寻灵娥眇然上奔月○今案俞本眇作悠」棒蛤实群阴盈「吕氏春秋云月者群阴之本也月望则棒蛤实群阴盈○今案见季秋纪」<br/><br/>　　昼随灰月晕闕「淮南子云昼随灰而月暉闞注曰月暉事相围○今案见览冥训注曰此下有脱误考汉魏丛书本淮南注以芦草灰园画缺其一面则月运亦缺于上运音围陈本引运作晕与本钞同无草字圈作环餘同丛书本」<br/><br/>　　金波「汉书礼乐志云月穆穆以金波○今案见汉书廿二陈本以作似」瑶兔「王子年拾遗云群仙以水精為月以青瑶為兔○今案见胡校本拾遗记卷十陈本改标目為琼兔所引与本钞异」合璧「帝王世纪云尧时日月如合璧○今案原钞月误有照陈本订正」连「易坤灵图云至德之萌日月苦连璧○今案聚珍本坤灵图同陈俞本萌作世餘同」似鉤「公孙乘月赋云隐圆巖而似钓○今案广文选卷二公孙乘月赋圆作员陈本改作枚乘月赋」如镜「又云蔽修堞而如镜○今案同上陈本亦作枚乘原钞堞误构而误今据广文选订」重轮「乐府歌诗有月重輶行○今案郭氏乐府四十魏文帝明帝皆有月重喻行陈本诗作词」<br/><br/>　　重辉「陆机诗云人风应律日月重辉○今案陈俞本同」三五而盈「礼记云地秉阴窍於山引播五行於四时和而后月生○今案见礼运生下接标目句」三五明月满「古诗云三五明月□四五詹兔缺○今案见文选古诗十九首陈本詹作蟾缺作欹」端形洁质「张衡灵宪云夫月端其形而洁其质○今案百三家集脱严辑张衡集及陈俞本同」有形无光「京房易说云月与星主阴也有形无光日照之乃百光○王石华校月改有陈本同」<br/><br/>　　向日稟光「张衡灵宪云夫月端其形而洁其质云云○今案百三家集脱陈俞本同」光生於日「旧歷说云日犹火也月犹水也火则施光○今案类聚卷一引旧歷说施光下作水则含影故朏生于向日魄生干背日陈俞本改引月无光也光生干日二句」皎皎流素光「左思诗云明月出灵厓皎皎流素光○今案陈俞本同」皎皎明月光「傅玄诗云皎皎明月光灼灼朝日暉○今案百三家傅玄集明月篇同」仰明月「楚辞云仰明月而太息步列宿之极明○今案见楚辞九辞陈俞本息下有兮字宿之作星而近本楚辞仰作仰餘与陈俞本同」步朗月「李顒步朗月诗序云潘安仁為步朗月之文经荒乱矢之想其清晓良可惜也○王石华校见改乱今案陈本同」皎月「说文云皎月之白也○今案见说文白部」朗月「潘岳诗元岁寒先与同朗月何朧朧○今案百三家集潘岳悼亡诗与陈本引皆先作无餘同原钞本作？故传写误先」曜清暉「傅玄诗云团团三五日皎皎曜清暉○今案陈本同傅节子辑本曜作耀」扬明暉「古诗云春水满四泽夏云多奇峰秋月扬明暉冬岭秀孤松○今案陈本四作泗餘同」<br/><br/>　　朣朧含光「潘岳秋兴赋云月朣朧而含光露凄清而凝冷○今案陈本同考文选秋兴赋两而字作以」流光徘徊「曹植诗云明月照高楼流光正徘徊○○今案见百三家本曹集怨诗行同」明月照户「李陵诗云明下照户枢思见餘光暉○今案陈本思作想餘同」朗月照轩「稽康诗云开户肃清朗月照轩○今案本钞户误衣照陈本订正」明月入我牖「陆机诗云安寝北堂上明月入我牖○今案类聚卷一引及陈俞本同」皎皎照我床「魏文帝燕歌行云明月皎皎照我床星汉西流夜未央○王石华校补汉字今案百三家魏文帝集同」皎皎照我室「潘岳诗云皎皎窓间月照我室南端○今案百三家本潘岳集悼亡时间作中永兴改间兼避隋文帝父讳也」明月照高楼「曹植诗云明月照高楼流光正徘徊○今案详上第七条」明月照鸞臺「傅玄诗云闲夜微风起明月照鸞臺○今案百三家集傅玄杂诗鸞作高陈俞本皆作鸞惟闭夜陈□静夜俞作夜静餘同」照之有餘暉揽之不盈手「陆机诗云安寝北堂上明月入我牖照之有餘暉揽之不盈手○今案百三家本陆机集拟明月何皎皎诗暉作辉餘同类聚卷一引作辉陈本作暉」梦月入怀「汉书云元后母李亲任梦见其月入怀而生后遂為天下母也○严氏校下怀下照汉书删之今案本钞脱任字考汉书卷九十八元后傅亲下有任字据补又师古曰怀任也陈本於母下添引梦月入怀而生后句」<br/><br/>　　梦月著身「帝王世纪云文王梦日月著其身○今案见类聚卷一引世纪同」晋楚将战吕錡梦射月「左传云晋楚将战吕錡梦射月中之退人於泥占之曰姬姓日也月异姓也必楚王也○今案见成十六年传」梦见月者旦见公卿也「梦书云月者大？？水之精也梦见月者旦见公卿也又云君见妃后行长月夫人庆之○今案陈俞本卿也以上同又曰以下删因脱误不成句不知从某条窜入又本钞？？水即阴之俗字」<br/><br/>　　○星五<br/><br/>　　日分為星「春秋说题辞云阳精為日日分為五星○今案类聚卷一御览卷五引及陈本皆无五字」金之散气「史记云星者金之散气也○今案见史记天官书陈本改引汉书天文志同」元气之英「扬泉物理论云星者元气之英也○今案近辑本物理论脱亦见诗小雅正义陈俞本作三五歷英下有水之精也句御览卷五天文部引与陈本同但水作汉水耳」万物之精「说文云万物之精上為列星○今案见说文晶部」阳之荣也「春秋说题辞云星之為言精也阳之荣也○今案陈本注见上类聚卷一引同」水之精也「杨泉物理论云星元气之英水之精也○今案详上元气一条又考玉函山房辑徐整三五歷与说郛载长歷亦有此二句」体生於地精成於天「张衡灵宪云皇者礼生于地精成於天也○今案百三家集灵宪说同」大径百里小三十里「徐整长歷云大星径百里次星五十里小星三十里也○今案御览卷七引长歷及陈俞本次皆作中餘同永兴兼避中字详本卷上文」天闕「天官星占云太微者天闕也南端门间十星分為左右掖太微之宫天子之庭帝王之座○严氏校云天官星占见御览卷七今案御览闕作闔帝王作五帝陈俞本及此下引皆作五帝惟陈本标目作天关注又闕作闔」<br/><br/>　　天门「春秋佐助期云角為天门左角神名其名芳右角神名其光华○王石华校佐改左茗改名今案陈本脱俞本及李湻风乙巳占引佐助期皆华作率」天府「荆州星占云箕宿四星一名天府一名天女一名临宫也○今案俞本同陈本改引春秋文耀鉤云文昌宫為天府」天苑「史记云句曲九星有三星一曰天旗二曰天苑三曰九游○今案天官书有三星句作三处罗俞本游於斿」天营「天官星占云紫微者天帝之座也一名天营○今案陈本营下有一名长垣四字考御览卷七引天官星占帝之作之帝餘言」天根「尔雅云天根氏也○今案见释天陈本小注根误恨」天柱「荆州星占云三台者诸侯也名曰天柱三公之位也○王石华校宫改公今案陈本位下有太乙之堦也句餘同」天井「荆州星占云东井一星名东陵一名天井一名闕五色○严氏校云按东井一星当作八星陵句宋详又据史记正义闕五色当作閼丘也今案考御览卷六引大象列星图云丘二星在河南主天子闕门陈本引石氏星经又作闕兵俞本一星作三星脱闕五色三字」<br/><br/>　　天駟「又云鉤铃二星一名箕一名天駟天子之座也○今案俞本同陈本改引尔雅天駰房也句并注非是」天鉞「又云天鎗一名天鉞○今案俞本同陈本脱」天皷「天云河皷名三武一名天皷○王石华校何改河三下脱武字斜勒之今案御览卷四引荆州星占同武字据补」天狗「春秋元命苞云天狗主守财○今案范汉书马融传注引元命苞同」天鷄「荆州星占云瓠瓜一名天鷄○今案陈俞本同」太微「张衡灵宪云太微為五帝之庭○今案百三家张集及俞本同陈本无注」少微「天官星占云北斗魁第一星少微一名处士○今案御览卷七引天官星占同俞本脱北字」三能「史记云魁下六星雨雨相比者名曰三能○今案天官书「五官「荆州星占云五车一名仓库五车内有三柱星若星不见兵尽起○严氏校云按库下衍名抢三字即一名仓库重出耳当删去今案御览卷七引荆州星占及俞本皆无惟柱下皆有三字」<br/><br/>　　王良「史记云天駰旁一星曰王良王良策马车骑满野○今案钞曰王良下有占字考史记天官书无占字据删陈本作旁一星曰手良手字亦误」老人「又云狼北地有大星曰南极老人老人见则治安○今案陈本同近本史记天官书北作比见下无则字餘同俞本删下句老人两字」矛盾「天官星占云招摇者常阳也一名矛盾○今御览卷七引天官星占同本钞阳误赐据本篇金庭一条注及陈俞本订正」闕兵「又云摄提者一名环枢一名闕兵也○今案陈本移此在织女条下俞本移此在五直条下皆注又云两字而其上条皆蒙荆州星占是与天官星占有别原抄序次若任意颠倒其弊至此」<br/><br/>　　织女「荆州星占云织文一名天女汉书天文志织女天孙也○今案陈本同」长垣「天官星占云紫微者天帝之座也一名长垣○今案见本篇上天营一条注俞本垣下有一名旗星三字」大陵「荆州星占云大陵一名积尸一名卷吉明有大丧也玉真也○案未三字必有脱误俞本书名作又云两字濛上条是天官星占矣与此又异陈本改引后鲁恭传尤谬」玉衡「春秋元命包云玉衡北雨星為玉绳○今案文选西京赋注引元命包及陈俞本同」金庭「荆州星占云招摇常阳一名金庭胡星也○今案俞本同陈本脱胡星也句」玉绳「春秋元命包云去玉衡北两星為玉绳○今案详本篇上文」金鸡「易是类谋云太山失金鸡注曰金鸡箕星○今案聚珍辑本是类谋同无注曰以下陈俞本注上有郑玄二字」<br/><br/>　　玉羊「易是类谋云西岳亡玉羊注曰玉羊狼星○今案同上」朱鸟「淮南子云大徼主朱鸟○今案　　　天文训陈俞本同本钞鸟下衍如字今删」苍龙「张衡灵宪云苍龙连蜷於左白虎猛据於右○今案百三家张衡集及陈俞本同」黄龙「天官星占云有黄龙星也○今案陈俞本皆改引石氏星书」白虎「史记云西方七星虎宿也○案史记天官书云西宫咸池参為白虎陈俞本小注与本钞同惟虎上有白字」牵牛「汉书云牵牛婺女杨州○今案见汉书二十六天文志又见本篇下牛女扬州注」筴马「豫章列士传云周腾為侍御史桓帝南郊平明应出腾仰观曰王者象星然视宫中筴马星悉不动企不出果如言也○严氏校云豫章列士传见御览卷六今案陈本脱应字观作首无然字视作今脱悉字动下有帝何出焉四更皇子卒九字又脱果如言也句俞本有应字餘与陈本同」<br/><br/>　　地侯「春秋考异邮曰下有谋则星入月注曰地地侯星也○今案玉函山房辑本考异邮只据陈本一引陈本侯作候」<br/><br/>　　司夜尸子云使星司夜使月司时犹鸡司晨之类也○今案本钞及陈本尸子二字皆作天子侯三字今据上文月篇司使一条订正」北辰所以正四时「尔雅云北极谓之北辰也○今案见释天北辰注云北极天之中以正四时陈本同」斗极所以成寒暑「杨泉物理论云就浑天之说则日出入不定矣斗极所以激之成寒暑也○今案俞本同陈本收标目一句考御览天部引物理论说下作则斗极不正若用盖天人字日下有月字无末句平津馆辑物理论据御览及陈本引其时尚未得此未改本影钞也」<br/><br/>　　角亢宿之长「尔雅寿星角亢也注曰角亢列宿之长故曰寿星○今案释天注无星字陈本曰下有数起二字」轩辕雷雨之神「扬泉物理论云就春秋合成之图轩辕主雷雨之神也○案平津馆辑物理论及陈俞本皆无就春七字餘同」太微天木之庭「天官生占太微之宫天子之庭五帝之座○今案微览卷七引天官星占同」三台三公之位「荆州星占云三台者诸侯也名曰三柱三公之位太一之位也○案俞本末句作太乙之也餘同」<br/><br/>　　尾箕后宫之塲春秋佐助期云尾箕為后宫之塲尾神名闻堂姓张光○严氏校云按乙巳占引作锡不误今案玉函山房辑本佐助期但据陈本一引塲误长脱尾神以下」<br/><br/>　　天河群臣之■〈门外卦内〉「淮南子云天河有群臣之■〈门外卦内〉也注曰天河星名也■〈门外卦内〉犹门也○今案见天文天文训陈俞本同近本淮南河作阿臣作神■〈门外卦内〉作闕」<br/><br/>　　咸池水衡之囿「又云咸池者水衡之囿也注曰咸池星名○王石华校囿国沿陈也今案陈本标目小注衡皆作鱼与近本淮南子天文训合」房為四表「春秋佐助期云房為四表布三公道故昂毕為天街神名合州姓管纪○王石华校将州姓管纪四字旁勒误矣今案玉函山房辑佐助期祇据陈本引四表一句及下两条标目各一句考乙巳占引亦祇有昂毕句惟俞本脱神名以下餘与本钞同」<br/><br/>　　亢為朝廷「又云亢為朝廷□名□战○今案见上原钞标目脱亢為二字照订」心為明堂「又云心為明堂天王位也神名□□□○今案见上原钞名下脱字诸本皆无又考御览卷七引荆州是古有云心為天王一名天司空」嘴觿天庙「乐叶圆徵云嘴觿天庙○今案陈俞本同」文昌天府「荆州星占云文昌者天府离宫也○今案小注文昌天宫已订正陈俞本同」毕為天阶「春秋元命苞云毕為天阶○今案史记天官书索引元命苞及陈本同俞本改置軫為天车一条后用又日二字是误入荆州星占矣」軫為天车「荆州星占云軫云云○今案陈俞本同」翼為天倡「春秋合诚图云翼為天倡○今案玉函山房辑本合诚图祇据陈本一引」柳為天厨「荆州星占云柳云云○今案陈俞本同」胃主仓廩「又云胃主仓廩春秋左助期云胃為神名○今案陈本多引三句俞本多引一句而删春秋以下」娄主苑牧「春秋佐助期云娄主苑牧神名及姓□□○今案陈俞本多引八句皆脱神名以下开元占经六十二引云娄主苑牧神名及姓臺卫」奎主武库兵「又云奎主武库兵神名列常姓均刘方○今案陈本无注俞本脱兵字本钞名下共脱六字照开元占经六十二引佐助期补」虚危為礼堂「又云虚危為礼堂虚神名开扬姓辟堂○今案开元占经六十二引左助期脱末三字餘同陈俞本亦脱危字」鬼主视明「又云鬼主视明神名□□○今案乙巳占引佐助期视明作神明无名字陈本亦作神俞本仍作视本钞名下应有脱字」昴主狱事「又云昴主狱事神名敖金姓宋赵腾○今案陈俞本无注考开元占经六十二引佐助期金在姓字下腾作胜」南斗主爵禄「州星占云南斗主爵禄太华之位也○今案陈本注见上俞本华作宰餘同」北斗為帝车「天官生占云北斗為帝车○今案御览卷七引天官星占同」七星主衣裳「荆州星占云七星主衣裳文绣一名天厨○王石华校為改主今案陈俞本同」天女主布帛「春秋佐助期云天女主布帛名色舒姓终藜时○今案陈俞本无注考开元占经六十一引佐助期天女二字作须女星餘与本钞同」东井主水衡「春秋合诚图云东井主水衡○今案陈俞本同」营室主军粮「春秋佐助期云营室主军士之粮神名玄耀登姓娄方○王石华校以小注军下衍粮字删之今案陈俞本祇存标目五字考开元占经卷六十一引佐助期土误市餘同」牵牛主关梁「佐助期云牵牛星主关梁神名略□□姓蠲除○今案陈本注见上考□□占经卷十六引佐助期同」天法察奸谋「荆州星占云五星天府一名天法主奸谋○今案御览卷七引荆州星占及陈俞本皆同」四角主灾「春秋运斗枢云地动则见于天象四角主灾月蚀则见○今案陈本同玉函山房辑本祗据陈本一引」四守司赏「淮南子云四字者所以司赏罚注曰四守紫宫轩辕咸池天河也○严氏校云案见淮南许慎注及初学记卷二今案陈本删者所以三字近本淮南天文训守误宫以下衍為字王氏读书杂志力引书钞以証近本之误」<br/><br/>　　角亢兖州「汉书云角亢氐主兖州○今案以下十二条皆是汉书二十六天文志此注兖误沇今更正陈本作兖惟脱氐字其下十二条注合并于此下序次亦少异」房心豫州「汉书云房心豫州○今案详上」尾箕幽州「汉书云尾箕幽州○今案详上」柳张三河「汉书云柳七星张三河也○今案详上陈本末四字作张周」翼軫荆州「汉书云翼軫荆州○今案详上」奎娄徐州「汉书云奎娄胃徐州○今案详上」昴毕冀州「书云昴毕冀州○今案详上」嘴参益州「汉书云嘴觿参益州○今案详上」牛女扬州「汉书云斗江湖牵牛婺女扬州○今案详上此条脱牵字婺字又照本篇上第四十六牵牛注订补陈本小注湖作河餘同」<br/><br/>　　井鬼雍州「汉书云东井舆鬼雍州○今案详上」虚危青州「又云虚危青州○今案详上」室璧并州「又云营室东璧并州○今案详上」北辰谓之曜魄「尚书大传云北辰谓之曜魄○今案陈本同」昴毕一名旄头「荆州星占云昴毕之间五星所游一名天街一名旄头○今案陈本同」北极谓之北辰「尔雅云北极谓之北辰注云北极天之中○今案详本篇上」大火谓之大辰「又云大火谓之大辰注曰大火必星也○王石校神改辰今案见尔雅释天」房為龙角「春秋运斗枢云月蚀则见于大辰○今案陈本祇注书名俞本脱书名然月蚀句与本钞同玉函山房辑运斗枢照陈本标目一引其后附月蚀一句不言何书或未知其连文也」<br/><br/>　　井為鶉首「博雅云东井谓之鶉首张谓之鶉尾○今案陈本祇引上句俞本与本同广改博详本卷上文」朱鸟奋翼「张衡灵宪云朱鸟奋翼於前灵龟匿首于后○今案陈本祇引标目四字考百三家集灵宪鸟作雀匿误圈」青龙垂尾「成公绥天地赋云悬象成文分宿有章○今案严辑全晋文天地赋据晋书成公绥传引章下即接云青龙垂尾於心房玄龟匿首於女虚十四字陈本天地赋作星赋悬象二句倒置下接或青龙垂尾或白虎踞参又与严辑不同」<br/><br/>　　垣屏珠连三台雁行「又云玄？匿首于女虚朱鸟奋翼于注张○今案亦见今晋书成公绥本传行作翔严辑天地赋据书钞引同考类聚卷一注作是初学记卷一注作軫陈俞本注张二字作井鬼餘与本钞同俞本仍引作星赋」<br/><br/>　　轩辕华布摄提鼎峙「又云悬象成文分宿有章轩辕华布而曲列摄提鼎峙而相望○今案陈俞本注祇引轩辕二句列皆作分相望皆作直扫除同考今晋书成公绥本传引峙作跱」<br/><br/>　　五星聚「汉书云汉元年五星聚于东井○严氏校於元字上加斜勒非也今案汉书廿六天文志正作汉元年十月下接五星句是旧钞本无误也」德星聚「异苑云□仲弓从诸子姪荀季和父子于时德星聚太史奏五百里有贤人聚也○今案见学津本异苑卷四同陈本於时作其夜里下有内字餘亦同」五星若编珠「尚书考灵曜云至德之萌日月若悬璧五星若煸珠○今案御览卷十七引考灵曜无至德四字餘同陈本注改引编珠以下据初学记第一也」五星如连珠「汉书云五星如连珠○今案见├卷二十一上律歷志引同陈本连作买非改引易坤灵图非是」流星如水「释名云流星星转行如流水○今案见释天第一陈本脱下一星字餘同」笔星如笔「释名云笔星星气有一枝未似笔○今案见释天第一明吴琯本毕校本释名及陈俞本皆同」摄提东向天下无事「荆州星占云摄提东向天下无事○今案陈俞本同」<br/><br/>　　招摇光泽天下安寍「荆州星占云招摇者常阳也○案陈本但注书名俞本也下接标目二句」三能色齐君臣和「史记云魁斗下六星两两相比者名曰三能云云注曰三能三台也○今案见天官书及本篇上文引皆无斗字」五星同色百姓安寍「汉书云五星同色天下偃兵百姓安寍歌舞以行○今案陈本同考近本汉书廿六天文志偃作同」少微黄贤士举「天官星占云北斗魁第一星少微一名处士○股份有限公司校斗北改北斗茅改第今案御览卷七引天官星名及陈本同俞本处土下作星明大而黄泽即贤士举用不引北斗句」<br/><br/>　　箕后动大风「荆州星占云箕后一星动则大风至○今案类聚卷一引荆州星占一下有名舌二字餘同陈俞本至作生餘亦同」匏瓜明则岁熟「又云瓠瓜一名天鷄瓠瓜明则岁熟○今案俞本同陈本祇注书名」天市明则糴贼「又云天市天子旗帜也○今案御览卷七引荆州星占市上无天字陈本标目大小注无」<br/><br/>　　严遵客星「会稽典录云严遵字子陵与世祖俱受业长安詔徵遵夜留宿其夜客星犯天子宿○严氏校云案会稽典录见类聚卷一引今案本钞詔徵以下仅存夜宿客星四字餘脱今据订陈本标目改作客生犯天子注亦增改」<br/><br/>　　客星入天市「谢后汉书云吴郡周敞师事京房房為石显所讚繫狱市谓敞曰吾死后四十日客星必入天市即吾无辜之騐也房死后果然○严氏校云谢承书见御览卷五今案姚辑汪辑本及陈俞本狱下无市字后果然作果如其言餘同」<br/><br/>　　使星向益部「李郃别传云郃好天文术和帝遣使者微服观之○严氏校云李传见类聚卷一引今案类聚陈本皆无微服二字观之下作公指星曰有二使星来向益部陈本又增引数句」<br/><br/>　　星犯牵牛「博物志云海边有人年八月见有浮查来往走不失期也○今案明吴本稗海本博物志来往作去来下有后至蜀问君平曰某年月日有客星犯牛云云又此下汉篇引走作反」<br/><br/>　　星犯少微「续晋阳秋云会稽谢敷字庆续隐若耶山忽有星犯少微○严氏校云晋阳秋见初学记卷一又见御览卷七今案陈本脱字庆续三字山忽误生初餘同又类聚末句作忽月犯少微星」<br/><br/>　　荧惑继舍「吕氏春秋云宋公时荧惑在心○严氏校云见季春纪制乐今案制乐云朱景公之时荧惑在心又云君今夕荧惑其徒三舍陈本在作守今夕作是夜□徒作退又增引数行亦无继字」<br/><br/>　　太白食昴「汉书云邹阳上书曰卫先生為秦画长平之事太白食昴○今案汉书五十一郘阳传同亦见史记列传陈本同」神星没昼见「东观汉记云光武破二公与朱伯然书曰交锋之月神星昼见大白清明○严氏校云按东观记见御览卷五今案严辑朱伯然书二公作苏茂又月旁改日自谓据书钞及御览改餘同陈本二公作圣公伯然误伯叔月亦作日又案圣公二字近是」<br/><br/>　　恒星不见「左传云夏恒星不见夜明也○今案见庄七年传恒字缺末笔宋影钞避真宗讳也」流星没营「蜀志云有星自东北西南流投诸葛营上三投三还往大还小○严氏校云按蜀志诸葛传注引晋阳秋文今案见蜀志五陈本三还作再还餘同」流星堕盆「续晋阳秋云桓玄庶母马氏同列薛氏郭氏夏夜同出月下有铜盘水在其侧见一流星堕盆内如二寸珠○今案严氏校云按续晋阳秋见御览卷五又见类聚卷一今案类聚内作中珠上有火字餘悉同陈本出作坐盆作瓮餘有增引说郛本续晋阳秋则大致略同中改内详本卷上文」<br/><br/>　　○汉六<br/><br/>　　河精上為天汉「河图括地象云河精上為天汉○今案御览卷八引括地象及陈俞本同」水浮精曰天河「扬泉物理论云水之精气上浮宛转随流水石曰天河○今案陈俞本同考小雅正义御览天部皆引物理论云汉水之精也气发而昇精华上浮宛转随流名之曰天河」箕斗之间汉津「尔雅云箕斗之间汉津也注曰箕龙尾斗南斗天汉之津梁○今案见释天」天官高為五汉「乐叶园云天官高為五汉○今案陈俞本同考文思元赋注引桨叶图高作商汉作潢玉函山房辑本多据陈禹謨今称书钞引亦作商有所见耶」维天有汉「毛诗云维天有汉监亦有光○今案见诗小雅大东篇」对彼汉「韩诗云对彼灵汉注曰宣王遭乱仰天也○今案陈本本对改倬灵改云小注作引毛诗惟俞本尚与本钞同但灵仍误云考王氏经义述闻谓对应作到到倬古通陈禹謨直改為倬彼是作引毛诗而非韩诗矣且毛诗中云汉棫朴皆有此句亦未声叙也又按陈本注已有昭回于天句与棫朴之為章于天不同其為云汉无疑但王氏所辨仍作云汉而非汉也考文选注董斯章引韩诗云对彼云汉薛君曰宣王遭乱仰天也冯登府三家诗疏又云见北堂书钞卷百五十正与本钞合惜其所见本仍误云古本之一字足贵也如此」<br/><br/>　　河汉清浅「古诗云河漠满且浅相去知几许盈盈一水间脉脉不得语○今案见文选古诗十九首知作复陈本知作谁俞本知作詎餘同」七月案户「大戴礼云七月汉案户汉天汉也案户直户也语正南北也○王石华校真改直今案见夏小正篇陈俞本注七月下脱汉字又脱天汉二字直上有也者二字几不可句谬甚」<br/><br/>　　乘浮差到天河「博物志云海边年八月见有浮查往来反不失期之人多賚□食乘查去忽忽不觉昼夜到天河○今案□□叶皇览□篇反□走已据此改」浮南滨涉天「□□子云□荣河者若浮南滨而涉天汉○今案陈俞本脱翫荣河者四字餘同考长白继氏辑抱朴佚文谓此条仅得书钞百五十卷一引」<br/><br/>　　○云七<br/><br/>　　天地之本「河图通纪云云者天地之本也○严氏校云按河图见御览卷八今案陈俞本纪作记餘亦同」山川之气「说文云云山川之气○今案考说文云都气作气餘同陈本及俞本本注见初学记亦同」润泽蔽「京房易飞候云青云润泽蔽日在西北○严氏校云案易飞候见御览卷八同又见类聚卷一今案陈俞小注无蔽日二字北下有為贤良句」起山弥天「洪范五行传云云者起于山弥于天也○王石华校於改山今案陈俞本同」状如积水「易通卦验云立春青阳云出房状如积水○严氏校云按通卦騐见御览卷八类聚卷一本书皆无状字今案聚珍辑本亦无惟本篇下引与陈本皆有又类聚引水作冰本篇下再引仍作水」<br/><br/>　　声如雷雨「魏志云太和元年七月云鬬声如暴风急雨也○案陈本同俞本暴风作暴雷是也」赤如菟「京房易传云赤云如菟蜀国当当○今案陈俞本亦同」形如鸟「京房易妖占云形如鸟其下主兵○今案陈俞本同但改妖占為要占或改為易要决占候皆与隋志不合」大如席「京房易传云汉川有黑云大如席不出五百必两名曰海云○今案陈俞本同」形如箒「京房易妖占云云形如箒云下有兵也○王石华校古改占今案陈本同俞本下一云字作其餘亦同」舒覆四海「成公娞云赋云舒则弥纶覆四海○严氏校云赋见御览卷八今案百三家本集及类聚卷一初学记卷一引云赋亦同」朝弥八方「刘公干诗云玄云起高岳终朝弥八方○今案类聚卷一引方作荒餘同陈俞本作刘楨」归故山「应瑒诗云朝云流四海日暮归故山○今案陈俞本日暮作暮云」起高岳「刘公干诗云玄云起高岳○今案同上」含水云起「楚国先贤传云有暴风从西方起英舍水潄之○严氏校云楚国先贤传见御览卷十今案　　　钦定图书集成乾象典卷八十五引楚先贤传潄之下有云从东起句陈俞本有暴风三字作天旱有含水云六字起下作则焚吞祝之五字」<br/><br/>　　火灭灰散「陆机云赋云日赤奕而照耀云火灭而灰散○王石华校收惧改照耀今案陈俞本同严辑陆机云赋白云赋未收此」冰消瓦离「成公绥云赋云冰消瓦离奕奕翩翩○今案类聚卷一引及百三家成公绥集云赋同初学记卷一引离作解」触石而起「春秋说题辞云触石而起谓之云○今案初学记卷一引说题辞同」肤寸而合「公羊传云触石而出肤寸而合不崇朝而雨天下○王石华校雷？改肤寸是也严氏校云肤寸注见公羊僖三十一年及初学记卷一与叙事类对今案公羊作偏两平天下」五色「京房易飞候云视四方常有大云五色具○王石华校以原钞色下有具齐二字照陈本改俱非也严氏覆校云案易飞候见御览卷八类聚卷一今案御览无类聚作具无齐字照订」<br/><br/>　　四塞雨徵「京房易传云四至见青白赤黑云在东南西北名曰四塞之云也○今案陈俞本无四至见三字末有见即有雨四字餘同」保章辨吉凶「周官云保章氏以五云之物辨吉凶注曰物色也色青為殃白為丧也○严氏校云案周官见本书及御览卷八初学记卷一今案近本春官保章氏殃作虫餘同」丰隆茎云气「归藏云昔者丰隆茎将云气而结核之也○今案玉函山房辑归藏据陈本改昔者作虽有将作得删之也二字祇据书钞一引陈本标目亦脱丰字王石华校堂改云」磻石「易通卦騐云霜降太阴云出上如羊下如磻石○今案聚珍辑本通卦騐阴作阳考类聚初学记引及陈本皆与本钞同」积水「又云立春青阳云出房状如积水○今案易通卦騐详本篇上文」军精「兵书云攻城内有黑云大如火星名曰军精○严氏校云兵书一条似读破句陈本不云补则非私改也当从之今案陈俞本攻城上原有云如日月有赤气绕地不可十一字本钞脱去严校以為破句亦非也」<br/><br/>　　雨具「张璠汉纪云荀顗上书顺帝曰自入正月久阴不雨云者雨之具也○今今姚辑汪辑本张璠汉记同俞本亦同陈本删顺帝自入正月七字」绿翘「陆机浮云赋云金柯分玉叶散绿翘飞○王石华校椅介改柯分今案类聚卷一引及百三家陆集发作明严辑全晋文亦照陈本改明又类聚绿作缘下句接严英焕三字」赤繒「易通卦騐云白露云出如赤繒○严氏校云通卦騐本书与御览卷八同此与下条复出有误当分為二条今案原钞白误寒赤繒误冠缨己据聚珍本订改」冠珥「东方朔别传云武帝时日傍有赤云如冠珥○今案陈俞本日傍有赤云五字作云气青色而圆六字考　　　钦定图书集成乾象典卷七十二引东方别传作有赤云亦无日傍五字珥下有上问朔朔曰不大雨即日晕后果大雨二句」<br/><br/>　　冠缨「易通卦验云寒露云出如冠缨○今案聚珍本通卦验同类聚卷一露下有正阴二字」车盖「魏书云文帝生时有云炁青色而员如车盖○严氏校云见御览卷八初学记卷一今案魏志卷二文帝纪注引魏书炁作气员作圈又考关尹子以一炁生万物是炁与气同」车轮「兵书云周云如车轮○严氏校云见御览卷八及初学记卷一今案陈本同」白鵠「易通卦验云春分正阳云出张如白鵠○今案陈本同聚珍辑本通卦验白作积考杜公胆编珠引仍作白古彻书引无张字作如积白鴰惟类聚卷一引云下有始字餘悉同」丹蛇「兵书云有云如丹蛇堕皇后大战杀将○今案类聚卷一引兵书堕作餘同御览卷八引皇作车陈本与原钞同」鸞舞「陆机白云赋云鸞舞角以轩罢鷙企翮而延佇○今案本钞延佇误筵行考百三家陆集照订陈本企作金餘同」群羊「易飞候云当有雨黑云如群羊奔如飞鸟○今案御览卷八引易飞侯及陈本当有作凡侯餘同」雄稚「兵书云云如雄稚或如雄鸡临城其城必降○今案御览卷八引兵书及陈俞本同」飞鸟「易飞候云雨黑云奔如飞鸟○严氏校云案见御览卷十今案御览引当作候餘同亦见本篇上群羊一条」禽兽「兵书云云气形似禽兽客吉主人忌○今案陈本同考见御览卷八引魏武兵书辑要」牵牛「又云贼上云如牛兵不可往也○今案陈俞本皆作奔牛俞本又贼作城餘同」从龙「周易云云从龙风从虎相感也○今案相感也三字是虞永兴引申语陈俞本删去增入作覩句」冠巖「卢山记云有白云冠带岑巖○今案陈俞本同考海录碎事卷三上引卢山记岑巖作峰山石三字下接呼為山带句餘同山石二字合之即岩字彼本当有误」覆车「东方朔传云凡占长吏东耕下车当视天有黄云来覆车五穀大熟○今案类聚卷一引东方朔传东误不脱下车二字来作如餘同御览卷八引无东耕二字陈本亦然餘亦同」玉叶「陆机浮云赋云金柯分玉叶散○王石华校乘改叶今案详上绿翘条内」水波「易通卦验夏至少阴云出如水波○王石华校以原脱卦字至字出字水字照陈本补今案陈本尚脱少字惟聚珍本通卦验同又类聚卷一引无出字」榼木「又云冬至初阳云出其茎末如树木之状○王石华校至下补初字严氏覆校云陈本初字依御览卷八增耳当删今案本钞冬误东其茎末三字误莫字已据聚珍本通卦验订正又类聚卷一引其茎末作箕字亦不足据惟至下有初字又足见御览非孤证矣」<br/><br/>　　草莽「　吽云山云如草莽○今案见应同训」熛火「吕氏春秋云旱云如熛火○今案见应同训俗本删如字又改熛作烟陈本从之误甚考说文熛火飞也本钞地部二引韩非突隙之标焚用此标字而初学记类聚御览皆误作烟古本一字之可贵也如此」<br/><br/>　　日月「兵书云云如日月有赤气绕地不可攻也○今案详上军精条内本条脱有气绕三字衍而绝之其四字据订」汛滥「楚辞云何汛滥之浮云猋拥蔽此明月○今案陈本脱何字浮云下又别引楚辞二句非本钞之旧矣考今本九辩下有兮字拥作瘫注云一作壅」窈窕「曹植飞龙篇云晨游太山云雾窈窕○今案百三家曹集及陈俞本同」含愁「傅玄杂诗云浮云含愁气悲风坐自叹○今案百三家集脱陈本及傅节子辑本同」翳曰「何晏诗云浮云翳白日微风轻尘起○王石华校医改翳今案陈俞本白作皎起字在风字下」苍阳云「易通卦验云大寒霜降黑阳云出心○严氏校云案通卦验见本及御览卷八今案聚珍辑本通卦验大寒上作小寒仓阳云出平七字下注云平作尾古微书平作氏餘同」苍云「春秋文曜鉤云楚有苍云如电○今案御览卷八及二百三十五引电作蜺陈俞本并上条注於此条下仍作电」紫云「汉武故事云宣帝亲祠甘泉○今案类聚卷一引汉武故事无亲字泉下作紫云从西北来散于殿前又详本钞卷八十九祭祀緫下篇陈俞本注引无宣帝六字下有西王母乘紫云輦来句非是」<br/><br/>　　玄云「河图始开云玄泉之埃上為玄云○今案御览卷八引河图始开及陈俞本同」黄云「又云黄泉之埃上為黄云○今案御览卷八引河图始开及陈俞本同」青云「河图始开云青泉之埃上為青云○今案御览卷八引河图始开及陈俞本同」乌云「东方朔传云凡占长吏东耕下车视天有乌云多水○今案详本篇上覆车条下注」<br/><br/>　　赤云「河图始开云赤泉之埃上為赤云○今案御览卷八引河图始开及陈俞本同」白云「又云白泉之埃上為白云○今案御览卷八引河图始开及陈俞本同」卿云「尚书云舜為宾客禹為主子于时卿云聚○今案陈俞本禹作尧非也考文选王元长曲水诗序注引尚书大传有舜為二句仍作禹又御览四十六引尚书大传有於时卿云聚句」<br/><br/>　　景云「孝经援神契云德至山陵则景云出○今案礼运正义左传昭十七年正义后汉郎顗传注文选华林园集诗注王仲孙誄注御览卷八及卷八百七十三引援神契皆作出云陈俞本作云见餘俱同又玉函山房辑本谓御览四十六引山下有川邱二字餘亦同」<br/><br/>　　周云「淮南子云周云之彭薄而為雨○今案见俶真训明本薄误濞王氏读书杂志引未改本书钞以証其误俞本不误但陈本竟改注兵书见上四字殊乖古本矣」蜜云「周易云密云不雨自我西郊○王石华校两改雨」朝云「宋玉朝云赋序云巫山之阳高○今案汉魏七十二家本宋玉集高唐赋巫上有妾在二字高下有丘之岨旦為朝云七字不过传钞误陈俞本改引赋序两行非是」阵云「京房易妖占云阵云贯月韩魏以此云為占○今案俞本同陈本无韩魏句」京云「诗推度灾外规有云内有如羊而黄者日京云○今案本钞推误惟白帖引推度灾亦作惟餘同」<br/><br/>　　油「孟子云油然作云沛然下雨○今案孟子油上有天字」海云「京房易传云川有黑云大如席不出五日必雨名曰海云○今案本篇上大如席一条同」水云「吽云水云如鱼鳞○今案见览冥训与陈本同」屯云不雨「傅玄诗云屯云纯不解长雷同四阿○今案百三家集苦雨诗纯作结雷同作溜周陈俞本亦作结惟长同二字作轰动餘同」纤云不形「傅咸神泉赋云若农夫如起时勤躬桐橘水无荫纤云不形○案百三家本严辑本皆脱陈本祇注傅咸神泉赋五字其下改引傅玄杂诗又祇得纤云二字俞本尚存末八字惟橘水作樛本又本条若农九字必有脱误」<br/><br/>　　鱼鳞「吕氏春秋云水云如鱼鳞○今案见本篇上文」秦云如行人「兵书云秦云如行人○今案以下十一条皆见类聚卷一引兵书同」齐云如絳衣「兵书云青云如衣」楚云如日「又云楚云如日」韩云如布「又云韩云如布」蜀云如囤「又云蜀云如囤○今案类聚卷一引与陈本同作囷」宋云如车「又云宋云如车」越云如龙「又云越云如龙」鲁云口马「兵书云鲁云如马」赵云如牛「又云赵云如牛」卫云如犬「又云卫云如犬」<br/><br/>　　魏云如鼠「又云魏云如鼠○今案以上十一条皆详上」蔽阳光於汤谷暗天文乎常居「陆机云赋云蔽阳光於汤谷暗天文乎常居○今案严辑白云赋据书钞引同」<br/><br/>　　绕蓬莱以结曜薄崑崙而增暉「又云绕蓬莱以结曜薄崑崙而增暉○今案严辑白云赋引同」集轻浮之眾采厕五色之藻气「又云集轻浮於　眾采厕五色之藻气○今案严辑浮云赋据书钞引同」有轻虚之艷象无实体之真形「又云有轻虚之艷象云云○今案陵二俊集百三家陆机集及严辑本引同惟类聚卷一引真作贞本钞改真宋人传钞兼避仁宗讳也」若秬鬯扬芒嘉縠垂颖「又云若秬鬯扬芒嘉穀垂颖朱丝乱纯失领○今案百三家集陆机浮云赋祇收小注朱丝二句惟纯作纪严辑全引四句纯又作起」长城曲蜿采阁相扶「陆机云赋云若夫神□耀精苍云仰浮方峙员踊綺□□□○今案类聚一及百三家集祇收标目八字严辑白云赋据书钞引条末方格下始接长城二句」内扬绿祲外袭紫霞「又云高腾永逸骆驛参差内扬绿祲外袭紫霞○今案严辑白云赋据书钞引改作琭祲餘同陈本将此上所引云赋蔽汤二句分為两条删去小注而於此下注云并陆机云赋五字」<br/><br/>　　北堂书钞卷第一百五十</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9756.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9758.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

