<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百一十二　　乐部八_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百一十二　　乐部八全文,虞世南作品" />
<meta name="description" content="北堂书钞原文阅读,●北堂书钞卷第一百一十二　　乐部八全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9718.html";
var nextpage="novel-read-999-9720.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百一十二　　乐部八</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9718.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百一十二　　乐部八</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:07:32<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註四夷二十七　　　　　　倡优二十八律二十九<br/><br/>　　○四夷二十七<br/><br/>　　作四夷一天下「周礼春官职郑注云王者必作四夷之乐一天下也○今案见氏职」鞮鞻所掌之音韎昧任禁之曲「左思魏都赋鞮鞻所掌之音韎昧任禁之曲以娱四夷之君以穆八荒之俗○今案文选穆作睦餘同本钞下文引亦作穆初学记十五引作任昧餘与原钞同陈本昧任作任株离非也」<br/><br/>　　东方曰韎南方曰任「周礼春官职云鞮鞻氏掌四夷之乐与其声歌郑氏注云四夷之乐东方曰韎南方曰任西方曰侏离北方曰禁○王石华校标目两日字改曰今案见鞻氏职陈本侏误株」<br/><br/>　　昧东夷之乐任南蛮之乐「出礼记○今案见礼记明堂位陈本注同」狄鞮妙音「刘邵赵都赋云中山名倡襄国妓女狄鞮妙音邯郸材舞○今案陈俞本脱本钞倡优篇同舞篇材作才」狄鞮之倡「司马相如上林赋云俳优侏儒狄鞮之倡所以娱耳目乐心意也○今案史记本传同」以娱四夷之君以穆八荒之俗「左思魏都赋云鞮鞻所掌之音韎昧任禁之曲以娱四夷之君以穆八荒之俗○今案详本篇上文」<br/><br/>　　○倡优二十八<br/><br/>　　翼為天倡「春秋说题辞云翼為天倡○今案陈本玉函山房辑本皆改春秋元命苞」鱓為乐倡「吕氏春秋云帝顗頊乃命鱓先為乐倡鱓乃■〈女宴〉寝以其尾鼓其腹其音英峡○今案经训堂本吕春秋古乐篇命作令■〈女宴〉作偃英峡作英英字餘同」妇女连百「说苑云秦皇妇女连百倡优累千○今案见说苑至公篇陈本同」襄国妓女「刘邵赵都赋云尔乃进中山名倡襄国妓女狄鞮妙音邯郸材舞○今案详本钞舞篇四夷乐篇」<br/><br/>　　海西名倡「傅玄朝会赋云乃有海西名倡齐同材舞手无废音足不徒附○今案本钞下文引同陈本同作童傅节子辑傅鶉觚集亦作童又附作拊」燕倡越舞「袁淮招公子云燕倡越舞齐商歌五色纷华曳綺罗○今案类聚四十一引同」材女巧士「王粲七释云邯郸材女三齐巧士名倡秘舞承间并理○今案陈本百三家本王粲集间作闲「材童妙妓」<br/><br/>　　傅玄正都赋云乃有才童妙妓都卢迅足绿修竽而上下形既变而影属忽跟挂而倒绝若将坠而复续○严氏校起改足今案陈本百三家本傅玄集影作景景古影字也」妙丽名倡「魏志云夏侯惇从太子征孙权还赐妓乐名倡○今案魏志夏侯惇传同本钞惇误谆又混入上条注中今移正」名倡刘碧玉「乐府歌云○今案陈本同」自云倡家女「古诗云自云倡家女嫁為荡子妇○今案陈本同文选古诗十九首自云作昔為嫁作今」女乐罗「楚辞云肴羞未通女乐罗陈钟接鼓造新歌涉江援菱发扬荷○王石华校补江字是也扬发改发扬非也今案见招魂篇」名倡陈「陆机七徵云施笋簴式丝竹名倡陈於璿房逸响薄乎华屋○今案详本钞乐揔篇」置酒优人管絃「汉书云张禹常置酒乐与子弟相误又引戴崇入后堂饮食妇女相对作优人管絃鏗鏘极乐昏夜乃罢○今案陈本及汉书八十一引作将优上无作字」置酒妓女吹笛「晋中兴书云帝舅王愷置酒妓女吹笛小失意便令黄门□□之一座改容○今案御览五百八十引中兴书意作声陈本作小失声韵」侏儒戏前「家语云鲁公与齐侯会夹谷孔子摄相事齐奏宫中之乐倡优侏儒戏於前孔子趋进曰匹夫而侮诸侯者罪应诛於是斩侏儒手足异处○今案家相鲁篇倡作俳」俳优在前「说苑云雍门周说孟尝君曰今君俳优在前諂諛侍侧○今案俞本同陈本雍误应无门字考说苑善说篇在作处末句作迭进而諂諛」见视如倡「汉书云枚皋為赋乃俳见视如倡自悔类倡○今案汉书枚乘附皋传乃作迺餘同」本以倡进「汉书云汉武李夫人本以倡进○今案见汉书九十七上外戚传同」好倡优「曹瞒传云太祖為人佻易无威重好音乐倡优在侧恒以日达夕○今案魏志武纪注引曹传同」好作妓「俗说云司马郎君时贵好作妓堂然香烟薰之屋為之黑○今案陈本玉函山房辑本同」王公作妓「郭子云谢公在东山畜妓简文曰安石必出与人同乐亦何得不与人同忧○王石华校补何得二字今案陈本脱公在二字初学记十五引郭子同御览五百六十八引亦脱何得二字则不辞矣」<br/><br/>　　女倡著罗縠「魏志云曹洪令女倡作罗縠之衣○今案魏志杨阜传作罗作著同」俳儿作单衣「赵书云石勒参军周延每大会使与俳儿著介幘黄绢单衣○今案类聚八十五引赵书延作雅脱黄字陈本无使字儿作优」善為笑言然合於道「史记滑稽传云优旃者秦倡侏儒也善為笑言然合於道○今案近本史记道上有大字陈本增十行有奇非原钞之旧」小语大笑应节有方「崔駰七蠲云小语大笑应节有方眾戏并进於肆徘徊○王石华校赋改蠲又旁勒於肆句今案陈本於肆句作耀目绕梁俞本脱此条严辑崔駰传无七蠲」祕舞更奏「张衡西京赋云祕舞更奏妙材骋妓妖蛊艳夫夏妃美声畅於虞氏○今案文选及百三家本妃作姬」祕戏连叙「李尤平乐观赋云方曲既戏连叙戏车高撞驰骋百马连翩九仞离合上下○今案百三家本李尤集同陈本连叙六字作运奇二字」三声二变「崔駰七蠲云妓人正容就列从行三声二变激徵溢商镜舞九曜剑利冬霜○今案陈本脱镜舞二句」极九变「刘梁七举云设极九变之乐而作四詰十二之倡也○今案陈本但有设极九变四字严辑本未收」手无废音足不徒柎「傅玄朝会赋云乃有海西名倡齐同材舞手无废音足不徒柎○今案详本篇上文」眾戏「崔駰七蠲云已见上文○今案本篇上文引戏下有并字」设角？？互「汉武故事二百作三百六国句作使角力相触也餘同陈本多窜易」建戏车「张衡西京赋云尔乃建戏车树修旃佞童逞材上下翩翻○王石华校小注补戏字今案文选及陈俞本同」鱼龙之戏「谷永对策言灾异云陛下内省求愆今纳近倡优淫乐溺作习长人鱼龙之戏○王石华校夹改？者改省今案陈本无近字溺字及习长人三字淫乐作之乐」神龟歌舞「曹植宴乐云神龟歌舞异俗○今案详下文」舞行绳上「汉官典职云正月旦以两大縿绳繫两柱间相去数丈两倡女对舞行於绳上相逢不倾○今案平津馆辑本縿作丝餘同」<br/><br/>　　舞於幕下「穀梁传云定公八年夹谷之会孔子相罢会齐使优施舞於鲁君幕下○今案见穀梁疏卷十九」木上俳舞「石虎业中记云虎正会殿前下大四围上渐小坐妓儿於上四面俳舞或鸟飞或倒掛也○今案聚珍本业中记及陈本无下大七字面俳四字坐妓句作两伎儿各坐木一头」頟上缘橦「又云虎正会殿前作乐有頟上缘橦至上左回右转又以撞著口齿上亦如之○王石华校标目缓改缘今案陈本及聚珍本业中记頟作额」跳丸跃剑「刘梁七举云秦俳赵舞奋袖低仰跳丸跃剑腾虚蹈空○今案陈俞本同严辑本脱」援戏索上「曹植宴乐云神龟歌舞异俗援戏索上寻撞○今案陈俞本标目作戏索上寻乐下有赋字无神龟以下考本钞下文引神龟六字疑此文以六字為句下援字当作猨也」猨戏云表「傅玄朝会赋云猨戏於云表燕跃於轻机○严氏校援改猨今案百三家本未收傅节子辑本同」摩兴云雾画成河洛「孔煒七引云投口迭罪黄集白宛蛇是兔住出掌掖摩兴云雾画成河洛○今案陈俞本删迭罪四句」殖瓜种枣「又云梨勒钱士因时天作殖瓜种枣立起寻尺○今案陈俞本删犁勒八字」吞刀吐火「夏仲御别传云仲御徒父敬寍祠祝祀先祖有女巫章丹陈珠二人并有国色乃拔刀破吞刀吐火云雾杳冥○今案陈俞本脱仲御四字祀祀四字乃拔四字餘同」女巫惑人「又云女巫章陈二人并有国色能隐形匿影眩惑人目○今案陈本同考初学记十五引夏仲御别传有女巫章丹陈殊一事大同小异」妓儿走马「石虎业中记云虎正会前作乐衣妓儿作獼猴形走马上或马脑或马尾马走如故名為猨骑○王石华校缓改猨今案陈本及聚珍本业中记甾作头」安陵徒倡「汉书云孝惠帝葬安陵徒关东倡优五千名以為陵户○今案近本汉书惠帝纪无徒关以下十二字」爵臺奏妓「魏志云武帝遗令云朔望日铜雀臺奏妓如平生也○今案近本魏志无此文考张溥百三家本魏武集及文　陆机弔魏武文皆有此语」掷掘舞轮「傅玄正都赋云手戏绝到凌虚寄身跳丸掷掘飞剑舞轮○今案百三家本傅玄集同陈本正作钞凌作陵从严校改」<br/><br/>　　○律二十九<br/><br/>　　律本於天「傅子曰律吕本於天地岂关崑山之凤雌雄声能定之哉此好远之谈也○今案严辑本傅子同」象物贯地「风俗通云管漆竹长一尺六寸孔十二月之音象物贯地而牙也故谓之管○王石华校天改而今案陈俞本无寸字近本风俗通声音篇亦寸字无象字考牙当作丐古互字也」<br/><br/>　　黄帝令伶伦「吕氏春秋云黄帝命伶伦作為律○今案陈本同近本吕氏春秋仲夏纪命作令」汉家本张苍「汉家言律厯者本张苍无所不通而尤邃律厯○今案见汉书四十二张苍传」取竹磬谷「吕氏春秋云黄帝命伶伦作為律伶伦自大夏之西阮隃之阴取竹於磬谷断两节间长三寸九分而吹之以為黄鐘之宫听鸣凤以别十二律其雄為六雌鸣為六故曰黄鐘之宫律吕之本○王石华校字改自院改阮今案陈本及吕氏春秋仲夏纪磬谷作嶰谿之谷」<br/><br/>　　取竹解谷「汉书律厯志云崑崙之隅取竹之解谷注曰解脱也谷竹沟也取竹之脱无沟节者也或说崙崑之北谷名也○今案汉书二十一上隅作阴餘同」截竹為管「记月令正月律中大簇二月律中夹鐘三月四月至十二月下能俱述蔡邕章句曰律者帅也声之管也上古圣人始铸金以為鐘以应正月至十二月之声乃截竹為管谓之律声之清浊以律管长短可制也○今案俞本脱此条陈本铸金句作始鎔金以铸鐘可制也作定之又下俱能述句是永兴櫽括之辞陈本已照今月令增入又续汉志刘昭注引蔡邕章句帅作率率帅古通用」<br/><br/>　　度竹為管「扬雄太玄经云谓之律者度竹為管芦霞為灰列之九闲之中寞然无动寂然无声微风不起纤尘不形冬至夜半黄鐘应之○今案俞本脱考本钞一百五十六冬至篇引太玄经无寂然句及纤尘句又度作截霞作莩闲作门餘同近本太玄经玄莹篇只有令水為管室灰為候二句餘脱」<br/><br/>　　玉管「杨泉物理论云听清浊五声之和然后制為钟律取弘农宜阳县金门山竹為之管○今案陈本平津馆辑本同」听凤鸣「吕氏春秋曰伶伦听凤凰之鸣以别十二律吕○今案见仲夏纪」写凤音「淮南子云物以三成音以五立三与五而八律之初生也写凤之音故音以八生黄钟為宫宫者音之君也○王石华校改立為合从陈本也今案见天文训考陈俞本成下脱音字又删八生句」<br/><br/>　　布緹縵抑霞灰「续汉书云候气之法為室三重户闲涂衅必周密布緹幔室中以木為案每律各一以霞為灰抑其内端按律而候之气至者灰去為气所动者其灰散风动者其灰聚○今案续汉书律厯志上按律作按厤风动上有人及二字餘同」<br/><br/>　　玉律「续汉书云候气之法殿中候用玉律十二唯二至乃候灵臺○今案续汉书律厤志同」石律「赵书云刘曜筑武德殿取士城西南郭内得圆石玉堆其铭曰律堆石重四钧同律度量衡有辛氏造议者或以為瑞参军事续盛曰王莽时物也○王石华校旁勒议字及军事续盛四字非也今案陈俞本取误於四钧下有上有文曰句无议者以下又陈本圆误图御览五十一引赵书武作建律堆作律权盛作咸又御览六十八引郭作墎律堆误律推又文献通考乐六引亦作律权」<br/><br/>　　铜律「汉书律厯志云凡律度量衡用铜者名自名也所以同天下齐风俗云铜為物之至精不為燥溼寒暑变其节不為风雨暴露改其形介然有常似於士君子之行是以用铜也用竹為引者事之宜也○今案见汉书二十一上」<br/><br/>　　竹律「续汉书云候气之法灵臺用竹律六十○今案续汉书律厤志上」六律「尚书云子欲闻六律五声八音孔注曰言欲以六律合声音察天下治理当听审之○今案益稷篇孔传同」三律「汉书律厯志云立人之道曰仁与义在天成象在地成形后以裁成天地之道辅相天地之宜以左右人此三律之谓也○王石华校厚改后今案汉书律厯志上右人作右民本钞作人者唐人转写避太宗讳也」<br/><br/>　　黄钟為首「周礼大司乐职郑眾注云以铜為管转以相生黄钟為首其长九寸○今案此是郑玄注非郑眾注也」黄钟之本「吕氏春秋云黄钟之宫律吕之本○今案见仲夏纪」分气「尔雅云律谓之分注曰律管可以分气○王石华校颂作谓今案见释天郭注」调声「汉书律厯志律者调乐人之音声及此律令注曰以此故定十二律令也○今案近本律厯志无此文」和声「尚书舜典云声依永律和声八音克谐无相夺伦神人以和孔注云声重律和為之声也○王石华校摩改夺今案近本孔传与上心亦小异」考声「续汉书云截管為律吹以考声列以杀气道之本也术家以声微而体和知其分数不明故作準以代之○今案续汉书律厯志上杀作物餘同陈俞本亦改物又陈本脱和字俞本体和误作难字」<br/><br/>　　立均出度「国语云景王将铸无射问律於伶州鳩对曰律所以立均出度也纪之以三平之以六成於十二天道也○今案见周语下」空积忽微「汉书律厯志云律有空忽徵注曰以十二月之气各以其月之律為宫非五音之正则声有高下差降也空积若郑氏分一寸為数千也忽微若有若无谓正声无有浅分也○今案汉书卷二十一上浅作残餘同考古人浅残栈通用陈俞本脱此条」<br/><br/>　　通五行「史记律书云平正二十八舍律厯天所以通五行八正之气天所以成熟物也○今案陈俞本脱考史记平作七熟作孰餘同旧钞此条误入上条注中孙严未校正」<br/><br/>　　通八风「淮南子云夔合六律调五音以通八风○今案见淮南子泰族训本钞下文引同」文以五声教以六诗「周礼太师职云太师掌六律六同文以五声播以八音教以六诗注曰以律视其人之音知宜歌也○今案注曰以下考近本太师职注无此文陈俞本删」六律合阳声「周礼春官职云太师掌六律以合阴阳之声阳声黄钟太簇姑洗蕤夷则无射○今案见太师职文」六同合阴声「又云太师掌六同以合阴阳之声阴声大吕应钟南吕林钟中吕夹钟○今案太师职林作函」月气至灰飞而管通「蔡邕月令章句云截竹為管声之清浊以律管长短為制置之深室每律一案以霞灰实其端其月气至则灰飞而管通○今案陈俞本脱考月令孔正义引下五句同」冬夏至晷景所主「汉书礼仪志云日冬至夏至阴阳晷景长短之极微气之所生也故八人吹黄钟之律也○今案陈俞本脱考续汉书礼仪志中有此文」孤竹之管圈丘奏之孙竹之管方泽奏之「周大司乐职云孤竹之管圈丘奏之孙竹之管方泽奏之阴竹之管宗庙奏之○今案大司乐泽作丘「以致鬼神」<br/><br/>　　又云以六律大合乐以致鬼神祇○今案周礼大司乐职祗作示」荡除灾害「夏侯玄辨乐论云律吕音声非徒化治民物乃可以调和阴阳荡除灾害○今案御览十六引辨乐论民作人餘同陈俞本脱」同律「尚书尧典云协时月正日同律度量衡孔注曰同音律也○今案同律此条梅书已入舜典此尚题尧典与古本合又所引孔注与今孔传亦不同岂真孔传尚存歟又音律当作律乃合陈俞本均脱此条」<br/><br/>　　后夔合律「淮南子云后夔合六律调五音通八风也○今案本篇上文引同」刘秀校律「晋诸公赞云荀勗奏曰御府鉐竹律二十五具刘秀等校试其三具与杜左法同其二十二具是笛律也问协律中郎将列和云昔魏文帝时令和承受笛声以作此律○严氏校季改秀留改笛而改和今案御览十六引承作丞餘同本钞秀误季笛误留严校已改正」<br/><br/>　　张苍正律「汉书张苍為讣吏时绪正律厯注云绪寻也或曰绪业也以為汉当水得之时也○今案陈本脱考史记张丞相传吏作相注云是文颖注以為九字则永兴引申也汉书无之又御览十六引绪正作正绪无注云以下」<br/><br/>　　刘恭作律「王晋书云荀阳以魏杜夔所制律吕检校定太乐作鼓吹八音与律吕乖错始知后汉至魏度渐长于古四分餘而夔依為律吕故致不韵而乃部佐著作刘恭依周礼制尺所余魏谓古尺也依古尺作新律吕以调声韵以律量黍以尺度古乐器皆与本铭尺寸无差○今案陈本脱御览十六引王晋书鼓上无作字有揔章二字而乃作不和无余魏二字器上无乐字餘同」<br/><br/>　　吹律知殷裔「论衡云孔子吹律自知殷商留裔○今案陈本脱考近本论衡奇怪篇下句作自知殷后」推律定京氏「汉书云京房字君明尤精好钟律知音声房本姓李推律自定為京氏○今案见汉书卷七十五」孔子命音「春秋衍孔图云孔子曰丘援律而吹因得羽之宫○今案御览十六引衍孔图因作命阴玉函山房辑本援误授陈本脱」衍温谷「刘向别录云方士传言邹子在燕燕有黍谷地美天寒不出五穀邹子居之吹律而温气至今名黍谷也○王石华校容改谷今案陈本同玉函山房辑本燕有下无黍字天作而无气字陈本脱」<br/><br/>　　知敌人之垒「六韜云夫律管十二可以知敌金木水火土各以其胜攻之其法以夜半遣轻骑在致敌人之垒九百步外徧持律管撗当以勾陈五管尽不应无有音声当以青龙此五行之符佐胜之徵成败之机也○今案平津馆本本六韜五音篇二十八无横字五管尽九字作五管声尽不应者官也餘同陈本有误」<br/><br/>　　知南风不竞「嵇康声旡哀乐论云子野吹律知南风不竞此又吾之所疑也子野博物多识自有以知胜败之形託以神徵者也○今案百三家本嵇康集徵作微子野作师旷餘同陈本脱声？二字於吹上增博物多识四字而删又吾以下」<br/><br/>　　齐地大簇秦地南吕「诗含神雾云邶鄘卫王郑五国者千里之域也处州之中名曰地轴律中南吕齐地处孟春之位律中大簇音中羽魏地处季冬之位律中宫商陈地处季春之之位律中姑洗音中宫徵郑地处孟夏之位律中中吕音中徵曹地处季夏之位律中林钟音中徵秦地处仲秋之位律中南吕○今案陈本只存齐地秦地二段餘删考御览一百五十七引含神雾地轴以上域误城无南吕句御览干八引齐地一条太簇作姑洗羽作宫角引陈地一条同御览二十六引魏地一条无宫商句类聚三引秦地一条同引曹地一条无林钟句」<br/><br/>　　北堂书钞卷第一百一十二 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9718.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9720.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

