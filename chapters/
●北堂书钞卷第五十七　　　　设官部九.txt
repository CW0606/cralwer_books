<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第五十七　　　　设官部九_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第五十七　　　　设官部九全文,虞世南作品" />
<meta name="description" content="北堂书钞原文阅读,●北堂书钞卷第五十七　　　　设官部九全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9663.html";
var nextpage="novel-read-999-9665.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第五十七　　　　设官部九</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9663.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第五十七　　　　设官部九</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:43:27<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註中书惣五十　　　　　　中书监五十一中书令五十二　　　　　中书侍郎五十三中书舍人五十四　　　　秘书惣五十五秘书监五十六　　　　　秘书丞五十七秘书郎五十八　　　　　著作郎五十九著作惣六十　　　　　　著作佐郎六十一<br/><br/>　　○中书惣五十<br/><br/>　　领尚书事「汉书仪云汉书置中书官领尚书事○今案平津本收入汉官仪卷上用陈俞本考初学记十一引无事字及书下官字然正作汉书仪与影钞合足订陈俞之误」<br/><br/>　　掌尚书事「汉书百官公卿表云考武帝游宴后宫以宦者掌尚书改為中书謁者令置僕射凡宦者之职皆曰中成帝建始四年罢中书官改中书謁者令為中謁者令○今案陈俞本改上有事字改下无為字又陈本脱罢中四字俞本收二句脱两令字餘同今汉书百官公卿表只有成帝以下仍无罢中句考汉书成帝纪臣瓚注有云汉初中人有中謁者令孝武加中謁者令為中书謁者令置僕射与旧钞大同小异」<br/><br/>　　掌机密「汉书仪尚书令并掌詔奏既置中书掌詔誥答表皆机密之事○今案陈本脱尚书令九字平津辑本汉旧仪用陈本时未得旧钞故也」掌内事「环济要略云中书掌内事密召下州郡及边将不由尚书也○今案陈本脱召字也字御览二百二十引要略尚书下有署字」非良才何可斯任「温嶠上疏云中书之职酬对无方酙酌轻重岂唯文疏而已自非望士良才何可妄居斯任○今案详本钞中书令篇」非轻才所可独任「王献之啟琅邪文孝王為中书监表云中书职掌詔命当否是寄故非轻才所可独任也○今案本钞中书监篇引职上有重字无可独二字」<br/><br/>　　○中书监五十一<br/><br/>　　监令同车「曹嘉之晋纪云中书监令常同车入朝至和嶠為令而荀勖為监嶠意强抗专车而坐乃使监令异车自嶠而始也○今案初学记十一引曹晋纪自嶠句作自此始也餘同陈本已改今晋书」<br/><br/>　　宰相参领「王献之啟琅邪王為中书监表云中书重职掌詔命自大晋建国常令宰相参领中兴以来益重其任故王□珍徽德音四塞○王石华校晋改音今案陈本及百三家本大令集珍作弥餘同」<br/><br/>　　机密之要宜得其才「王隐晋书张华字茂先為中书令加散骑常侍為中书监永平元年詔曰华体良清粹才识经济前任中书有思谋之勤机密之要宜得其才以华為中书监加侍中○今案俞本良作量餘同陈本脱加散九字体良八字永下脱平字考今晋书三十六无永平以下」<br/><br/>　　当否是寄故非轻才「王献之啟琅邪文孝王為中书监表云中书重职掌詔命当否是寄故非轻才所任○今案详本卷上中书惣篇」加典著作又定律令「王隐晋书荀勖字公曾拜中书监加典晋作詔撰天帝纪又与贾充共定律令班下施用○今案俞本曾鲁脱詔撰句陈本已改今晋书类聚五十四引王隐书只有与贾二句」<br/><br/>　　事多不泄子弟管之「傅畅晋赞云华廙字长骏為中书监时戎事多不泄廙啟世祖召受子薈笔草詔先时荀勖為监末年亦使息组书草詔傅祇為监病风年老复侠息畅书啟事前后相承以子弟管之自此议始也○今案御览二百二十引诸公讚无字长三字戎字年老二字及此议句又笔草作答字餘同陈俞本廙啟四字作廙年老病风召受作令其无笔字组作但无傅祇十五字又陈本脱自此句俞本删议字」<br/><br/>　　荀最从迁发恚「王导表云乞得除中书监侍节专壹所司竭诚保傅惟力是视詔曰昔者荀公曾从中书令迁尚书令人贺之乃发恚○今案御览二百二十引此表令迁作為竭误謁陈本亦作监為无持节二字」<br/><br/>　　庾亮以姻婭地嫌「庾亮上疏云肃祖即位欲使為中书监亮以姻婭地嫌上疏曰臣领中书则示天下以私六合必私其媚入皆有私则天下无公○今案见文选及御览二百二十引晋中兴书陈俞本改引今晋书非旧钞面目」<br/><br/>　　○中书令五十二<br/><br/>　　处机近「晋中兴书王珉字秀琰迁拜為中书科令詔曰新除侍中王珉才学博瞻理义精通宜处机近以察时务其以珉长兼中书令○王石华校察改参今案初学记十一引中兴秀作季无迁拜七字新除四字博作广据作枢察作参餘同陈本脱拜為二字科字有新除句长上有為字无字秀三字餘从初学记本钞改博者永兴避隋煬帝讳也」<br/><br/>　　掌机管「王洽集辞中书令表示窃以中书职掌机舌有由来矣汉武之世始建此职厯代时宜拜参遂重武帝朝荀勖张华并為其任中兴以来宰相居也○今案俞本脱陈本拜参作置废」<br/><br/>　　俱处机密「晋诸公赞云裴楷字叔则為中书令加侍中光禄大夫与张华俱处机密华楷一时名望而华独开府时皆责之华不敢授寻进楷开府○王石华校和改叔今案陈俞本脱字叔则三字一时句作楷有时望今晋书三十五无一时以下」<br/><br/>　　宜居机密「擅道鸞晋阳秋云温嶠字太真肃祖欲以為中书令手詔曰卿以令望中允之坏善于周旋且文清而旨远宜居机密今以卿為中书令朝论亦咸以為宜也○王石华校旁勤戇论二字今案类聚四十八引檀氏晋阳秋翘沦作市论今据订正又中允作忠允考初学记十一及本钞下文引皆作忠允无朝论句陈本肃祖句作宏宁初三字善作著亦无朝论句」<br/><br/>　　职居显要「臧荣绪晋书云潘尼字正叔為中书令时三王战争皇家多故尼居显要从容而已虽忧虞不及劬劳艰难备经也○今案亦见晋书五十五劬劳以下作而备难四字陈俞本三王上脱时字餘从今晋书改易而仍冒称臧书谬矣如此类者亦不胜矣」<br/><br/>　　便居显要「檀道鸞晋阳秋云王洽除中书令时年二十九将辞之从兄朗之又遗之书云晋大将军事故吾年九山二在乌衣宅诸文臺门谐谢还共北窗？上悲叹云令山二求為贫贱不可得弟今二十九便居清显要任敢不敬以先旨為弟啟义让之略也○今案俞本除作為朗作胡兄上无从字北上无共字餘同陈本脱时年八字晋大将四十字俞同御览二百二十引檀氏晋阳秋亦无晋大将四十字略也作路焉」<br/><br/>　　酬对无方「温嶠上疏云臣嶠才短学浅文义不通中书之职酬对无方斟酌轻重唯文疏而巳自非望士良才何可妄居斯任累辞得止○今案初学记十一引此疏望土望十御览二百二十引良作根轻重作重轻」<br/><br/>　　任国大事「檀道鸞晋阳秋云王恰字敬和拜中领军加中书令詔曰敬和清哉贵今昔為中书郎吾尝执手意甚亲之今以為中书令欲使讲论文章之事待之以不臣之便任国之大事耶宜催令拜遂固让不受○今案本钞下文引无任国句及固让句宜作其餘同今晋书王洽传颁上无中字不臣作友臣陈本已照改仍冒称檀书非也又类聚四十八引檀氏晋阳秋吾尝四字作吾时尚小数呼见七字又催作推」<br/><br/>　　尊宠任职「汉书司马迁字子长被刑之后為中书令尊宠任职武帝以太史司马谈為太史公应劭曰敛中书令史公位在丞相之上天下计书先上太史公却副上丞相○王石华校於任职下用横动今案汉书六十二司马迁传只有任职句以上陈本因删武帝以下但细考之汉书则武帝以下仍是迁传及注文偶有密乱耳迁傅云谈為太史公如湻注曰汉仪注太史公武帝置位在丞相上天下计书先上太史公副上丞相」<br/><br/>　　贵幸倾朝「汉书佞倖传云石显字君房与弘恭皆少坐腐刑為黄门以选為中尚书宣帝任中尚书官恭為合显為僕射元帝世恭死关代為中书令贵幸倾朝百官也○王石华校私改弘题改显今案汉书九十二任中下无尚字宋祁曰任中字下当有向字此宋氏未见隋时古本故以意揣测也陈本乃照删尚字谬矣」<br/><br/>　　奕世令望「檀道鸞晋阳秋云王珉父洽永和中為中书令珉复居之时人以為必世令望○今案父□九字初学记十一引檀氏晋阳秋作為中书令父洽尝為此官十字居作继陈本脱复居句餘从初学记」<br/><br/>　　一时之美「刘谦之晋记云中书令王献之辛赠太常以侍中王珉代之皆一时之美也○今案亦见今晋书六十五无一时句餘同」风流之冠「檀道蛮晋阳秋云中书令王献之少而标巡不修常贯故為一时风流之冠○今案初学记十一引檀氏晋阳秋脩作循无故字餘同说郛本引作续晋阳秋修作寻亦无故字陈本已改作循」<br/><br/>　　闲於时事「薛莹集云胡冲有刀笔闲於时事為中书令虽不能有所匡矫亦自守不苟求容媚也○王石华校补匡字荣改莹今案陈本容误客初学记十一御览一百二十引薛莹条列吴事脱有所二字餘同」<br/><br/>　　清雅正事「王敦集表云中书令领军庾亮清雅正事可中书监领军如故檀道阳秋云肃祖欲以温嶠為中书令手詔曰卿以令望忠允之怀善於周旋且文清而旨远宜居机密今以卿為中书令○今案陈本正事下无可字无擅道鸞以下御览二百二十引王敦表正事作履正晋阳秋以下详本篇上文」<br/><br/>　　讲论文章「檀道鸞晋阳秋云王洽字敬和拜中领军加中书令洽上疏让詔云敬和清裁贵令昔為中书郎吾尝执手意甚亲之今以中书令欲使讲论文章之事待之以不臣之义其催令拜○今案详本篇上文」<br/><br/>　　○中书侍郎五十三<br/><br/>　　掌詔书「魏志黄初中改秘书始置通事郎掌詔章也○今案魏志刘放传始置五字作為中书三字詔章作机密餘同」掌詔密「环济要略云中书侍掌内密詔合僕射丞郎○今案陈本玉函山房辑本掌下有宫字御览二百二十引郎下有令史二字」职典禁闈「曹毗集王冲祖誄云入管中书职典禁闈藻蔚华幄芳逸云雾○王石华校握改幄今案陈本脱冲字严辑曹毗集脱此条本钞下文引作幄作王藻」专掌西省「晋中兴书云范宁為临淮太字徵拜中书侍郎专掌西省居职多所献替有益治○今案御览二百二十引中兴书同陈本居职二句改入自加案语之后非木又初学记十一引西误四治作政」<br/><br/>　　张华掌书疏「张华别传云大驾西征钟会华兼中书侍郎掌书疏表檄文帝善之还即真者也○今案类聚五十八御览五百九十七引张华别传无即真句陈本已照删本下文引晋诸公赞载此事有即真句」<br/><br/>　　孔演悉旧典「晋中兴书鲁国孔录云演字舒元中宗命演為安东参军记室晋国初补中书侍郎郎於时中兴庶事草创演经学渊博又练悉旧典执制輒多取正○今案御二百二十引中兴书作元舒无中宗十一字悉作识本钞下文引亦作识轨上有朝仪二字又初学记十一引悉误职」<br/><br/>　　华简以文藻迁「王隐晋书华简传云简子奉骏有智器文藻以迁中书郎○今案类聚四十八引王晋书以迁作官至陈本删字奉骏三字」陆机以文学转「王隐晋书陆字士衡以文学转中书郎○今案俞本同陈本脱郎字亦见今晋书五十四作為中书郎」<br/><br/>　　詔命所出笔札见「陆机集序云机与吴王表曰臣以职在中书詔命所出而臣本以笔札见知○今案陈俞本脱而本二字又陈本知识之文选王文宪集序注引作见知严辑全晋文据书钞引无序字」<br/><br/>　　书檄云集初不立草「嵇氏世家云嵇含字思道為中书侍郎书檄云集念初不立草○今案初学记十一引嵇世家脱字思道三字初上无含字陈本已照删御览二百二十引初误作莫」奏议眾文多所施行「傅畅晋赞云张华大驾征钟会兼中书郎奏议眾文多所施行久而即真○今案本钞上文引张华别传有此文陈俞本已照改仍删即真句」大事及议多皆施行「王隐晋书李重字茂鲁迁中书侍郎每大事及疑议輒参以经典处多皆施行○今案陈俞本皆脱字茂鲁三字亦见今晋书四十六鲁作曾无侍字」讲论多见称述「晋中兴书云庾亮字元规為中书侍郎又领著作侍讲东宫亮所讲论多见称述○今案亦见今晋书七十三无侍字讲论作论释陈俞本已改注今晋书」朝仪多取正焉「晋中兴书云孔演字舒元与庾亮俱补中书侍郎於时中兴肇建庶事草创演经学渊博又练识旧典朝仪轨制多取正焉元明二帝并亲爱之○今案御览二百二十引中兴书作元舒仪误议渊博作博通又见本钞上文」<br/><br/>　　王济少有俊才「文士传云王济字武子少有俊才起家為中书郎晋起居注云武帝詔云附马都尉王济好学问有文章器干其以济為中书侍郎○今案俞本脱晋起居以下陈本全删此注改引今晋书非也本钞下文引晋起居注附作駙餘同」<br/><br/>　　裴瓚风神高迈「沈约晋书云裴瓚字国宝以风神高迈选為中书郎出入禁门见者肃然改容○今案类聚四十八引沈晋书瓚作潜无字国宝三字选字肃上有皆字陈本已照改初学记十一及中书侍郎二百二十引皆作瓚惟晋书皆作宋书与类聚及本钞异」<br/><br/>　　韩暨有至行「魏志云明帝詔举中书郎吏部尚书卢毓举韩暨敦厚有至行帝用之○今案魏志二十二厚作篤用之作乃用暨」王济有文章「晋起居注云武帝詔曰駙都尉王济忠篤好学问有文章器干其以济為中书侍郎○今案本篇上文引无忠篤二字」<br/><br/>　　孔演二帝并亲「晋中兴书鲁国孔录云演字舒元中宗晋国初选补中书侍郎演经学渊博元明二帝并亲爱之○今案详本篇上文」王濛四年无对「王濛别传云濛為中书郎四年无法又迁為司徒左史少选四年频蒲以濛难与比肩故也○今案初学记十一引王濛别传左下有长字年频作人频陈本於选四下增人字餘从初学记」<br/><br/>　　跃鳞龙凤池挥翰紫辰里「卞伯玉赴中书诗云大方信苞容优渥遂不已跃鳞龙池挥翰紫辰里○今案冯辑齐诗纪卷七同初学记十一引书下有郎字容作含」<br/><br/>　　藻蔚华幄芳逸云雾「曹毗王藻誄云入管中书职典禁闈藻蔚华幄芳逸云雾○今案本钞上文引王藻作王冲祖餘同」<br/><br/>　　○中书舍人五十四<br/><br/>　　舍人古官「环济要略云舍人古官也掌平宫中穀敷也○今案初学记十一引要略掌平七字作掌宫中之政出廩分财二句陈本玉函山房辑本均与初学记同」樊周并為「史记云樊噲周勃并為高祖舍人也○今案史记樊噲传言為沛公舍人絳侯世家则但言為中捐不言為舍人」对掌文誥「荀最集云晋武帝时门下辟通事令史伊羡赵成為中书舍人对掌文詰○今案御览二百二十二引荀最集辟通五字作啟令史三字陈本亦然又陈本赵成作颇咸誥作法」出内书命「晋中兴书刘超字世喻迁中书舍人时臺省初建内外多事超出内书命以忠慎称○今案初学记十一引中兴书出内作出纳陈本亦作纳考内即古纳字不必改也又初学记喻作踰」<br/><br/>　　撰正音「晋中兴书东莞徐录云貌字仙民以东州儒素少好学尤善经传於时不宗始览典籍招延礼学之士后将军谢安举貌应选补中书舍人在西省撰正五经音训学者宗之○王石华校莧改莞乘改素是也今案初学记十一引中兴书仙民作景山少好作性好餘同陈本礼学作礼乐」<br/><br/>　　○秘书惣五十五<br/><br/>　　秘府谓秘书「汉书艺文志云武帝建藏书之策置写书之官於是天下文籍悉在天禄石渠之间广内秘府之室谓之秘书成帝时刘向父子以本官典其事后则图籍在东观有校书傅毅马融之徒為校书郎也○今案旧钞此文有窜乱考汉书三十於是天下四句作下及诸子传说皆充秘府二句无图籍以下而歆之卒业又在哀帝时本钞以向父子皆属成帝时亦与今汉志异也广内句又见汉志如湻注引七略非汉志本文东观马融等句明是后汉事考续汉百官志亦无之陈本增入今本汉志十行非影钞之旧矣」<br/><br/>　　秘书為内阁「魏略云太和中秘书常以事移兰臺自以為臺也而秘书署耳谓不得移推使当有所坐者秘书丞薛夏报之曰兰臺為外臺秘书為内阁臺阁一也何不相移之有兰臺屈无以折之○今案初学记十二引魏略常以作掌公得多误得仪又脱太和三字推使字屈字锦绣万花谷后集十一引常作尝自误目亦误作得仪陈本脱太和三字推使十字」<br/><br/>　　职為近密「王肃表云臣愚以為秘书职於三臺為近密○今案详本篇下文」仪依御史「王肃论秘书表云武帝初置秘书仪依侍御史臺文帝屡有优詔丞郎之选比郎秘书经迁中书而其名不易议不改名位与中书相比為连官不宜与他官為连者也○今案陈本脱其名十八字依下脱侍字本钞秘书丞篇引至门郎句止依下亦无侍字严辑王肃集据御览二百三十三引只有侍御史句餘脱」<br/><br/>　　综经籍「晋起居注云惠帝永平九年詔曰秘书紑理经籍考核古今课试署吏四百人宜专其事者也○今案本钞下文引九作元署吏下有领字初学记十二引晋起居注亦作元年领作须有二字核作校像本从初学记但无须字考惠帝无永平年号疑有误」<br/><br/>　　崇儒术「王肃表云臣愚以為秘书职於三臺為近密中书郎在尚书丞郎上秘书丞郎宜次上书郎下不然则宜次御史下秘书丞郎俱秩四百石迁比尚书郎出亦宜為郡此陛下崇儒术之盛旨也○王石华校俱下删佞字是也今案陈本愚误遇三臺下衍上字俱秩下有中字出亦下有然则二字陛误阶无之盛旨三字严辑王肃集据通典初学记及钞引臣下无愚字餘同本钞秘书丞篇引俱秩十五字与此同」<br/><br/>　　典图书「东观汉记云桓帝延嘉二年初置秘书监典掌图书古今文字考合异同皆统之也○今案初学记十二御览二百三十三引典掌作掌典无皆统句聚珍本亦然又初学记嘉作喜窃谓作嘉作喜皆非也陈本作熹不误之也误之曰」<br/><br/>　　掌秘务「王肃论秘书表云昔时秘书掌国秘务进监令丞郎○今案陈本务改密进监以下通典二十六引此表亦然」考合异同「东观汉记云桓帝延嘉二年初置秘书监掌书古今文字考合异同○今案详本篇上文嘉字亦误」考核古今「王隐晋书云惠帝永平元年詔曰秘书综理经籍考核古今课试署吏须四百人宜专其事然后精详中书自有职事务相连统摄寺事付丞理必未尽其后责秘书监也○今案初学记十二引王书核作校须字作领有二字无然后以下陈本已照删改」<br/><br/>　　○秘书监五十六<br/><br/>　　兼掌史籍「王隐晋书贾謐字长渊元康末為秘书监兼掌史籍事○王石华校谊改謐今案亦见今晋书四十渊作深末句作兼掌国史陈本删字长渊三字餘从今晋书仍冒称王隐晋书谬矣」<br/><br/>　　宣明文籍「温嶠表荀崧為秘书监云夫国史之典将明得失之跡以讽其上记功书过谓之实录使一代之典焕然可观今之秘书著作是也宜得平允文史之才以经之纬之散骑常侍光禄大夫西陵侯荀崧文质杉彬思义伦博且厯位先朝蒞事以穆宜掌秘奥宣明文籍臣等参之眾议谓崧可领秘书监○今案初学记十二御览二百二十三引此表以讽八字今之至纬之二十一字光禄八字臣等十三字又伦作通文籍作史籍陈本是下脱也字脱平允二字荀字又作通博作史籍」<br/><br/>　　天文术数皆统之也「王隐晋书华嶠字叔骏為秘书监加散骑常侍典中书著作及治礼音律天文术数南省文章门下撰集皆统之○今案亦见今晋书四十四同陈本典中五字作班同中书寺為内臺中书散骑著作十四字皆下有典字」<br/><br/>　　幽讚符命国有述焉「傅畅晋赞云庾峻字山甫自司空长史迁秘书监幽讚符命天文地理国有述焉○王石华校国改因今案御览二百三十三引晋公卿讚及陈本皆作因无字山甫三字初学记十二引亦作因」<br/><br/>　　有良史之才「王隐晋书华嶠字叔骏為秘书监詔曰嶠為书实录有良史之才也○今案本钞下文引為书作属书餘同陈本已改今晋书」得文史之才「温嶠表荐荀崧為秘书监云夫国史之兴将明得失之跡记功书过谓之实录今秘书著作是也宜得文史之才以辨经纬○今案本篇上文引兴作典以辨句作以经之纬之」<br/><br/>　　华嶠文雅洽通「王隐晋书云华嶠字叔骏為秘书监詔曰嶠体道弘简文雅洽通厯览古今博文多识属书实录有良史之才者也○今案本篇上文引无体道四句餘同亦见今晋书无体道三句实录作典实才作志陈本詔曰下有亭侯二字道作素雅治作学该厯作经博文作文博无属书二句」<br/><br/>　　荀崧思义伦博「温嶠表荀崧為秘书监云光禄大夫西陵侯荀崧文质彬彬思义伦博臣等参之眾议谓崧可领秘书监○今案本篇上文引同」王象撰皇览「魏志云王象字羲伯為散骑常侍领秘书监撰皇览○王石华校蒙改象今案魏文志纪只有撰皇览三字魏志二十三杨俊传注引魏略无秘书句餘同本钞引裴注文多但称魏志此亦其一也御览二百三十三初学记十二皆引作魏志又初学记羲作义」<br/><br/>　　孙盛著晋阳秋「晋中兴书太原孙录云孙盛字安国為秘书监尊向好学既居史官乃著三国晋阳秋○今案本钞下文引居作為餘同初学记十二御览二百三十三引中书尊作篤阳秋上无晋字陈本改引今晋书」<br/><br/>　　荀勖手自撰次「王隐晋书云荀勖字公曾领秘书监太康二年汲郡冢中得古文竹书最手自撰次吏部注写以為中经经传闕文多所证明○今案初学记十二御览二百三十三引晋诸公讚脱字公曾三字古文二字吏部二字手作躬文选注四十六引王隐晋书太康十三字作又得汲家竹书六字手作身无吏部四字及经传以下」<br/><br/>　　孙盛手不释卷「晋中兴书太原孙录云盛字安国為秘书监尊尚好学自少及老手不释卷既為史官乃著三国晋阳秋○今案本篇上文引无自少二句既為作既居陈本改今晋书俞本脱」<br/><br/>　　○秘书丞五十七<br/><br/>　　魏武建国置左右丞「魏志云武帝建国置秘书左右丞以刘放為左丞孙资為右丞○今案魏志十四刘放传武帝建国作文帝即位陈本已改文帝是也御览二百三十三引仍作武帝」职在三臺上「魏志云青龙中议秘书丞郎位次与博士议郎同职近日月宜在三臺上在尚书丞郎之下○今案魏志二字系沿上条而误当作王肃论秘书表六字御览二百三十三引肃表无在尚句餘同陈本因照删本钞下文引至日月句止亦作王肃表」<br/><br/>　　啟定四部「晋起居注云秘书丞桓石绥啟校定四部书○今案白帖七十四引晋起居注同亦见本钞秘书郎篇」选比黄门「王肃论秘书表云武皇帝初置秘书仪依御史臺文帝屡有优詔丞郎之选位次比黄门郎○今案本钞秘书惣篇引无皇字位次二字依下有侍字」位次议郎「王肃论秘书表云青龙中议秘书丞郎位次与博士议郎同职近日月○今案详本篇上文」出宜為郡「王肃表云秘书丞郎俱秩四百石迁宜比尚书郎出宜為郡○今案详本篇秘书物篇」何元干特詔参秘书丞「虞预晋书何禎传云禎字元干為尚书郎少而好学特詔参秘书丞秘书本有一丞时尚未转遂以禎為右丞右丞之置自禎始也○今案本脱禎传云三字本上脱丞秘书三字时字為右丞误作為左禎作俞本脱丞秘书以下及禎传云三字考御览二百三十三引魏略同陈本脱字宣齐三字字初学记十二引亦无字宣七字及尝字」<br/><br/>　　严苞以高才「魏略云严苞以高才黄初中入為秘书丞数奏文赋帝异之○今案初学记十二御览二百三十三引魏略异上有甚字又初学记引苞误荀」嵇绍有文思「山公啟事云嵇绍為秘书郎雅有文思又晓音律帝曰詔如此便可為丞○王石华校补律字今案翰苑新书前集卷五引山公啟事文思作文才无音律句初学记十二引王隐晋书山公啟句在音律句之下盖王隐书亦载山公啟事也」<br/><br/>　　○秘书郎五十八<br/><br/>　　魏武建国置秘书郎「魏志云武帝建国置秘书郎建安未刘劭為秘书郎○今案魏志刘放传云魏国既建放与孙资俱為秘书郎又刘劭传云建安中為计吏迁秘书郎」<br/><br/>　　秘阁之吏「魏志云王基字伯与為表州别驾召為秘书郎刺史王陵复请之还司徒王朗举辟陵又不遣朗书核州曰取宿卫之臣留秘閤之吏所希闻也○今案魏志廿七陵作凌閤作阁陈俞本已照改」<br/><br/>　　各掌一部「晋太唐起居注云秘书□□遣郎中四人各掌一部○王石华校原改康今案白帖七十四引太康起居注亦讹作太原御览二百三十三引晋太康注遣作詔下有丞桓石绥啟校定四部书十字初学记十二引亦然」<br/><br/>　　正定脱误「晋官品令云秘书郎掌中外五閤经书覆核閤事正定脱误○王石华校旁勒核閤事三字今案初学记十二御览二百三十三及二百三十四引品令五閤作三又覆核句初学记作覆校残闋御览一作覆校闕遗一作复校闕遗陈本从初学记惟闋改闕」<br/><br/>　　删省旧文「王隐晋书郑默字思元為秘书郎删省旧文除其浮秽时陈留虞松為中书令谓默曰而今而后朱紫别矣○王石华校节改郑今案白帖七十四引王隐言秽下有著魏中经句时陈九字作中书令虞松五字陈本已照改」<br/><br/>　　选比黄门「王肃论秘书表云武皇帝初置秘书仪依御史臺文帝屡有优詔丞郎之选比黄门郎者也○今案本卷上秘书丞篇引比上有位次二字秘书惣篇引无皇字依下有侍字」<br/><br/>　　左太冲专思求秘书郎「王隐晋书云左思字太冲专思三都绝人流之事自以所见不博求為秘书郎○今案初学记十二引王晋书都下有赋字餘同御览二百三十三引亦有赋字人流句作杜绝人事」<br/><br/>　　刘愧才华除秘书郎「臧荣绪晋书刘愧字大连学涉有才华除秘书郎○今案涉字有误亦见今晋书六十九学涉句作少有文翰除字作起家陈俞本已改今晋书」钟会敏达夙成「魏志钟曾字士季敏达夙成正始中除秘书郎○今案陈俞本除字作以為二字又陈本达误惠今魏志廿八钟会传达作慧」郄正博涉坟籍「蜀志郄正字令先家贫好学博涉坟典能属文迁秘书郎○今案蜀志郄正传家作安涉作览陈俞本皆已照改」王謐有美誉「晋中兴书琅邪王录云謐字雅远弱冠有美誉除秘书郎○今案翰苑新书前集卷五引中兴书及俞本无字雅远三字陈本已改今晋书」周顗有重名「晋中兴书汝南周录云顗字伯仁少有重名○今案俞本无晋中四字翰苑新书前集卷六引中兴书少有四字陈本已改今晋书」<br/><br/>　　○著作郎五十九<br/><br/>　　魏明皇帝署著作官「魏志云明皇帝太和中署著作之官○今案陈本之官作郎官通典职官类同」职闲稟重势贵多争「问暮集四言诗啟云臣少学博士登祭郑湛谓可著作语秘书监华嶠嶠报书云著作郎职闲稟重势贵多争不暇表其才用臣遂糺思草无朝廷文翰武功勤劳久跡之事也○今案俞本间暮作阎纂餘同陈本脱间暮廿二字嶠报书三字及不暇廿六字」<br/><br/>　　典司文籍「晋元康元年詔云著作郎旧隶中书而秘书既典司文籍今改中书著作郎為秘书著作郎○今案陈本旧上脱郎字隶作属典司作别典考御览二百二十引晋今有云中书為詔令典作文书二句可作旁证」<br/><br/>　　记功书过「温嶠表云夫国史之兴将明得失之跡以讽其上记功书过谓之实录使一代之典焕然可观今之秘书著作是也宜得平允之才以辨经纬者也○今案本卷上著作监篇两引一引兴作典平允下有文史二字餘详上文」<br/><br/>　　○著作惣六十<br/><br/>　　料简四部「檀道鸞晋阳秋云孝武好览文艺敕著作郎徐野民料简四部见书凡三万六千卷○今案陈俞本脱檀道三字及见字翰苑新书前集卷五引檀氏晋阳秋料简作料祕阁」分作四部「晋中兴书李克字孔度為大著作于时典籍俱乱克以类相从分作四部○今案御览二百三十四引中兴书无字孔度三字俱作混无相从二字陈俞本亦作混」王沈兼著作「魏志云王沈字处道以侍中兼著作晋纪云王沈正元中典著作书○今案魏志三十卷皆无王沈考今晋书三十九王沈传有此二条撰晋作撰魏窃疑本钞魏志二字由下条误入也又本钞下文引徐野民晋纪亦作撰晋书」<br/><br/>　　卫顗典著作「○今案旧钞此条脱去注文考魏志二十一卫顗传云受詔典著作陈俞本未误」荀勖领著作「王隐晋书荀勖以中书监领著作○今案亦见今晋书三十九荀勖传同陈俞本删王隐二字」□□□□「晋中兴书太康孙录云孙盛字安国以秘书监领著作于宝以散骑常侍领著作孙绰以散骑常侍领大著作○今案陈本脱俞本句下有及陈寿并四字餘同考御览二百三十四引中兴书无干宝十字餘同初学记十二引有孙绰二句本钞此文混入上条注中今据俞本移正」<br/><br/>　　李克為大著作「晋中兴书李克字孔度有史才迁為大著作○今案本篇上文引史才句陈本亦然晋书二百三十四引中兴书有大著作句」班固著作东观「续汉书云班固字孟坚多议博文著作东观○今案姚辑汪辑本脱陈本俞本改班固為杨彪又删孟坚句餘同考翰苑新书前集卷五引续汉书正作班固但无多议四字耳」<br/><br/>　　庾亮侍讲东宫「庾亮别传云亮领著作侍讲东宫○今案陈俞本同」王沈撰晋书「徐野民晋纪云王沈正元中典著作与荀显阮籍撰晋书○今案亦见今晋书三十九本传作撰魏书陈俞本已照改惟本上文引晋纪仍作撰晋书」陆机议晋书「王隐晋书陆机字土衡以文学為秘书监虞濬所请為著作郎议晋书限断○今案初学记十二引王书同御览二百三十四引学下无為字陈本脱虞濬所三字」五世著作一代良史「应亭集让著作表云自司隶校尉奉至臣父五世著作不绝邦族以為美贵崔駰三世相继其后无闻若乃谈迁接武彪固踵跡向歆著美亦各一世之良史也○王石华校补三字继字奏改催改崔是也今案初学记十二引应亨集至臣下无父字五世作五叶贵作谈严辑本据旧钞亦作美谈餘同陈本脱向歆句御览二百三十四引脱崔駰以下餘与初学记同」<br/><br/>　　何嵩善史汉「王隐晋书何嵩字泰綦善史汉為著作郎亦不能作晋书○今案陈本脱字泰綦三字作晋改作著御览二百三十四引王晋书亦无字泰三字及不能句初学记十二引汉作法无郎字餘与御览同」<br/><br/>　　谢沈有史才「晋中兴书云谢沈字静思何克庾水以沈有史才迁大著作作晋书三十卷著后汉书百卷才学在虞预右○王石华校旁勒克字非也今案陈俞本三十下有字又陈本脱字静思三字御览二百三十四引晋中兴书无字挣思三字无作晋书三句」<br/><br/>　　张载通经史「王徵晋书云张载為著作佐郎才通经史能作晋书○今案陈俞本脱為著五字通误不亦见今晋书五十五脱佐字及能作句又才通四字作博学有文章又本钞有佐字则当移入下著作佐郎篇」<br/><br/>　　○著作佐郎六十一<br/><br/>　　元帝嘉郭璞以為佐郎「晋中兴书郭璞字景纯太兴元孝奏南郊赋元帝嘉其才以為著作佐郎○王石华校商改南职改赋今案初学记十二御览二百三十四引中兴书字景纯三字录字元帝作中宗又御览脱太兴四字陈本赋误职佐误左」<br/><br/>　　华谭荐朱凤擢拜佐郎「臧晋书云晋陵朱凤吴郡吴震并有史才白首衡门谭為秘书监时荐此二人擢拜著作佐郎○今案初学记十二御览二百三十四引晋中兴书為句在晋陵之上门下更有谭后知之句餘同陈本已改晋中兴书」<br/><br/>　　陈寿撰三国志「王隐晋书云陈寿字承祚好学喜著述除中书著作佐郎撰三国志○今案陈本喜作善亦见今晋书八十二无喜著三字中书二字初学记十二引张华别传亦作善餘同」束皙创三帝纪「文士传云束皙元康四年晚应司空辟入府匝月除佐著作郎著作西观造晋书草创三帝纪○今案初学记十二引文士传空下脱辟字匝月作月餘造作撰陈本已照改」<br/><br/>　　难晋书限断「干宝晋纪秘书监贾謐请束皙為著作佐郎难陆机晋书限断○今案初学记十二引于晋纪无佐字陈本误作左郎」典文数术「石瑞记云太安元年前著作郎丘眾表称世祖武皇帝擢臣负薪之中授承著作佐郎典治天下文义数术乃撰诸志也○今案陈本脱太安五字后承作受臣佐误左餘同俞本脱」<br/><br/>　　北堂书钞卷第五十七 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9663.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9665.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

