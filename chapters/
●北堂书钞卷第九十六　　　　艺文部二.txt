<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第九十六　　　　艺文部二_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第九十六　　　　艺文部二全文,虞世南作品" />
<meta name="description" content="北堂书钞原文阅读,●北堂书钞卷第九十六　　　　艺文部二全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9702.html";
var nextpage="novel-read-999-9704.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第九十六　　　　艺文部二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9702.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第九十六　　　　艺文部二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:01:13<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註儒术七　　　　　　　　史八图九　　　　　　　讖十<br/><br/>　　儒术七史八图九讖十<br/><br/>　　○儒术七<br/><br/>　　世之显学「韩子显学篇云世人之显学别不数夫孔丘自孔子之死也有子张之儒有子思之儒有顏氏之儒孟子之儒漆雕开之儒中梁氏之儒有孙氏之儒有乐正氏之儒○今案韩子显学篇及陈本世人二句作世之显学儒墨也儒之所至孔邱也十四字又中梁作仲良餘同俞本删墨字餘依陈本」<br/><br/>　　以道得民「周礼太宰职云四曰儒以道得民郑注儒有六艺以教民者也○今案周礼天官同俞本标目以道误作道以」儒分為八「韩子显学篇云孔墨之后儒分為八墨离為三取舍相反不同而皆自以為真孔真墨孔墨不可复生将谁取定世之学也○今案韩晏合编本及陈俞本以為作谓字取作使餘同」<br/><br/>　　儒有六艺「周礼太宰职云儒以道得民郑注儒有六艺以教民者○今案俞本作儒艺有六」為君子儒為小人儒「论语何注云君子為儒将以明道小人為儒则矜其名○今案俞本删陈本何下有休字非也考论语雍也篇何晏集解则此明道四句是作孔注阮氏校勘记则作马融注」澡身而浴德「礼记儒行云不临深而為高不加少而為多世治不轻世乱不沮同不与异弗非也其特立独行有如此者郑注不临深而為高临眾不以己位尊自振贵○今案陈俞本删郑注以下」<br/><br/>　　戴仁而行抱义而处「儒行云儒有戴仁而行抱义而处虽有暴政不更其所其自立有如此者○今案陈本多增注」诚信以為甲冑礼义以為干櫓「儒行云郑注甲鎧冑兜鍪也干櫓小盾大盾也○今案礼记儒行篇及陈本诚作忠忠者隋高祖之父讳也虞永改避作诚」博学而不穷「儒行云儒有博学而不穷篤行而不倦幽居而不淫上通而不困尊贤而容眾毁方而瓦合其宽裕有如此者郑注曰不穷不止也幽居谓独处时也上通谓仕道达於君也○今案礼记儒行篇尊贤作举贤餘同陈俞本尊作慕」<br/><br/>　　多文以為富「儒行云儒有不宝金玉而忠信以為宝不祈土地立义以為土地不祈多积多文以為富其近人有如此者郑注曰祈求也立义以為土地以义自居○今案礼记儒行及陈本同」<br/><br/>　　席上之珍以待聘夙夜强学以待问「儒行云儒有博学而不穷篤行而不倦幽居而不淫上通而不困尊贤而容眾毁方而瓦合其宽裕有如此者郑注曰不穷不止也幽居独处时也上通谓仕道达於君也○今案礼记儒行篇尊贤作举贤餘同陈俞本尊作慕」<br/><br/>　　多文以為富「儒行云儒有不宝金玉而忠信以為宝不祈土地立义以為土地不祈多积多文以為富其近人有如此者郑注曰祈求也立义以為土地以义自居○今案礼记儒行及陈本同」<br/><br/>　　席上之珍以待聘夙夜强学以待问「儒行云郑注席犹铺陈也铺陈往古尧舜之善道以待问也○今案礼记儒行篇注问也上有见字陈本改问也為聘也非郑注原文矣」<br/><br/>　　今人与居古人与稽「儒行云今世行之后世以為楷郑注稽犹合也古人与合则不合於今人也○今案俞本同陈本删為楷二句」居处齐难坐起恭敬「又云儒有居处难郑注齐难齐庄可畏难也行不争道止不选处所以远关讼○今案儒行注同陈本删郑注以下」大让如慢小让如偽「又云儒有衣冠中动作顺其大让如慢小让如偽大则如威小则如愧其难进而易退也粥粥若无能也其容貌有如此者郑注中中间谓不严厉也如慢如偽言之不匐怛也如威如愧有所畏也○今案礼记儒行及陈本顺作慎盖宋时兼避孝宗讳也然顺慎古实通用」<br/><br/>　　合志同方营同术「又云并立则乐相下不厌久不相见闻流言不信其行本方立同而进不同而退其交友有如此者郑注同方同术等志行也闻流言不信不信其友所行如毁谤者也○今案礼记儒行及陈本同俞本删郑注以下」<br/><br/>　　不陨穫於贫贱不充詘於富贵「又云不恩君王不忍长上不閔有司故曰儒郑注云陨穫因迫失志之貌也充詘失节之貌也恩辱也累系也閔病也○今案俞本同陈本失节上有欢喜二字与毛本卫集说本合南昌本礼记亦有喜字无欢字」<br/><br/>　　命世雄儒「刘梁七举云仲尼敕元意素道信而不疑友四子於载师道王道圣以自所谓在富而好礼命世之雄儒者也○今案陈本删仲尼以下严辑刘梁集脱此条俞本敕元作亢字疑下删五字圣上空一格圣以下删自字亦空一格餘同本钞疑有譌脱」<br/><br/>　　天下名儒「刘孟軻传云軻字子舆邹人勤学不息师事孔子遂成天下名儒○今案陈俞本无刘字陈本并删軻字子舆以下考史记孟子传无此文疑沿上条刘梁而误或是刘书别传歟」海内名儒「范曄后汉书左雄传云雄奏徵海内名儒為博士负书来学云集京师○今案范书九十一同」当世名儒「又云伏湛字惠公父理為当世名儒○今案范书五十六伏湛传同」<br/><br/>　　当世大儒「东观汉记鲁？字叔陵兼通五经為当世大儒○今案聚珍本东观记作鲁丕丕古作？故陈俞本及姚辑本皆误作平」东州大儒「魏志云乐安孙叔然受制郑玄之门人称东儒王肃集圣证以讥短郑玄叔然駮而释之○今案魏志十三及俞本同陈本有增改」上邑俊儒「崔駰七依云乃有上邑俊儒儼然而造○今案陈俞本同严辑崔駰集及张溥百三家本皆脱」纯儒「左太冲七讽云世有纯儒静栖翰林弘道高致幽冲深○今案陈本同严辑左太冲七讽未收此条」通儒「范曄后汉书董均字文伯犍為人以明经博士永平中草立五郊宗庙服章多见从用称為通儒為中郎将○今案范书一百九下董均传同陈俞本草立作草创」综六艺「王粲七释云缀詁训之纪综六艺之下理九土上步三光○今案陈俞本同严辑王粲七释未收此条」治六经「庄子云孔子谓老聃曰丘治六经干七十二君论先王之道明周召之迹○今案庄子天运篇及陈本俞本干七作以奸者七餘同」精究七经「华阳国志云扬充字盛国求师受业遂精究七经○今案顾校足本同陈俞本受共业受古学」博通五经「谢承后汉书云姜肱字伯淮博古五经兼明星纬○今案姚辑本汪辑本谢皆无博通以下陈俞改注范书」兼通五经「东观汉记张霸博览五经孙林刘固等并慕之市宅其傍以就学也○今案亦见范书卷六十六同陈俞改注范书聚珍本姚辑本东观记脱」齐鲁之论「汉书艺文志云汉兴有鲁之论专齐论者昌邑中尉王吉宋畸贡禹等专鲁论者龚奋夏侯胜韦贤等也○今案志及陈俞本之论作之说专作传」贾马之学「魏志王肃善贾马之学而不好郑氏采会异同传列於学官○今案魏志王肃传异同下有為尚书诗论语二礼左氏解及撰定父所作易十八字陈本併注於东州大儒条下详本篇上文」<br/><br/>　　五经复兴鲁叔陵「东观汉记鲁？字叔陵兼通五经○今案聚珍本卷十九鲁？传同丕？古通字」五经纷纶井大春「三辅决录云井丹字大春善谈难故京师為之语曰五经纷纶井大春○今案旧钞此误併於上条注内且脱决录十字兹据本钞叹赏篇引又考二酉丛书辑本决录难作论餘同」<br/><br/>　　说经硜硜杨子行「东观汉记杨政传政政字子行治梁邱易与京兆祁圣元同好俱名善谈说京师号曰说经硜硜杨子行论难幡幡祁圣元○今案聚珍本姚辑本东观记谈　说作说经书硜硜作鏗鏗幡幡作僠僠姚辑本脱陈俞改引范书」<br/><br/>　　关东说诗陈君期「谢承后汉书云陈吕？页？吕字君期明纬诗京师说曰诗陈君期○今案姚辑本谢承书及陈本脱汪辑本作嚣字子公亦脱考聚珍本东观记陈吕？页？吕传亦有此文但纬作韩可以借证俞本改注范书」<br/><br/>　　张禹為论语章句「汉书张禹传初禹為师以上难数问经為论语章句献之禹冣后出而尊贵诸儒為之曰欲為论念张文由是学者多从之餘家寝□○今案见汉书八十一」<br/><br/>　　贾逵能為古今学「逵集序云逵弱冠诵春秋能為古今学○今案严辑全后汉文卷三十一脱此条陈俞本改注范书贾逵传」甄宇治严氏春秋「东观汉记云甄宇字长文治严氏春秋持学精微以白衣教授常数百人○今案聚珍本姚辑本东观记及陈本同」何休得公羊本意「谢承后汉书云何休字邵公以春秋駮汉事妙得公羊本意作公羊墨守左氏膏肓穀梁废疾○今案姚辑汪辑本谢书脱陈俞改引范书」后氏曲臺记「汉书云后苍说礼万言号曰后氏曲臺记注曰在曲臺考书著记因以為名○今案见汉书儒林孟卿传陈本曲误典」桓君大小学「范曄后汉书桓荣以尚书入授显宗為二十二万言郁后复再省定成十万言由是有恒君大小学○今案二十二万范书本传及陈俞本皆作二十三万又成十万言范书作成十二万言陈本作成十三万言餘同」<br/><br/>　　伏生治尚书「汉书儒林传云伏生济南人孝文时求能治尚书者闻伏生知之时年九十老不能行乃詔掌故晁错往受之○今案汉书伏生传及陈俞本知作治九十下有字」<br/><br/>　　杨仁治韩诗「范曄后汉书杨仁传云仁诣京师学治韩诗数年归家静居教受○今案范书卷一百九无京字家字陈俞本脱治字餘同」景鸞治施易「益部耆旧传云景字汉伯少随师学经涉七州之地能理齐诗施氏易兼受河洛图纬作易说及诗解文句兼取河洛以类相从名為奥集又撰礼略○案高士奇补编珠卷一引耆旧传无理齐十三字及以类四字餘同陈俞本无涉字又俞本引至图纬句止陈本奥作交餘同本钞著述篇引易说作易是说诗解作时解餘同」<br/><br/>　　任延治京易「续汉书云任延字长孙治京氏易显名太学○今案陈本删字长孙三字姚辑本及俞本无显名句餘同汪辑本据竹垞本书钞引同」持学精微「东观汉记云甄宇字长文治严氏春秋持学精微○今案此条详本篇上文」依经守义「谢承后汉书云郑兴数言政事依经守义文词温雅○今案姚辑汪辑本谢书同」<br/><br/>　　金声玉色温故知新「刘慎鲁都赋云彼齐鲁诸儒皆金声玉色温故知新者也○今案御览一百五十六引鲁都赋齐下脱鲁字槙作楨本钞改槙者宋钞避仁宗讳也陈本作刘植亦误」学為儒宗「范曄后汉书云儒林传云大司徒欧阳歙学為儒宗○今案见范书一百九十」显名太学「任延传云延字长孙治京氏易显名太学人号圣童○今案陈本注范书然本篇上文此事实引续汉书特无圣童句耳」世宗其道「范曄后汉书儒林传云伏氏自东西京相袭為名儒中兴而桓氏至盛自荣至典世宗其道○今案陈俞本中兴十一字作中兴以后桓荣夏侯始昌辈餘同」静居教授「范曄后汉书云杨仁诣京师学韩诗数年归来静居教授為业○今案本钞上文引来作家」拥书抱籍稟採丰华「蔡邕杨复碑云文学之徒拥书抱籍自远而至稟採丰华斟酌洪流者雍雍焉誾誾焉○今案陈俞本同严辑蔡中郎集採作采兰雪堂本脱」市宅其傍「东观汉记张霸博览五经林刘固等并慕之市宅其傍以就学○今案此详本篇上文兼通五经条下」所居成市「东观云张楷字公超隐居弘农山中学者随之所居成市后华阴山南遂有公超市○今案亦见范书六十六张霸附楷传聚珍本姚辑本东观记脱」明经至丞相「汉书云韦贤字长孺以明经為昭帝师少子元成字少翁复以明经歷位至宰相○今案见汉书七十三贤传」明经举孝廉「范曄后汉书云刘宠少受父业以明经举孝廉除东平令○今案范书一百六刘宠传及陈本同」<br/><br/>　　○史八<br/><br/>　　书契之作而有史官「汉书司马迁传赞云云其载籍博矣○今案见汉书六十二陈本脱载籍句」掌五帝之书「周礼外史职云外史掌三皇五帝之书郑注楚灵王所谓三坟五典○今案周礼春官及陈本同」明得失之迹「毛诗序云国史明平得失之迹谨案国史者书记之官所以状理谓之為得所行乖理谓之為失○今案见毛诗关雎序谨案以下则永兴引申语也陈本状作合」<br/><br/>　　言则右史书之动则左史书之「礼记玉藻○今案陈本同」质胜文则野文胜史「论语云文质彬彬然后君子○今案见雍也篇陈本脱此条」董狐不隐「春秋左氏云君子曰董狐古之良史也书法不隐○今案见左氏宣二年传」马迁实录「汉书司迁传赞曰自刘向杨雄博极群书皆称迁有良史之才服其善序事理辨而不华质而不俚其文直其事核不虚美不隐恶故谓之实录也○今案陈本同北监本汉书恶作善」<br/><br/>　　是良史「春秋左氏云楚左史倚相趋过王曰是良史也能读三坟五典今案左氏昭十二年传同」良史之才「汉书司马迁传赞○本篇上文亦引今案陈本才作材」<br/><br/>　　有善则记「礼记内则云五帝宪养气体而不乞言有善则记之為惇史○今案惇史下陈本据近本增十九字」司过而书「韩诗外传云周舍对赵简子曰臣操牘秉笔从君之后司君过而书之○今案陈本舍误含考周赵合校本外传及御览六百三引皆作舍」<br/><br/>　　○图九<br/><br/>　　河出图圣人则之「易繫辞河出图洛出书圣人则之○今案陈俞本同」心之谋书之谋也「张衡图序云图者心之谋书之谋也○今案陈俞本同」河出马图「礼记云山出器车河出马图○今案陈俞本同」河出绿图「随巢子云殷灭周人受之河出录图○今案陈俞本及玉函山房辑本同」凤衔图「春秋运斗枢云黄帝与大司马容光凤衔图置黄帝前○今案类聚四十七引运斗枢观凤作临观凤皇餘同」龟负图「尚书中候云玄龟负图出周公援笔以世文写之○今案陈俞本脱周公以下玉函山房辑本据书钞及文选注引无世文二字」龙图玉检「河图云舜即位与三公临观黄帝五采负出置舜前以玉為匣白玉為检黄芝為泥○今案御览九百廿九引河图同陈俞本脱与三公临观字五采字及黄芝句」龙图金腾「刘槙鲁都赋云若乃考皇道之去就览万代之兴衰发龙图於金縢啟洛典乎石扇○今案本钞卷一百一刊校谬误篇及俞本皇作王同陈本槙作植非也本钞兼避楨字详上文」<br/><br/>　　披图视典「穆天子传云天子至於崑崙之丘披图视典观天子之宝器○今案陈俞本同平津馆辑本观上有周字」良史披图「曹植魏德论云名儒按讖良史披图○今案严辑全三国文及俞本同陈本论误喻」授益地图「尚书纬云舜受於西王母授益地○今案陈俞本作西王母受益地图於舜又玉海地理部引尚书帝验期云西王母得益地图慕舜德来献」披舆地图「东观汉记邓禹从上至广阿舍城上披舆图指示禹曰天下群国如是○今案聚珍本姚辑本东观记舍城上作止城门楼上餘同陈俞本改注范书」画地成图「汉书张安世子千秋击乌桓还謁大将军霍光光问千秋战鬬方略山川形埶千秋口对兵事画地成图无所忘失○今案陈俞本同今本汉书五十九张汤附传问上脱一光字王氏读书杂志特引此旧钞以正近本汉书之误」<br/><br/>　　积石作图「异苑云诸葛亮於汉中积石作八阵图号令儼然无皷鼙甲兵之响赎珠亮也○今案赎珠四字有误陈俞本删号令以下」地域图「裴秀地域图论云上考禹贡山海原隰及今之郡邑疆界為地域图十八篇○今案陈俞本论作序餘同姚辑全晋文附注云据晋书裴秀传作序腾类聚初学记引此作论」方丈图「晋诸公赞云司空裴秀以旧天下大图用縑八十疋省视既难事又不审乃裁减為方丈图以一分為十里一寸為百里从率数计里备载名山都邑王者可不下堂而知四方也○今案俞本同陈本脱从率数计里句」<br/><br/>　　负胜图「黄帝玄女兵法曰禹问於风后曰吾闻黄帝有负胜图六甲阴阳之道今安在风后曰其图黄帝藏於会稽之山下其坎深千丈阔千尺镇以盘石求之者亡视之者盲致难得者也○今案陈俞本吾闻句作古有黄帝负胜图坎作穴又陈本石下但作求之得也五字餘同御览八十二引玄女兵法求之句同陈本餘同旧钞」<br/><br/>　　兵云图「益都耆旧传云杨由有兵云图时竇宪将兵在外太守高安遣工从由写以进宪由口授以成图○今案陈寿撰益部耆旧传前人引用每误部作都陈俞本不误又由作申餘同」<br/><br/>　　○讖十<br/><br/>　　不经之言号曰世讖「蜀志孟达与刘封书云夫不经之言而有应验者号曰世讖也○今案陈俞本同严辑全三国文达下有在魏二字」採讖讳「蔡邕叙乐云世祖追修前业採讖讳之文曰太子乐府曰黄门鼓吹○今案严辑蔡邕乐意篇据旧钞引同陈俞本予作子非也」读图讖「东观汉记曰光武避正殿读图讖坐廡下浅露中风苦眩也○今案陈本脱浅露以下俞本眩作咳餘同聚珍本姚辑本东观记光武纪风苦四字作风发疾苦眩甚」校图讖「东观汉记尹敏為大司空掾上以敏捷通令校图讖○今案陈俞本及聚珍本姚辑本东观记為大司空掾作辟大司空府」讖图讖「东观记云桓谭讥汕图讖云吾欲以讖决之何如谭不慝良久曰臣生不读讖○今案聚珍本不应作默然餘同姚辑本脱讥汕句詔云作上谓桓谭曰餘与聚珍同本钞下数条引亦作不应又俞本东观记脱良久二句陈本删此条」<br/><br/>　　亡秦者胡「史记云秦始皇使燕人卢生入海还以鬼神事因奏录图书亡秦者胡也始皇乃使将军蒙恬发兵三十万人北击胡略取河南地○今案史记始皇纪及陈本同俞本录误绿」代汉者魏「蜀志云周舒字叔库时人有问春秋讖曰代汉者当涂高此何也舒曰当涂高者魏也○今案蜀志卷十二周群传及俞本库作布餘同陈本此条注蜀志周舒四字而下又云未详陋矣」<br/><br/>　　勒都襄国「异苑云石勒為郭敬客时襄国有讖曰力在左革在右让言退或入口言既去餘襄在或入口乃国字也勒后遂都襄国○今案学津讨源本异苑及陈俞本让言退作让无言言既去六字作让去言為襄字餘同」<br/><br/>　　修起会稽「异苑云太元末有讖曰修起会稽受会稽二九及安皇肇建既而孙恩叛据卢脩继寇十载以二贼叛验之○今案俞本与本钞同陈本及学津讨源本异苑无受会以下但有其后卢修果从会稽叛九字」<br/><br/>　　臣不為讖「东观记云光武帝问郊记事郑兴曰臣不為讖上曰卿之不学非之耶曰臣於书有所未学无所非之也○今案聚珍本姚辑本东观记郑兴传脱此文陈俞本改注范书」<br/><br/>　　生不读讖「东观记云桓谭讥汕图讖上曰吾欲以讖决之何如谭不应良久曰臣生不读讖类有所是然上怒曰桓谭非圣无法将斩之谭叩头流血乃得解○今案聚珍本观汉记脱类有五字餘同姚本稍异陈俞本改注范书」<br/><br/>　　北堂书钞卷第九十六 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9702.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9704.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

