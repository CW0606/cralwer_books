<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《清史稿》正文_卷二十八 志三_赵尔巽作品 - 维普阅读网</title>
<meta name="keywords" content="清史稿,清史稿原文,清史稿阅读,卷二十八 志三全文,赵尔巽作品" />
<meta name="description" content="清史稿原文阅读,卷二十八 志三全文在线阅读,赵尔巽作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1438-28448.html";
var nextpage="novel-read-1438-28450.html";
var indexpage = "novel-chapter-1438.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1438.html">清史稿</a></strong>
<strong><a href="novel-chapter-1438.html">清史稿目录</a></strong>
<span>卷二十八 志三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1438-28448.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷二十八 志三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=赵尔巽&amp;searchsubmit=yes"  target="_blank">赵尔巽</a><span class="divide">|</span>发布时间：2016-08-31 23:06:30<span class="divide">|</span></p>
<div class="page-body">
<div class="page-content">
<p>◎天文三<br/><br/>　　日月五星恒星黄赤道十二次值宿昏旦中星<br/><br/>　　日月五星自古言天之精者，知日月五星为浑象而已。近代西人制大远镜，测得诸曜形体及附近小星晕气各种，古今不同，就其著者录焉。<br/><br/>　　日之面有小黑形，常运行二十八日满一周。月之面以日光正照显明景，偏照显黑景。其面有凹凸，故虽全明之中，亦有淡黑杂景。<br/><br/>　　土星之体，彷彿卵形，旧测谓旁有两耳，今测近於赤道星面相逼甚窄，於远赤道所宕甚宽。旁有排定小星五点，最近第一星，约行二日弱；第二星行三日弱；第三星行四日半强；第四星略大，行十六日；第五星行八十日。俱旋行土星一周。<br/><br/>　　木星之面，常有平行暗景，外有小星四点。第一星行一日七十三刻；第二星行三日五十三刻；第三星略大，行七日十六刻；第四星行十六日七十二刻。俱旋行木星一周。<br/><br/>　　火星之面，内有无定黑景。<br/><br/>　　金、水星俱借日为光，合朔弦望如月。<br/><br/>　　恒星历象考成云：“恒星之名，见於春秋，而四仲中星及斗、牵牛、织女、参、昴、箕、毕、大火、农祥、龙尾、鸟帑、元驷、元鼋之属，散见於尚书、易、诗、左传、国语。至周礼春官冯相氏掌二十八星之位，而礼记月令、大戴礼夏小正稍具诸星见伏之节。盖古者敬天勤民，因时出政，皆以星为纪。秦炬之后，羲和旧术，无复可稽，其传者惟史记天官书，而所载简略。后汉张衡云：‘中外之官，常明者百有二十四，可名者三百二十，为星二千五百’，而其书不传。至三国时，太史令陈卓始列巫咸、甘、石三家所著星图，总二百八十三官，一千四百六十四星。隋丹元子作步天歌，叙三垣二十八宿，共一千四百六十七星，为观象之津梁，然尚未有各星经纬度数。自唐、宋而后，诸家以仪象考测，始有各星入宿去极度分，视古加密。<br/><br/>　　“新法算书恒星图表，共星一千二百六十六，分为六等：第一等星一十七，第二等星五十七，第三等星一百八十五，第四等星三百八十九，第五等星三百二十三，第六等星二百九十五，外无名不入等者四百五十九。康熙壬子年钦天监新修仪象志，恒星亦分六等，而其数微异。第一等星一十六，第二等星六十八，第三等星二百零八，第四等星五百一十二，第五等星三百四十二，第六等星七百三十二，共计一千八百七十八。盖观星者以目之所能辨，因其相近，联缀成象而命之名。其微茫昏暗者，多不可考。故各家星官之数，多少不能画一。然列宿及诸大星，则古今中西如一辙也。”<br/><br/>　　又云：“恒星行即古岁差也，古法俱谓恒星不动，而黄道西移；今谓黄道不动，而恒星东行。盖使恒星不动而黄道西移，则恒星之黄道经纬度宜每岁不同，而赤道经纬度宜终古不变。今测恒星之黄道经度，每岁东行，而纬度不变。至於赤道经度，则逐岁不同，而纬度尤甚。自星纪至鹑首六宫之星，在赤道南者，纬度古多而今渐少，在赤道北者反是。自鹑首至星纪六宫之星，在赤道南者，纬度古少而今渐多，在赤道北者反是。凡距赤道二十三度半以内之星，在赤道北者，可以过赤道南，在赤道南者，亦可以过赤道北，则恒星循黄道东行，而非黄道之西移明矣。新法算书载西人第谷以前，或云恒星百年而东行一度，或云七十馀年而东行一度，或云六十馀年而东行一度，随时修改，讫无定数，与古人屡改岁差相同。迨至第谷，方定恒星每岁东行五十一秒，约七十年有馀而行一度，而元郭守敬所定岁差之数亦为近之。至今一百四十馀年，验之於天，虽无差忒，但星行微渺，必历多年，其差乃见。然则第谷所定之数，亦未可泥为定率，惟随时测验，依天行以推其数可也。”<br/><br/>　　仪象考成云：“康熙十三年，监臣南怀仁修仪象志，星名与古同者，总二百五十九座，一千一百二十九星，比步天歌少二十四座，三百三十五星。又於有名常数之外，增五百九十七星。又多近南极星二十三座，一百五十星。近年以来，累加测验，星官度数，仪象志尚多未合。又星之次第多不序顺，亦宜釐正。於是逐星测量，推其度数，观其形象，序其次第，著之於图。计三垣二十八宿，星名与古同者，总二百七十七座，一千三百一十九星，比仪象志多十八座，一百九十星，与步天歌为近。其尤与古合者，二十八宿次舍，自古皆觜宿在前，参宿在后，其以何星作距，古无明文。唐书云：‘古以参右肩为距’，失之太远。文献通考载宋两朝天文志云：‘觜三星，距西南星；参十星，距中星西一星。’西法，觜宿距中上星，参宿亦距中西一星。今按觜宿中上星在西南星前仅六分馀，而西南星小，中上星大，则以中上星作距可也。若参宿以中西一星作距星，则觜宿之黄道度已在参宿后一度馀，即赤道度亦在参宿后三十一分馀。今依次顺序，以参宿中三星之东一星作距星，则觜宿黄道度恒在参前一度弱，与觜前参后之序合。其馀诸座之星，皆以次顺序，无凌躐颠倒之弊。又於有名常数之外，增一千六百一十四星。近某座者即名某座增星，依次分註方位，以备稽考。其近南极星二十三座，一百五十星，中国所不见，仍依西测之旧。共计恒星三百座，三千八十三星。”<br/><br/>　　黄赤道十二次值宿古者分十二次即节气，故冬至为丑中，春分为戌中，夏至为未中，秋分为辰中。后人则以中气，而冬至在星纪之初。古不知列宿循黄道东行，且不见有岁差，即以所在星象名其次，故奎、娄为降娄，房、心、尾为大火，后人悉仍其名，而星象之更则不论。积数千年，将所谓苍龙、玄武、白虎、朱雀之四象且易其方，然则十二次之名，存古意尔。今以康熙甲子年推定十二次初度所值宿，及乾隆甲子年改定十二次初度所值宿，并纪於左。<br/><br/>　　康熙甲子年黄道十二次初度值宿：<br/><br/>　　星纪箕三度一十分；<br/><br/>　　元枵牵牛初度二十三分；<br/><br/>　　娵訾危一度；<br/><br/>　　降娄营室一十度五十七分；<br/><br/>　　大梁娄初度二十七分；<br/><br/>　　实沈昴五度一十二分；<br/><br/>　　鹑首觜觿一十度三十八分；<br/><br/>　　鹑火东井二十九度零五分；<br/><br/>　　鹑尾七星七度零四分；<br/><br/>　　寿星翼一十度三十七分；<br/><br/>　　大火角一十度三十四分；<br/><br/>　　析木房一度三十九分。<br/><br/>　　康熙甲子年赤道十二次初度值宿：<br/><br/>　　星纪箕三度三十九分；<br/><br/>　　元枵南斗二十三度二十七分；<br/><br/>　　娵訾危二度三十四分；<br/><br/>　　降娄东壁初度四十二分；<br/><br/>　　大梁娄五度四十二分；<br/><br/>　　实沈昴八度四十分；<br/><br/>　　鹑首觜觿一十度二十九分；<br/><br/>　　鹑火东井二十九度；<br/><br/>　　鹑尾张五度五十七分；<br/><br/>　　寿星轸初度零二分；<br/><br/>　　大火亢一度；<br/><br/>　　析木房五度零三分。<br/><br/>　　乾隆甲子年黄道十二次初度值宿：<br/><br/>　　星纪箕二度一十九分一十三秒；<br/><br/>　　元枵南斗二十三度二十四分一十八秒；<br/><br/>　　娵訾危初度一十二分四十四秒；<br/><br/>　　降娄营室一十度五分四十七秒；<br/><br/>　　大梁奎一十一度八分五十二秒；<br/><br/>　　实沈昴四度九分三十九秒；<br/><br/>　　鹑首参八度五十五分一十五秒；<br/><br/>　　鹑火东井二十八度一十六分五十秒；<br/><br/>　　鹑尾七星六度一十七分一秒；<br/><br/>　　寿星翼九度四十八分一十七秒；<br/><br/>　　大火角九度四十三分三十九秒；<br/><br/>　　析木房初度三十七分三十五秒。<br/><br/>　　乾隆甲子年赤道十二次初度值宿：<br/><br/>　　星纪箕二度四十分一十四秒；<br/><br/>　　元枵南斗二十二度三十五分四十七秒；<br/><br/>　　娵訾危一度五十分二十七秒；<br/><br/>　　降娄营室一十七度零三十八秒；<br/><br/>　　大梁娄四度五十二分三十三秒；<br/><br/>　　实沈昴七度三十四分三秒；<br/><br/>　　鹑首参八度一分五十五秒；<br/><br/>　　鹑火井二十八度八分一十五秒；<br/><br/>　　鹑尾张五度一十二分一秒；<br/><br/>　　寿星翼一十八度八分三十一秒；<br/><br/>　　大火亢初度一十分三十秒；<br/><br/>　　析木房四度八分一十七秒。<br/><br/>　　昏旦中星自虞书纪四仲昏中之星，而月令并举逐月昏旦。然虞书仲冬星昴，月令则昏中东壁，相去约二千年，中星相差四宿。虽由岁差之故，而古法疏略无度分，固难深论也。今以康熙壬子年所定恒星经纬度，推得雍正元年癸卯各节气昏旦中星列於志。若求乾隆九年甲子以后各节气昏旦中星，则当按乾隆甲子年改定恒星经纬度备推焉。<br/><br/>　　春分系交节初日，后同。昏北河二中偏西四度三十四分。旦尾中偏东一度七分。因无当中之星，故用近中之星而纪其偏度。又星宿并用第一星，间有第一星距中太远而用馀星者，则纪其数，如北河二及参四氐四之类。<br/><br/>　　清明昏七中星偏东五度十四分。旦帝座中偏东一度五十九分。<br/><br/>　　穀雨昏轩辕十四中偏西四度五十九分。旦箕中偏东四度十三分。<br/><br/>　　立夏昏五帝座中偏西三十二分。旦箕中偏西四度九分。<br/><br/>　　小满昏角中偏东二度二十三分。旦南斗中偏西三度八分。<br/><br/>　　芒种昏氐中偏东三度二十九分。旦河鼓二中偏东二度二十一分。<br/><br/>　　夏至昏房中偏东二度八分。旦须女中偏东一度四十三分。<br/><br/>　　小暑昏尾中偏西四十分。旦尾中偏东三度二十五分。<br/><br/>　　大暑昏帝座中偏西三度二十五分。旦营室中偏西一度五十六分。<br/><br/>　　立秋昏箕中偏西二度三十七分。旦土司空中偏东一度四十分。<br/><br/>　　处暑昏南斗中偏西二十六分。旦娄中偏西一度四十六分。<br/><br/>　　白露昏南斗中偏西八度三十二分。旦天囷中偏西四度四十一分。<br/><br/>　　秋分昏河鼓二中偏东三十四分。旦毕中偏西三度七分<br/><br/>　　寒露昏牵牛中偏西五十三分。旦参四中偏西十三分。<br/><br/>　　霜降昏须女中偏西三度四十一分。旦天狼中偏西五度三十七分。<br/><br/>　　立冬昏虚中偏西三度二十分。旦舆鬼中偏东一度二十七分。<br/><br/>　　小雪昏北落师门中偏东五度四十一分。旦七星中偏西二度十六分。<br/><br/>　　大雪昏营室中偏西五度五十七分。旦翼中偏东二度五十五分。<br/><br/>　　冬至昏东壁中偏西四度二十六分。旦五帝座中偏西二度一分。<br/><br/>　　小寒昏娄中偏东三度三十三分。旦角中偏东六度二十四分。<br/><br/>　　大寒昏胃中偏西二度二十分。旦亢中偏东四度十八分。<br/><br/>　　立春昏昴中偏西五度三十四分。旦氐中偏东一度二十八分。<br/><br/>　　雨水昏参七中偏西四十五分。旦氐四中偏西二度三十二分。<br/><br/>　　惊蛰昏东井中偏西三度六分。旦房中偏西二度四分。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1438-28448.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1438-28450.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1438.html" action-type="chapterComment" class="comment"><i></i>清史稿章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

