<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百五十六　　岁时部四_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百五十六　　岁时部四全文,虞世南作品" />
<meta name="description" content="北堂书钞原文阅读,●北堂书钞卷第一百五十六　　岁时部四全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9762.html";
var nextpage="novel-read-999-9764.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百五十六　　岁时部四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9762.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百五十六　　岁时部四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 23:03:50<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註冬至篇二十四　　　　　寒篇二十五热篇二十六　　　　　　丰稔篇二十七凶荒篇二十八<br/><br/>　　○冬至篇二十四<br/><br/>　　冬至阴之复也「周易云雷在地中复先王以至日闭关商旅不行后不省方王注曰方事也冬至阴之复也夏至之复也○今案南昌本同」斗指子為冬至「孝经纬云大雪后十五日斗指子為冬至○今案周髀算经注引援神契同陈本改引孝经疏」一阴下藏一阳上舒「史记云冬至则一阴下藏一阳上舒故曰虚也○今案见史记律书陈俞本脱故曰句」阴气去阳云出「易通卦验云冬至晷长一文三尺阴气去阳云出○王石华校照陈本云改气非也严氏覆校旁圈云字今案聚珍本通卦验同」阳气动「孝经援神契云冬至阳气动○今案御览二十八引援神契同」太阴奋於上青阳萌於下「易通卦验云冬至曰日减大分六小分四一气之间增减九寸也○今案陈俞本删冬至以下」日短星昴「尚书云日短星昴以正仲冬○王石华校卯改昴今案见尧典」<br/><br/>　　日在外衡「孝经纬云日在外衡牵牛之初冬至之日○今案御览廿八引援神契同」黄鐘以应「杨雄太玄经云调律者截竹為管芦莩為灰列之九门之内漠然无动微风不起冬至夜半黄鐘以应○今案陈本同俞本门作闭考本钞一百十二律篇引太元经截作度莩作霞门作闲餘同近本太玄经卷七玄莹篇只有令竹為管室灰為候二句餘脱」<br/><br/>　　晷景邪长「曹植冬至云前具○今案陈俞本脱」昌蒲生「吽冬至后五十七日昌蒲生昌者百卉之先生者也注曰昌蒲水草也○王石华校至下加斜勒以脱五字也已今案经训堂本土容篇及陈俞本昌作菖五十作五旬」射干生「易通卦验云冬至阑射干生麋角解○王石华校直删阑字恐非今案陈俞本无阑字据聚珍本通卦验阑当作兰」井水盛盆水溢「淮南子曰冬至盆水溢鹊始巢○今案见天文训陈本脱盆水三字」祭鬼神「周官云以冬至日致天神人鬼注曰天人阳也阳气升而祭鬼神所以顺其為人也○今案见春官家宗人职」献履袜「曹植冬至献韈表云拜表奉贺并献纹履七量韈百副茅茨之陋不足以入金门登玉臺也○今案御览廿八引此表百副作若干副无茅茨以下初学记引亦作若干副餘同」击磬石「淮南子云人主以冬至之日从乐八能之士击黄鐘人主敬称善言以相之○王石华校盘古改磐石亦误今案俞本脱陈本删云人以下考标目击磬句系见淮南子时则训人主以冬句下系见聚珍本通卦验亦见本钞鐘篇鼓篇旧钞当别為一条转写者误合為一耳」<br/><br/>　　备边境完要塞「又云冬至之日令司徒行积聚修城郭警门閭修键闭慎管钥固封疆备边境完要塞○今案淮南子时则训冬至作立冬钥作籥备作修陈本键作健疆作璽」<br/><br/>　　缮宫殿封仓库「京房易妖占云冬至缮宫殿封仓库○今案御览廿八引京房占同」君子安身百官绝事「续汉书云冬至前后君子安身静体百官绝事不听政择吉辰而后省事○今案见礼仪志中已补入范书内是未佚者也姚辑本收之非矣」<br/><br/>　　○寒篇二十五<br/><br/>　　天道有寒「五经通义云所以有寒暑何合以成岁也故易日月运行一寒一暑乾道成男坤道成女○今案陈俞本脱所以有三字何误和玉函山房从陈本」地气為寒「帝问素女云地气上為寒也○今案陈俞本怕改作黄帝素问陈本气作冽无上字俞本於上升為寒考孙渊如藏元翻宋本素问无此文惟内经二有地气上為云五字」火见清戒寒「周语云火见而清风戒寒修城郭郑注火心星清风寒风○今案陈本脱郑注以下俞本亦脱郑字则不知是何人注矣考汪远孙校刻国语注三种有眾注此即其佚文也」<br/><br/>　　日在牵牛则寒「五经通义云日在牵牛则寒在东井则暑牵牛宿外远人故寒东井宿内近人故温也○今案陈本同类聚五及御览三十四引宿外作外宿宿内作在内宿同」<br/><br/>　　热生寒「太玄经云阳不极则阴不葫故热生於寒也○今案见太玄经玄攡第九」冬德寒「吕氏春秋云冬之德寒寒生不信其地不成刚地不成刚则冻闭不开天地之大四时之化而犹不能以不信成物又况人乎○严氏校以原钞脱信字斜勒今案俞本同陈本成物上脱信字近本吕氏春秋离俗览脱生字成字」<br/><br/>　　黍谷地寒「刘向别录云方士傅云燕有黍谷地美而寒○今案陈俞本脱方士传四字类聚九御览五十四引别录有之」减浴大寒「话地图云二阳二汗之仙山减浴之民俱地亢食木之根也○今案陈本删俞本食下有草字」不周地寒「又云不周之国地寒○今案陈俞本同」龙涸常寒「沙州记云以六月二十六日发龙涸昼夜肃肃常寒不复得脱襦袴也○今案说郛本沙州记及　　　钦定图书集成岁功典五十六引二酉堂辑本据御览引皆同」朔方之寒「尸子云朔方之寒冰厚六尺木皮三寸○王石华校不改木皮是也今案陈俞本及御览三十四引尸子皆作木皮」云南特集「博物志云云南郡土特寒凉四月五月犹积雪皓然○今案陈俞本无凉字土作有点苍山餘同考明吴本稗海本博物志皆脱此条推御览十二引广志无土特四字餘同」日旁甚寒「论衡云河东项漫都好道学仙辞家三年而反曰去时有数仙人将我上天离日数里而止居日之旁甚寒也○严氏校以原钞三日字皆误曰旁勒之今案陈本脱俞本及近本论衡道虚篇漫作曼」<br/><br/>　　凝冰结涧「陆机乐府苦寒行云凝冰结重涧积雪被长峦○今案陈俞本同百三家本陆集涧作石？间」沈寒凝海「陆机连珠云是以烈火流金不能焚景沈寒凝海不能结风○王石华校本钞焚改变非也今案文选同陈俞本焚作燮亦误」寒不可胜「傅玄诗云季冬时惨烈猛寒不可胜○今案傅节子辑本及陈俞本同」寒不可忍「英雄记云袁尚熙俱入未及坐康叱兵擒之坐於冻地尚谓康曰未死之间寒不可忍○今案陈俞本及　　　钦定图书集成岁功典卷一百引英雄记俱入十字作被公孙康伏兵擒之间作时餘同」<br/><br/>　　气出為凌「博物志云北方地寒冰厚三尺地冻入天气出口為凌马首常仓○今案陈俞本脱地冻句常仓句考明吴琯本稗海本博物志脱此条惟御览三十四引广志入天作一文仓作创餘同」<br/><br/>　　血流成冰「豫章耆旧志云龙头字显先為下江督邮太子获罪太皇幸寻阳郡詔不得干犯硕乃具作章陈理？？几头割耳要候大驾於道以类头流血时大寒后血流成冰○王石华校辞改郡兵改冰今案陈俞本脱下江二句及具字顿作叩」<br/><br/>　　冰结袴内水流领下「刘謐之与天公牋云雨霰俱随冰结袴内水流领下○严氏校云刘謐之与天公牋见类聚六十七袍类今案陈本脱俞本謐误溢与天公牋误作与殷同严校云检类聚所引有四句不是此文严辑刘謐之集亦未收此条」<br/><br/>　　寒破肌骨「张奐与延篤书云太阴之地冰厚三尺木皮三寸寒破肌骨但此非老所堪○今案陈俞本脱冰厚二句及但字严辑张奐集三寸作五寸寒破句作寒风伤骨同」<br/><br/>　　寒入肌骨「风角云大寒入人肌肤○王石华内校大改人今案陈俞本同」寒折骨「应璩诗云嵐山寒折骨面目尽生疮○今案百三家本应集同」风截耳「傅玄诗曰严风截人耳○今案陈俞本傅节子辑本同」士卒冻肌「汉书云宋义遣其子襄相齐身送之无盐饮酒高会天寒大雨士卒冻肌○王石华校肌改飢严氏覆校勒飢字圈字字以為古本如是今案汉书项羽传及陈俞本肌作飢史记项羽本纪载此文亦作飢本钞凶荒篇引此文亦作飢不作肌也今姑仍之」<br/><br/>　　士卒堕指「又云韩王信降匈奴上自将击之连战乘胜逐北至楼烦会大寒士卒堕指者什二三○今案陈本将上脱自字餘同汉书高帝纪作自将」将士皸瘃「又云神爵元年赵充国讨诸羗敕书让充国曰欲至今冬虏皆当畜食将军将士寒手足皸瘃○今案陈俞本讨诸作伐今上脱欲至二字士上脱将士餘同近本汉书趋充国傅敕书作以书敕冬上无今字」<br/><br/>　　将从青■〈日於〉「沙洲记云六月二十六日发龙涸画夜肃肃常寒便不得脱襦袴将从七十二人面尽黎黑口唇青■〈日於〉○今案说郛本二酉堂辑本沙州记便不得作不复得餘同本钞上文引亦作不复得」<br/><br/>　　大寒水道冰「魏志云文帝黄初六年以舟师人淮幸江都是岁大寒水道冰舟不得入江乃引还○今案魏志卷二文帝纪幸江都作幸徐卅广凌餘同本钞下文引亦作江都乃下脱引字餘同」<br/><br/>　　大寒凌破河桥「晋朝杂事云永寍二年十二月大寒凌破河桥○今案陈俞本及　钦定图书集成岁功典卷一百引晋杂事同」扶木顦顇「傅玄大寒赋云扶木顦於汤谷若华零落於濛犯○今案俞本脱扶木以下百三家本傅玄赋顦顇作憔悴餘同陈本谷误火华零误单寒犯误泥」园菓推折「曹植慰情赋序云黄初八年正月雨而北飘寒园菓随冰枝干摧折○今案严辑本曹植集同陈俞本脱序字而字陈本枝误板」龟蛰「张衡应阎云溽暑至而鶉火栖寒？互而黿龟蛰○今案陈本脱俞本百三家本张衡集龟作鼉」鳞介潜「傅玄大寒赋云朱虹藏於虚廓鳞介潜而长伏○今案初学记三引及百三家本傅玄集朱作彩俞本无注陈本删此条」虹蛰火龙藏金「袁淑七言咏寒云鱼戢鳞兮鸟於翰虹蛰火兮龙藏金○今案陈本矜作衿俞本翰作翼」鱼矜鳞鸟失「张衡思玄赋云玄武缩於壳内胜蛇琬而自糺鱼矜鳞而并陵鸟登木而失条○今案文选内作中糺作纠陵作凌餘同陈俞本脱上二句陈本矜误衿本钞中改内永兴兼避隋也」<br/><br/>　　曾子耕天寒不得归「琴操云曾子幼少慈孝在孔子门有令誉常耕於太山之下遭天霖泽雨雪寒冻旬月不得归乃作忧思之歌也○今案陈俞本脱幼少十一字及霖泽二字旬月作旬日餘同考平津馆辑本叉山操一首据类聚天部御览天部人事部引合又见本钞雪篇」<br/><br/>　　严遵夜寒不得归寝「鐘离意别传云严遵昔与光武俱為诸生游涉汝颖同行精暮习宿息二人懃学夜寒不归寝更相谓曰豪贵忆此勿相忘别后数年光武即位有天下徵遵遵不至○今案类聚卷五引意别传及陈本脱游涉二句习作夜无即位二字微下只一遵字又类聚无勤学夜三字归寝作寝卧又陈本寝上脱归字」<br/><br/>　　葛仙翁与客谈时天大寒「葛仙公传云玄与客谈时寒公谓客曰居贫不能人人得炉火公因吐气火赫然须臾满屋皆热师脱衣矣○王石华校鸟改与仙改火縶改热今案陈本无师字类聚卷五玄作公亦无师字餘同」<br/><br/>　　戎夷如鲁时天大寒「吕氏春秋云戎夷违齐如鲁时天大寒与弟子宿於郭外寒愈甚谓弟子曰与我衣我活与子衣子活我国土也為天下惜子不肖人不足爱也子与我衣弟子曰不省人恶能与国士衣哉戎夷笑曰道其不济夫解衣与弟子夜半而死○王石校照陈本增子之二字今案吕氏春秋恃君览篇及陈本子与我下有子之二字笑曰作大息叹曰餘同本钞衣篇引如鲁作入鲁郭作郊亦作子与我衣」<br/><br/>　　魏文入淮是岁大寒「魏志云文帝黄初六年以舟师入淮幸江都是岁大寒水道冰舟不得入江乃还○今案详本篇上文」桓玄入宫是月酷寒「晋中兴书云桓玄入建康宫逆风迅激旌旗不立法章仪饰一皆倾偃是月酷寒○今案陈本脱兴字餘同御览八百七十一引中兴书旌旗句作旗帜飘亡无法章二字餘同」<br/><br/>　　灵公凿池民寒罢役「吕氏春秋云卫灵公天寒凿池宛春諫曰天寒恐伤民公曰寒哉春曰君衣狐裘坐熊席四陬有火是以不寒民衣弊不补履决不组○今案吕氏春秋似顺篇四陬句作陬隅有灶餘同陈本组作且」<br/><br/>　　景公起臺岁寒罢之「晏子曰景公起大臺岁寒役者冻飢延晏子坐饮酒乐晏子歌之曰庶人之言冻冰洗我若之何奉上靡散我若之何歟终喟然而流涕○今案陈本及类聚引庶人句脱言字及冰洗三字散作弊餘同吴山尊仿宋本晏子内二第五章冰误水奉作太餘同」<br/><br/>　　师人多寒主巡军而勉之「左传云楚庄王围萧申公巫臣曰师人多寒王巡三军抚而勉之三军之士皆如挟纊○今案见左传宣十二年陈本同南昌本申公上有萧溃二字抚作拊阮氏校勘记云下文有明日萧溃句此处萧溃二字疑衍今旧钞无之古本如此惜文达未见也又文选马汧督誄注引左传亦作抚」<br/><br/>　　当户而寒绝粮者賑之「尸子曰夫知眾类知我则知人矣雨雪楚庄王被求当户而寒曰我犹寒彼百姓宾客甚矣乃遣使巡於国内求百姓宾客无居绝粮者賑之国人乃大悦○今案类聚五御览三十四引尸子无知眾二句户下脱而寒二句内作中居下有宿字餘同陈本雨雪上有天字彼误被无宿字餘与类聚同平津馆辑尸子佚文有知眾二句中改内详本卷上文」<br/><br/>　　益房有寒出裘者「贾子云楚王崟○今案旧钞此下空八行盖陶南村所得原本如此今仍之以复其旧此条益字崟字皆误考贾谊新书卷七諭城篇云楚昭王当房有寒色出府裘以衣寒者据此则益是当之譌者上有脱字陈本已照改矣俞本仍作益房又案陈本此下有九条恰合八行之数且每条注末无补与续补字样岂其当日所得之本尚未脱此行八行耶何以诸篇舛脱特甚而此独完璧耶然孙藏南村影宋本如此不敢妄增」<br/><br/>　　箕飈振地作「任豫雪诗云寒鳶响雪啸悲鸿哀夜嗷箕飈振地作毕阴骇曾高○今案陈本脱上二句」惊飈昼夜起「傅玄杂诗云○严氏校云案此诗涉上条而误今案陈本脱本钞云下又引上条寒鳶诗四句照严校删正」缅貌冬昔永凛厉寒气升「曹毗咏冬诗云缅貌冬昔永凛厉寒气升○今案陈俞本脱上句冯辑晋诗纪卷十二曹毗毗诗缅作緜昔作夕又附注云初学记夕作宵」凌霰交兮高冰合浮波梗兮奔风流「袁淑咏寒诗云凌霰交兮高冰合浮波梗兮奔风流○今案陈本脱俞本浮波作波浮」霜雪滞兮潜天阳浮澌结兮悲海阴「袁淑七言咏寒诗○今案俞本同陈本脱」鯽鱼辟寒「神异经云东南海内祖洲上有温湖其内生鯽鱼焉长八尺食之辟风寒却气○今案陈俞本鯽作鰩又陈本辟误碎考神异经东南荒经祖作烜鯽作鮒无却气二字」磎鼠却寒「又云北方有层冰万里厚百丈有蹊鼠在冰之土内其形如鼠食水草毛长八尺可以為蓐卧之寒也○今案王謨本龙威秘书本神异经及陈本水草作草木蓐作褥俞本土内作上中御览一百四十五引层作增磎作鼷本钞褥篇引作鼷作褥寒上有风字此条中改内详本卷上文」<br/><br/>　　胡貉能寒「汉书云晁错上书曰夫胡貉之地积阴之处也木皮三寸冰厚六尺食肉饮酪其人密堙鸟兽毛撬其性能寒○今案汉书四十九晁错傅作撬毛餘同陈本已照改」<br/><br/>　　方志忍「桓子新论云帝病求方士得王仲都詔问所能对曰能忍寒乃以隆冬盛寒月令袒衣战駟马车於昆明池环水而驰御者厚裘寒战而仲都无变色○今案水经渭水注引新论忍寒下有暑字袒下无衣字厚下有衣狐字餘同御览三十四引方士作道人作走」<br/><br/>　　夷人辟寒「华阳国志云汶山郡多杂药名香地■〈罡刂〉卤不宜五穀多寒盛夏冰不释故夷人冬则辟寒入蜀庸赁自食○今案陈本脱俞本汶误文香上衍春字无入蜀以下廖刻顾校宋本蜀志篇多寒七字作多冰寒盛夏凝冻不释餘同」<br/><br/>　　○热篇二十六<br/><br/>　　夫寒盛生於热「黄帝素问问岐伯曰人伤於寒而转為热何也夫寒盛则生於热○今案陈俞本同元翻宋本内经十六生下无於字」离气见岁大热「易通卦验云离气见於立秋之分则岁大热兵革大早○今案陈本脱於字之字及兵革句聚珍本通卦验脱岁八字」十日代出「楚辞云十日代出流金鑠石注曰代更也○今案见楚辞招魂篇」九日重光「曹植大暑赋云暎扶桑之高炽燎九日之重光○今案俞本严辑本曹植集同陈本扶误暑」<br/><br/>　　流金鑠石「楚辞云已具上○今案详本篇上文」焦金烂石「春秋繁露云夏至阴阳之会北方物动於下南方物动於上故日至后為热焦金烂石○今案本钞夏至篇引同抱经堂本繁露循天之道篇金作沙」煎砂「贾谊旱云赋云阴阳暑盛煎砂石而烂煨阳风至而含热○今案百三家本贾集及陈俞本阴阳四字作隆盛暑而无聊兮又百三家本至而四字作吸习二字陈俞本煟阳作渭汤」鑠石「抱朴子云朱飊鑠石不能靡肃丘之木○今案陈本脱俞本同抱朴平津馆本广譬篇肃作萧」海沸砾烂「曹植大暑赋云山折海沸砂融砾烂○今案百三家本曹植集同类聚卷五引折误圻餘同」海沸砂融「傅玄杂诗炎景时鬱蒸海沸砂石融○今案陈俞本炎景作大暑傅节子辑本炎作大石作不」熙天灼地「傅咸羽扇赋云炽九日之隆赫然高砾於扶桑热熙天而灼地沸巨海而成汤○今案百三家本严辑本傅咸集及陈俞本烁俱作燎」沸海焦陵「傅咸感凉赋云践朱明之仲月景鬱隆以肇兴赫融融以弥炽乃沸海而焦陵○今案类聚卷五引仲作中百三家本傅集同陈本景作暑」兽喘遽鸟戢翼「刘公干大暑赋云兽喘遽於玄景鸟戢翼於高危○今案俞本及百三家本刘集遽作气陈本遽误处又陈俞本皆脱大字」赫风灼字「潘岳狭窒赋云当祝融之御节炽未明之隆暑□日曄以耀廷赫风煁其灼字○今案百三家本潘集祝误亲又脱下二句严辑据旧钞引同俞本日上补景字煁作湛餘同陈本亦作湛暑景作景暑宇误守」<br/><br/>　　炎气燎房「傅玄圆扇赋云隆□□以□□炎气燎於幽房○今案陈俞本及百三家本傅玄集同」草木垂干「曹植大暑赋云遂乃温气赫曦草木垂干○严氏校以原钞此注窜入上条沸海焦陵注内移正今案陈俞本删遂乃以下类聚卷五引气作风餘同百三家本曹植集遂上有蛇折鳞於灵窟龙解角於皓苍二句」<br/><br/>　　衽席荧灼「王粲大暑赋云○今案俞本及百三家本王粲集类聚卷五引皆荧作焚陈本荧作营王粲误王癸」体惄如砾汗挥如雨「潘岳狭室赋云当祝融之御节炽朱明之隆暑沸体惄其如砾珠汗挥其如雨○今案百三家本潘岳集砾作鑠餘同陈俞本亦作鑠惄作？牛？心」汗珠陨玉躬「傅咸感凉赋兽窜伏於幽林兮鸟垂翼而弗升汗珠於玉躬兮粉附身而霞凝○今案类聚卷五引躬作礼餘同百三家本傅咸集及陈俞本亦然又陈本小注汗误玕」珠汗洽玉体「傅玄杂诗云云呼吸气鬱蒸○今案类聚卷五引及百三家本傅玄集同」<br/><br/>　　○丰稔篇二十七<br/><br/>　　君乘木王嘉穀并生「礼斗威仪云君乘木而王则草木丰茂嘉穀并生○今案陈俞本同类聚八十八引斗威仪无嘉穀句」君贤臣职五穀丰滋「京氏别对灾异云君贤臣职五穀丰稔滋○王石华校识改职今案陈俞本无稔字」寒温节则年熟「晏子云景公伐鲁问无择曰鲁之年丰何如对曰阴冰厥阳冰厚五寸晏子曰夫问年穀而以冰封礼也阴冰厥阳冰厚五寸者寒温节则刑政平平则下上和和则年穀熟也○今案吴山尊傲宋本晏子内五第十七章雨阴冰句俱作阴水下上作上下陈俞本亦作上下」<br/><br/>　　祭祀得宜五穀丰「礼稽命徵云天子祭祀天地宗庙六宗五岳得其宜则五穀丰雷雨时至○王石华校复改徵微改岳今案御览五百廿五引稽命徵无祀字餘同陈本祀祝俞本注内亦作祝惟标目尚作祀」<br/><br/>　　天雨穀岁大熟「京房易妖占云天雨穀岁大熟○今案陈俞本同」天雨釜岁大熟「天雨釜甑岁大熟○今案陈俞本皆注同上陈本脱釜字俞本脱甑字釜改金」<br/><br/>　　岁欲丰甘草先生「子野占云帝问子野曰吾知岁苦乐善恶可知不子野曰岁丰甘草先生甘草薺菜也○今案陈俞本同御览十七引师旷占帝上有黄字无荣字餘同亦见本钞岁篇」岁在申酉乞浆得酒「袁子正书语曰岁在云云○王石华校裘改袁今案御览十七引袁子同亦见本钞浆篇」正月黄气其岁大熟「物理论云○今案平津馆辑本同」冬至见云其乡岁美「易通卦验云冬至之日见云递送其乡来岁美民和不灾疫○今案陈俞本脱递送字民和字餘同聚珍本通卦验递送作迎送其灾作疾」铜雀再鸣五穀熟「魏文帝歌词云长安城西双员闕上有一双铜雀一鸣五穀生再鸣五穀熟○今案陈俞本员作圆餘同」独春鸣少五穀熟「临海异物志云独春鸣声似春声鸣声多者五穀再薄鸣声少者五穀熟○今案陈本脱俞本删再字御览九百廿八引临海异物志春作春鸟无下两鸣字再薄作伤」容鷄至则年穰「南越志云高兴多容鷄其形如鷄而五木至则年穰○今案陈俞本同御览九百十八引南越志容误客无其形二字如下有家字」龙掘见境大丰「顾徵南海记云程溪蒲口有蒲母艰龙斫断其尾因名龙掘人时见之士境大丰也○严氏校时人改人时今案陈俞本脱斫字士字人时误肘人类聚卷九引南海记蒲口作浦口名作呼徵一作微」<br/><br/>　　井冰厚尺冬大有年「续汉书云灵帝光和六年井冰厚尺餘冬大有年○今案陈俞本井下有中字又陈本脱冬字姚辑本脱此条汪辑本续汉据书钞引亦有中字」<br/><br/>　　米砂偏饶其方丰穰「王孚安城记云新论县有水湍涕涌有白砂如米两岸各数十百姓呼為米砂以之候岁若一岸优饶者则其方之乡丰仪也○今案陈俞本涌下脱有字呼上脱百姓字又俞本城作成陈本孚作李子又脱安城二字说郛本安成记及　　　定图书集成坤舆典廿一引新喻九字作钟山临水阻陕春夏则湍状沸涌愤上无百姓二字」<br/><br/>　　黄云覆车五穀大熟「东方朔别传云凡占长吏东初出下车当视天有黄云来覆车五穀大熟○今案本钞云篇及合璧事类前集卷三引东方朔传东时句作东耕餘同」高下皆熟「暨铁论周公载纪而天下太平当此之时雨不破块风不鸣条旬為阴雨雨必以夜丘陵高下皆熟○今案陈俞本载纪三字作时字无当北二十字考盐铁论水旰篇為阴作而一丘上有无字餘同」<br/><br/>　　一县遍熟「益部耆旧传曰赵瑶字元珪為闻内令遭韦率掾吏齐戒请雨露星应下雨一县遍熟○今案陈俞本脱星字及时下雨三字餘同」开江溉田岁常丰熟「风俗通云秦昭王得田广之议伐蜀郡平之后命李冰為守开成都两江兴迪溉田万顷已上到秋收阅数百千里而水有神籍為民害冰遂刺杀江神无复水旱之灾岁常丰熟○今案陈俞本脱得毋十一字命李冰误作使陈永脱兴迪二字及已上到秋二十四字」<br/><br/>　　长我禾黍「汉书曰大始二年赵中大夫白公复奏穿渠民歌之曰田於何所池阳谷口郑谷在前白渠起后皋钟如雨决渠為云且溉且粪长我禾黍○王石华校劳改穿也汤改池阳回改谷补决渠二字今案汉书沟血志如雨作為两餘同」<br/><br/>　　决漳水灌业旁终古斥卤生稻梁「吕氏春秋云魏襄王使史起為业令引漳水灌田民其利相与為歌曰业有圣令為史公决漳水灌业旁终古斥卤生稻梁○今案见先篇陈俞本其利作兴利生下衍令字」<br/><br/>　　亦有高廩万亿及秭「毛诗注曰数万至万曰亿数亿至亿曰秭万亿及秭以言壳数多也○今案数万二句见周颂丰年传下二句见笺」我仓既盈我庾惟亿「毛诗注云阴阳和则仓庾盈满○今案楚茨笺盈作充」彼有遗秉此有滞穗「毛诗注云秉把也成王之时百穀既多而有不穫不及敛者故鰥寡取之為利也○今案秉把句见小雅大田传成王以下见笺鰥作矜」穀石五钱「汉书云宣帝即位岁数丰稔穀石至五钱○今案见宣帝纪岁数作比年」穀石数钱「桓子新论云世俗咸曰汉文帝躬俭约天下化之故致充实殷富穀石数钱○今案御览三十五引及陈俞本严辑本新论皆作数十钱」米流出「陶梅书云古人就食於安里今三州米流出门○今案御览三十五引陶梅书同」粟败不食「汉书云武帝之初国家无事天下富饶太仓之粟陈陈相因充溢露积於外腐败不可食○今案食货志富饶句作人给家足餘石」<br/><br/>　　○凶荒篇二十八<br/><br/>　　天有四殃水旱飢荒「周书云天有四殃水旱飢荒○今案见逸周书文传解陈俞本同」天既丧乱飢饉荐臻「毛诗注云荐重也臻至也○今案见大雅云汉毛传」<br/><br/>　　穀不熟為飢菜不熟為饉「毛诗云洚丧飢饉斩伐四国○今案见小雅雨无正毛传两為字作曰陈俞本乃改注尔雅谬甚」仍飢「尔雅云○今案见尔雅释天」荐飢「左传云晋荐飢杜注曰麦禾皆不熟○今案见左传僖十三年」一穀不升谓之谦「穀梁传云一穀不升谓之谦注曰谦不足貌也谨案升成也○今案见穀梁襄廿四年传谨案以下则永兴引申语也陈俞本但引经文」二穀不升谓之飢「又云三穀不升谓之饉○今案详上条」四穀不升谓之康「又云四穀不升谓之康注云康空也○今案穀梁襄廿四年集解空作虚」五穀不升谓之大侵「又云注曰大侵甚窘○严氏校旁勒甚窘二字今案穀梁集解作侵伤二字」九穀不登「袁子改书云比年九穀不登菜蔬不熟不可不深宪○王石华校以袁子二字误作标目大写改正今案陈俞本脱袁字二字类聚八十七引袁字政书大同小异」三麦不收「曹植喜雨诗云大和二年大旱三麦不收百姓分為○今案陈俞本脱喜雨二字分為二字饿作饉考百三家曹植集有喜雨诗此疑即其字也」蜂食民苗「洪范五行传云秦昭王三十八年上郡大飢山木尽死民无所食蜂食民苗○今案陈俞本民无句在食苗句下」虫鼠為害「王洽临吴郡上表云前民辞求相鬻卖一则救命二则供官方今之要当课功受业又虫鼠為害瓜麦荡尽也○今案陈俞本命作民荡尽作已尽」囷鹿空「国语云越大夫种曰今吴民既罢而大荒荐飢布无赤米而囷鹿空虚注曰员者称鹿○今案国语吴误韦昭注云员曰囷方曰鹿此旧钞员者下有脱文」瓜麦尽「王洽临吴郡表云前具○今案详本篇上文」民多飢饿「东观记云王莽末方枯旱民多飢饿掘？？鳬茈而食之○今案陈本脱俞本及姚辑东观记御览三十五引东作南茈作茨」黎民阻飢「尚书○严氏校以此标目与尚书二字今案见舜典」玉磬告糴「国语云鲁飢臧文仲以玉磬如齐告糴○今案见鲁语上」金斤易粟「东观记云王莽末天下旱霜连年百穀不成建武元年初耕作者少民飢饉黄金一斤易粟一斗○今案陈俞本脱初字餘同御览九十一引斗作石姚辑本东观记附末有此条脱王莽末三字旱霜作大旱脱百字初字餘同」<br/><br/>　　米斛万钱「汉书云高祖二年大飢米斛万钱人相食令民就食蜀汉○今案汉书高纪及陈俞本大上有闕东二字又陈俞本脱下二句」米石二千「又云王莽时雒阳以米石二千○今案见汉书王莽传下陈俞本脱以东二字」穀斛五千豆麦二十万「英雄记云李霍等相攻战人相敢食穀一斛五千万豆麦一斛二十万○今案霍当作催陈本催御览三十五引英雄记误？？霍」士卒蔬菽杂半「汉书云宋义遣其子相齐身送之无盐饮酒高会士卒冻飢项羽曰今岁飢民贫民卒食半蔬菽注曰半五升器名也士卒食菜蔬以菽各杂半也○今案汉书项羽传半蔬句无民蔬二字收二句无各字菜蔬作蔬菜餘同又冻飢以上亦详本钞寒篇」<br/><br/>　　大夫糟糠不足「吴志云骆统字公绪时年八岁事嫡母甚谨时飢荒多有用之统曰大夫糟糠不足何心独饱也○今案吴志骆统传用作困餘同」士食桑菜「东观记云亦屠还入长安邓禹与战败走至高陵军上飢饥皆食桑菜○今案陈俞本及御览三十五引桑作藻聚珍本东观记邓禹传桑菜作枣菜餘同夹注云一作枣叶或作藻菜姚辑本有败至高陵以下亦作枣叶然上半作征冯愔又与赤眉稍异」<br/><br/>　　民食桑榆「魏名臣奏云大尉司马懿奏云秋雨潦伤五穀又无菜蔬此方民有食桑榆皮者○今案御览三十五引魏名臣奏秋雨潦作秋涝皮上脱榆字陈本此方误比万」<br/><br/>　　藜藿给食「典略云国家东迁三辅大乱贼李堪始将部曲入长安收取酸枣藜藿以给民食○今案御览三十五引典略脱国家八字堪下有等字给下无民字陈俞本亦无民字又陈本堪作催俞本堪作？？？」<br/><br/>　　桑椹為粮「英雄记云幽州穀不登民人以桑椹為粮○今案御览三十五引英雄记穀作岁岁餘同陈本穀上有五字无幽州二字」使民种芋「列仙传云各有為梁丞使民益种芋三年当大飢饿卒如其言梁民不死○今案祕书廿一种本列仙传各有作后来同陈俞本脱」使民输芋「汝南先贤传云袁安字召公除阴子长时年飢荒民皆菜食租入不毕使人输芋○王石华校云降应作除见御览九百七十五今案陈俞本脱字召公三字除作為人作民餘同考御览引汝南先贤传召公作公召本钞方略篇引仍作召公」<br/><br/>　　木实為酪「汉书云王莽时阳以东米石二千莽遣大夫揭者教民為酪注曰煮木实為酪也○今案汉书王莽传下教民句作分教民煮草木為酪无注曰以下」桑榆為饭「汉书袁术在寿春百姓以桑椹乾為饭○严氏校汉上加斜勒今案陈本作谢汉书餘同考姚辑汪辑七家汉书均无袁术传」飢饉乃敢弩煮履「东观汉记云朱勃上书理援曰八年车驾讨愧嚣豪掘田各城酋羗煞吏唯独狄道為国坚守土民飢饉乃敢弩煮履○今案聚珍本羗作长敢作啖车上脱八年二字餘同姚本脱严辑全后汉文卷十七据旧钞引略作叛饉作因餘同」<br/><br/>　　无食则以桑椹■〈�上豆下〉豆「王晋书刘昆与丞相书云不得进军者实因食编草盛粮不盈十日夏则柔榆椹冬则■〈�上豆下〉豆视之哀叹使人气绝○今案陈俞本脱御览四百八十六引王晋书书作牋十作二无榆字视之作视此绝作索严辑本因作困仍作十日餘同御览」<br/><br/>　　掘？？鳬茈以食之「○严氏校以此与下条误连勒出之今案见本篇上文引汉记」□□□□「晋中兴书云中原乱徐龕石勒左右交侵百姓飢饉野无生草时或掘鼠捕鷰而食之○今案俞本鼠上有野字鷰上有蛰字陈本蛰误鷙本钞此条偶脱标目因误作上条小注今移正」<br/><br/>　　人民相食「东观记云耿嵩字文都鉅鹿人王莽败盗起人民相食嵩家数百人升合分粮时嵩年十二三宗人少长咸共推令主稟给莫不称平○今案聚珍本姚辑本东观记推令作推之餘同又姚脱字文都六字陈本脱俞本删鹿人以上嵩家以下」<br/><br/>　　战民相敢「英雄记云李催等相攻战人相敢食○今案详本篇上文」发苑果以活民「韩子三秦大飢弋侯请发五苑抒果桑以活民○今案韩子外储右下篇抒果桑作橡果枣栗俞本脱陈本抒果桑作果枣栗」开仓廩以賑民「魏志云黄初三年民飢使尚书杜畿持节开仓廩以賑民○今案见文帝纪」膳不祭肺马不食穀「礼记云岁凶年穀不登君膳不祭肺马不食穀驰道不除○今案见曲礼」<br/><br/>　　国凶札则无关门之征犹几「○严氏校以标目札误礼旁勒王石华校畿改几今案见周礼地官司关旧钞此条脱去注文」□□□□「周官云国凶荒札丧则市无征而作布注曰有灾害物贵市不税為民乏困也金铜无凶年因物贵大铸泉以饶民○今案见地官司市职本钞比条脱去标目陈俞本因删之非也」<br/><br/>　　无陈充庭戏作乐「续汉书云永初四年詔比年飢加有军旅嚮卫且勿设戏作乐正旦无陈充庭军○王石华校寺改年今案陈俞本脱嚮卫二字又陈本比误此餘同严辑全后汉文安帝詔嚮下有者字又注云此詔有脱误考汪辑本据书钞引安帝纪亦脱嚮卫二字军下有车也二字餘同姚本脱」<br/><br/>　　北堂书钞卷第一百五十六</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9762.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9764.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

