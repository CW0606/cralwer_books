<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《金史》正文_卷五十六 志第三十七_脱脱作品 - 维普阅读网</title>
<meta name="keywords" content="金史,金史原文,金史阅读,卷五十六 志第三十七全文,脱脱作品" />
<meta name="description" content="金史原文阅读,卷五十六 志第三十七全文在线阅读,脱脱作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1435-27796.html";
var nextpage="novel-read-1435-27798.html";
var indexpage = "novel-chapter-1435.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1435.html">金史</a></strong>
<strong><a href="novel-chapter-1435.html">金史目录</a></strong>
<span>卷五十六 志第三十七</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1435-27796.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷五十六 志第三十七</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=脱脱&amp;searchsubmit=yes"  target="_blank">脱脱</a><span class="divide">|</span>发布时间：2016-08-18 21:50:58<span class="divide">|</span></p>
<div class="page-body">
<div class="page-content">
<p>◎百官二<br/><br/>　　○殿前都点检司 宣徽院 秘书监 国子监 太府监 少府监 军器监 都水监 谏院 大理寺 弘文院 登闻鼓院 登闻检院 记注院 集贤院 益政院武卫军都指挥使司 卫尉司 户礼兵刑工部所辖诸司 三路检察及外路仓库牧圉等职<br/><br/>　　殿前都点检司。(天眷元年置。)掌亲军，总领左右卫将军、符宝郎、宿直将军、左右振肃，宫籍监、近侍等诸局署、鹰坊、顿舍官隶焉。<br/><br/>　　殿前都点检，正三品。兼侍卫将军都指挥使。掌行从宿卫，关防门禁，督摄队仗，总判司事。殿前左副都点检，从三品。兼侍卫将军副都指挥使。殿前右副都点检，从三品。兼侍卫将军副都指挥使。掌宫掖及行从。殿前都点检判官，从六品。(大定十二年设。)知事一员，从七品。<br/><br/>　　殿前左卫将军，殿前右卫将军，殿前左卫副将军，殿前右卫副将军。掌宫禁及行从宿卫警严，仍总领护卫。右卫同此。<br/><br/>　　符宝郎四员，掌御宝及金银等牌。(旧名牌印祗候，大定二年改为符宝祗候，改牌印令史为符宝典书，四人。)<br/><br/>　　左右宿直将军，从五品。掌总领亲军。凡宫城诸门卫禁。并行从宿卫之事，八员。(大定二十九年作十员，复作十一员。)<br/><br/>　　左右振肃，正七品。掌妃嫔出入总领护卫导从。(本妃嫔护卫之长，大定二年改今名。)<br/><br/>　　宫籍监。提点，正五品。监，从五品。副监，从六品。丞，从七品。掌内外监户及地土钱帛小大差发。直长二员，正八品。掌同丞。<br/><br/>　　近侍局。提点，正五品。(泰和八年创设。)使，从五品。副使，从六品。掌侍从、承敕令、转进奏帖。直长，正八品。(大定十八年增二员。奉御十六人，旧名入寝殿小底。奉职三十人，旧名不入寝殿小底，又名外帐小底，皆大定十二年更。)<br/><br/>　　器物局。提点，正五品。使，从五品。副使，从六品。掌进御器械鞍辔诸物。直长，正八品。都监，正九品。(明昌三年省罢。)同监，从九品。(泰和四年设。)<br/><br/>　　尚厩局。提点，正五品。使，从五品。副使，从六品。掌御马调习牧养，以奉其事。(大定二十九年添副使一员，管小马群。)直长一员，司马牛群。掌厩都辖，正九品。(不限员。)副辖，从九品。(不限员数资考。)<br/><br/>　　尚辇局。使，从五品。副使，从六品。掌承奉舆辇等事。直长，正八品。(不限资考，大定十九年，除年六十以下人充。)典舆都辖，从九品。(不限资考。)收支都监，正九品。大定二十年设，掌给受之事。同监，泰和四年设。(大安二年省。)本把，四人。<br/><br/>　　鹰坊。提点，正五品。使，从五品。副使，从六品。掌调养鹰鹘海东青之类。直长，正八品。(不限员。)管勾，从九品。(不限员数资考。)<br/><br/>　　武库署。令，从六品。掌收贮诸路常课甲仗。(以晓军器女直人充。)丞，从七品。直长二员，正八品。(大定二年省一员。)<br/><br/>　　武器署。提点，从五品。令，从六品。丞，从七品。掌祭祀、朝会、巡幸及公卿婚葬卤簿仪仗旗鼓笛角之事。直长，正八品。(或二员。)顿舍官二员(《泰和令总格》作四员)，正八品。直长。(见《士民须知》。《泰和令》无。)<br/><br/>　　右属殿前都点检司。<br/><br/>　　宣徽院<br/><br/>　　左宣徽使，正三品。右宣徽使，正三品。同知宣徽院事，正四品。同签宣徽院事，正五品。宣徽判官，从六品。掌朝会、燕享，凡殿庭礼仪及监知御膳。(所隶弩手、伞子二百三十九人，控鹤二百人。)<br/><br/>　　拱卫直使司，威捷军隶焉。旧名龙翔军，正隆二年更为神卫军，大定二年更名为拱卫司。都指挥使，从四品。(旧曰使。)副使指挥使，从五品。(旧曰副使。)掌总统本直，谨严仪卫。大定五年，诏以使为都指挥使，副使为副都指挥使。什将。长行。威捷军。(承安二年，签弩手千人。泰和四年，以之备边事。)钤辖，正六品。都辖，从九品。(不奏。)<br/><br/>　　客省。使，正五品。副使，从六品。掌接伴人使见辞之事。<br/><br/>　　引进司。使，正五品。副使，从六品。掌进外方人使贡献礼物事。<br/><br/>　　阁门。(明昌五年，阁门官以次排转除授。)东上阁门使二员，正五品。(明昌六年省一员，作从五品。西同。)副使二员，正六品。(明昌六年，省一员。西同。)签事一员，从六品。掌签判阁门事。(西同。明昌六年，以减副使置。)西上阁门使二员，正五品。副使二员，正六品。签事一员，从六品。掌赞导殿庭礼仪。(西阁门余副贰同。)阁门祗候二十五人。(正大间三十二。)阁门通事舍人二员，从七品。掌通班赞唱、承奏劳问之事。承奉班都知，正七品。掌总率本班承奉之事。旧置判官，后罢。内承奉班押班，正七品。掌总率本班承奉之事。御院通进四员，从七品。掌诸进献礼物及荐享编次位序。<br/><br/>　　尚衣局。提点，正五品。使，从五品。副使，从六品。掌御用衣服、冠带等事。都监，正九品。(旧设，后罢。)直长，正八品。同监，从九品。<br/><br/>　　仪鸾局。(泰和四年，或以少府监官兼，或兼少府监官。)提点，正五品。使，从五品。副使，从六品。掌殿庭铺设、帐幕、香烛等事。直长四员，正八品。(《泰和令》三员。)收支都监，正九品，二员，一员掌给受铺陈诸物，一员掌万宁宫收支库。(大定七年置，明昌二年增一员。)同监二员，从九品。(司使二人，如内藏库知书例。)<br/><br/>　　尚食局。(元光二年，参用近侍、奉御、奉职。)提点，正五品。使，从五品。副使，从六品。掌总知御膳、进食先尝、兼管从官食。直长一员，正八品。(不限资考。)都监三员，正九品。(不限资考。)生料库都监、同监各一员，掌给受生料物色。收支库都监、同监各一员，掌给受金银裹诸色器皿。(以外路差除人内选充。)<br/><br/>　　尚药局。提点，正五品。使，从五品。(出职官内选除。)副使，从六品。掌进汤药茶果。直长，正八品。都监，正九品。果子都监、同监各一员，掌给受进御果子。(本局本把四人。)<br/><br/>　　太医院。提点，正五品。使，从五品。副使，从六品。判官，从八品，掌诸医药，总判院事。管勾，从九品。随科至十人设一员，以术精者充。如不至十人并至十人置。(不限资考。)正奉上太医(一百二十月升除)，副奉上太医(不算月日)，长行太医(不算月日)，十科额五十人。<br/><br/>　　御药院。提点，从五品。直长，正八品。掌进御汤药。(明昌五年设，以亲信内侍人充。)都监，正九品。(不限员，《泰和令》四员。)同监，从九品。(不常除，《泰和令》无。)<br/><br/>　　教坊。提点，正五品。使，从五品。副使，从六品。判官，从八品。掌殿庭音乐，总判院事。谐音郎，从九品。(不限资考、员数。)<br/><br/>　　内藏库。(大定二年，分为四库。)使，从五品。副使，从六品。掌内府珍宝财物，率随库都监等供奉其事。直长一员。(承安三年增。)<br/><br/>　　头面库。都监，正九品。同监，从九品。(本把七人，大定二年定出身，依不入寝殿小底例。)<br/><br/>　　段匹库。都监，正九品。同监，从九品。(本把十二人。)金银库都监，正九品。(本把八人。)<br/><br/>　　杂物库。都监，正九品。同监，从九品。(本把八人。每库知书各二人。)<br/><br/>　　宫闱局。(旧名宫闱司，大定二年改为局，旧设令，丞，改为使、副。)提点，正五品。使，从五品。副使，从六品。掌宫中合门之禁，率随位都监、同监及内直各给其事。直长，正八品。内直一百七十人。(后作百七十九人。)<br/><br/>　　内侍局。令二员，从八品。(兴定五年，升作从六品。)丞二员，从九品。(兴定五年，升从七品。)掌正位合门之禁，率殿位都监、同监及御直各给其事。局长二员，从九品，兴定五年升正八品。(御直、内直共六十四人。明昌元年，分宫闱局正位内直置，初隶宫闱局。)东门都监、同监。诸随殿位承应都监，同监，掌各位承应及门禁管钥。昭明殿都监、同监。(大定二十九年设，各一员。)承徽殿都监、同监。(丽妃位。)隆徽殿都监、同监。(本隆和殿，系皇后位。)鸾翔殿都监、同监。崇仪殿都监、同监。迎晖殿都监、同监。(七妃充容，泰和三年罢。)蕊珠殿都监、同监。瑞宁殿都监、同监。回春殿都监、同监。芸香殿都监、同监。瑞像殿都监、同监。(系佛殿。以上“殿”字下无“位”字。)凝福(改韶景)、温芳二位都监、同监。瑶华、柔则二位都监、同监。(以上无“殿”字及“承应”字。)嘉福等殿位都监、同监。(四位。)广仁殿都监、同监。睿思殿都监、同监。(以上有“承应”字。)滋福殿都监、同监。(本以隆庆改，无“位”字。)咨正殿都监、同监。迩英殿都监、同监。长庆院都监、同监。仙韶院都监、同监。贞和门都监、同监。(应系钱帛经此门出入。明昌四年添一员。)右升平门都监、同监。长乐门都监、同监。琼林苑都监、同监。(各二员。)广乐园都监、同监。顺仪位提控、都监、同监。(旧宝林位。)瑞华门(俗名金骨朵门)都监一员，同监三员。太师位提控、都监、同监。宝昌门都监、同监。会昌门都监、同监。东京孝宁宫都监、同监。崇妃位提控。(世宗夫人，兴陵。)惠妃位提控、都监、同监。(裕陵。)温妃位提控、都监、同监。(裕陵二位，明昌四年添。)报德寺提控、都监、同监。(世宗御容。光泰门街。)报恩寺提控、都监、同监。(世宗御容。清夷门街。明昌三年设，三。)孝严寺都监、同监。(在南京，安宣宗御容，改兴国感诚寺。正大元年设，三。以下皆在南京。)福宁殿都监、同监。(三。)纯和殿都监、同监。(三。)仁安殿都监、同监。(三。)真妃位都监、同监。(三。)丽妃位都监、同监。宣仪位都监、同监。庄献妃位都监、同监。三庙都监、同监。(贞祐二年设。)西华门都监、同监。京后园都监、同监。<br/><br/>　　内侍寄禄官。(泰和二年设，初隶宫闱局，寻直隶宣徽院。)所以升用内侍局御直、内直有年劳者。中常侍。(正五品。)给事中。(从五品。)内殿通直。(正六品。先名内殿给使。)黄门郎。(从六品。)内谒者。(正七品。)内侍殿头。(从七品。)内侍高品。(正八品。不限员。)内侍高班。(从八品。)<br/><br/>　　典卫司。(大定二十九年，世宗才人、宝林位各设。泰和五年闰八月，以崇妃薨罢。兴定元年复设。世宗妃、才人、宝林位各设防卫军导从人。)令，正七品。丞，从七品。直长。(见《士民湏知》。)<br/><br/>　　孝靖宫。(章宗五妃位。大安元年以有监同、无总领者，故设。)令，从八品。丞，正九品。端妃位同监。(真妃徒单氏。)慧妃位同监。(丽妃徒单氏。)贞妃位同监。(柔妃唐括氏。)靓仪位同监。(昭仪夹谷氏。)才媛位同监。(修仪吾古论氏。)<br/><br/>　　懿安家。(贞祐三年，为庄献太子设。)令，从八品。丞，正九品。<br/><br/>　　宫苑司。令，从六品。丞，从七品。掌宫庭修饬洒扫、启闭门户、铺设毡席之事。直长，正八品一员。(《泰和令》二员。)都监、同监二员。(泰和元年设。泰和四年罢同监。)<br/><br/>　　尚酝署。令，从六品。丞，从七品。掌进御酒醴。直长，正八品。二员。<br/><br/>　　典客署。令，从六品。丞，从七品。直长，后罢。(书表十八人。)<br/><br/>　　侍仪司。(旧名擎执局，大定元年改为侍仪局，大定五年升局为司。)令，从六品。(旧日局使。)掌侍奉朝仪，率捧案、擎执、奉辇各给其事。直长，正七品。(旧设局副，品从七。)<br/><br/>　　右属宣徽院。<br/><br/>　　秘书监。著作局、笔砚局、书画司、司天台隶焉。<br/><br/>　　监一员，从三品。少监一员，正五品。丞一员，正六品。秘书郎二员，正七品。(泰和元年定为二员。)通掌经籍图书。校书郎一员，从七品。(承安五年二员。泰和五年以翰林院官兼，大安二年省一员。)专掌校勘在监文籍。<br/><br/>　　著作局。著作郎一员，从六品。著作佐郎一员，正七品。掌修日历。(皇统六年，著作局设著作郎、佐郎各二员，编修日历，以学士院兼领之。)<br/><br/>　　笔砚局。直长二员，正八品，掌御用笔墨砚等事。泰和七年以女直应奉兼。(旧名笔砚令史，大定三年改为笔砚供奉，以避讳改为承奉。)<br/><br/>　　书画局。直长一员，正八品。掌御用书画纸札。都监，正九品。二员或一员。<br/><br/>　　司天台。提点，正五品。监，从五品。掌天文历数、风云气色，密以奏闻。少监，从六品。判官，从八品。教授，旧设二员，正大初省一员。(系籍学生七十六人，汉人五十人，女直二十六人，试补长行。)司天管勾，从九品。(不限资考、员数，随科十人设一员，以艺业尤精者充。)长行人五十人。(未授职事者，试补管勾。)天文科，女直、汉人各六人。算历科，八人。三式科，四人。测验科，八人。漏刻科，二十五人。(铜仪法物旧在法物库，贞元二年始付本台。)<br/><br/>　　右属秘书监。<br/><br/>　　国子监。国子学、太学隶焉。<br/><br/>　　祭酒，正四品。司业，正五品。掌学校。丞二员，从六品。明昌二年增一员，兼提控女直学。<br/><br/>　　国子学。博士二员，正七品。分掌教授生员、考艺业。(太学同。明昌二年添女直一员，泰和四年减，大安二年并罢。)助教二员，正八品。(女直、汉人各一员。)教授四员，正八品。分掌教诲诸生。(明昌二年，小学各添二员，承安五年一员不除。)国子校勘，从八品。掌校勘文字。国子书写官，从八品。掌书写实录。<br/><br/>　　太学。博士四员，正七品。(大安二年减二员。)助教四员，正八品。(明昌二年不除一员，大安二年减一员。)<br/><br/>　　右属国子监。<br/><br/>　　太府监。左右藏、支应所、太仓、酒坊、典给署、市买司隶焉。<br/><br/>　　监，正四品。少监，从五品。丞二员，从六品。掌出纳邦国财用钱谷之事。<br/><br/>　　左藏库。使，从六品。副使，从七品。(兴定三年增一员。)掌金银珠玉、宝货钱币。(本把四人。)<br/><br/>　　右藏库。使，从六品。副使，从七品。(兴定三年添一员。)掌锦帛丝绵毛褐、诸道常课诸色杂物。(本把四人。)<br/><br/>　　支应所。(又作支承所。)都监二员，正九品。掌宫中出入、御前支赐金银币帛。(大安三年省。)<br/><br/>　　太仓。使，从六品。掌九谷廪藏、出纳之事。(预除人。)副使，从七品。<br/><br/>　　酒坊。(部除。)使，从八品。副使，正九品。掌酝造御酒及支用诸色酒醴。<br/><br/>　　典给署。本钩盾署，明昌三年更。令，从六品。旧曰钩盾使。丞，从七品。旧曰钩盾副使。掌宫中所用薪炭冰烛、并管官户。直长一员，正八品。<br/><br/>　　市买司。天德二年更为市买局。使，从八品。副使，正九品。掌收买宫中所用果实生料诸物。<br/><br/>　　右属太府监。<br/><br/>　　少府监。尚方、织染、文思、裁造、文绣等署隶焉。(泰和四年，选能干官兼仪鸾局近上官。)<br/><br/>　　监，正四品。少监，从五品。丞二员，从六品。(大定十一年省，二十一年复置。)掌邦国百工营造之事。<br/><br/>　　尚方署。令，从六品。丞，从七品。掌造金银器物、亭帐、车舆、床榻、帘席、鞍辔、伞扇及装钉之事。(大定二十年，令不专除人，令人兼。)直长，正八品。<br/><br/>　　图画署。(明昌七年，省入祗应司。)令，从六品。丞，从七品。掌图画缕金匠。直长，正八品。(明昌三年罢。)<br/><br/>　　裁造署。令，从六品。丞，从七品。掌造龙凤车具、亭帐、铺陈诸物，宫中随位床榻、屏风、帘额、绦结等，及陵庙诸物并省台部内所用物。(《泰和令》有画绘之事。)直长，从八品。(明昌三年省，裁造匠六人，针工妇人三十七人。)<br/><br/>　　文绣署。令，从六品。丞，从七品。掌绣造御用并妃嫔等服饰、及烛笼照道花卉。(贞祐二年，止设官一员。)直长，正八品。(绣工一人，都绣头一人，副绣头四人，女四百九十六人，内上等七十人，次等凡四百二十六人。)<br/><br/>　　织染署。令，从六品。丞，从七品。直长，正八品。掌织纴、色染诸供御及宫中锦绮币帛纱縠。<br/><br/>　　文思署。(明昌七年，省入祗应司。)令，从六品。丞，从七品。掌造内外局分印合，伞浮图金银等尚辇仪鸾局车具亭帐之物并三国生日等礼物，织染文绣两署金线。直长，正八品。(明昌三年省去。)<br/><br/>　　右属少府监。<br/><br/>　　军器监。承安二年设，泰和四年罢，复并甲坊、利器两署为军器署，置令、丞、直长，直隶兵部。至宁元年复为军器监，军器库、利器署隶焉。(旧辖甲坊、利器两署。)<br/><br/>　　监，从五品。少监，从六品。丞，从七品。掌修治邦国戎器之事。直长，正八品。(《泰和令》无，《总格》有。)<br/><br/>　　军器库。至宁元年隶大兴府，贞祐三年来属。使，正八品。副使，正九品。(省拟，不奏。)掌收支河南一路并在京所造常课横添和买军器。(大定五年设。)<br/><br/>　　甲坊署。泰和四年废，旧置令、丞、直长。<br/><br/>　　利器署。本都作院，兴定二年更今名。同随朝来属。令，从六品。丞，从七品。掌修弓弩刀槊之属。直长，正八品。<br/><br/>　　右属军器监。<br/><br/>　　都水监：街道司隶焉。分治监，专规措黄、沁河、卫州置司。<br/><br/>　　监，正四品。掌川泽、津梁、舟楫、河渠之事。兴定五年兼管勾沿河漕运事，作从五品，少监正六品以下皆同兼漕事。少监，从五品。(明昌二年增一员，卫州分治。)丞二员，正七品。内一员外监分治。贞元元年置。掾，正八品。掌与丞同，外监分治。(大定二十七年添一员，明昌三年并罢之，六年复置二员。)勾当官四员，准备分治监差委。(明昌五年以罢掾设二员，兴定五年设四员。)<br/><br/>　　街道司。管勾，正九品。掌洒扫街道、修治沟渠。(旧南京街道司，隶都水外监，贞元二年罢归京城所。)<br/><br/>　　都巡河官，从七品。掌巡视河道、修完堤堰、栽植榆柳、凡河防之事。分治监巡河官同此。其泸沟、崇福上下埽都巡河兼石桥使，通济河节巡官兼建春官地分河道。诸都巡河官，掌提控诸埽巡河官、(明昌五年设，以合得县令人年六十者选充。大定二年设滹沱河巡河官二员。)散巡河官。(于诸局及丞簿廉举人，并见勾当人六十以下者充。)<br/><br/>　　黄汴都巡河官，下六处河阴、雄武、荥泽、原武、阳武、延津，各设散巡河官一员。<br/><br/>　　黄沁都巡河官，下四处怀州、孟津、孟州、城北，各设黄沁散巡河官各一员。<br/><br/>　　卫南都巡河官，下四处崇福上、崇福下、卫南、淇上，散巡河官各一员。<br/><br/>　　滑浚都巡河官，下四处武城、白马、书城、教城，散巡河官各一员。<br/><br/>　　曹甸都巡河官，下四处东明、西佳、孟华、凌城，散巡河官各一员。<br/><br/>　　曹济都巡河官，下四处定陶、济北、寒山、金山，散巡河官各一员。(凡二十五埽，埽兵万二千人。)<br/><br/>　　诸埽物料场官，掌受给本场物料。分治监物料场官同此。惟崇福上、下埽物料场官与当界官通管收支。<br/><br/>　　南京延津渡河桥官，兼讥察事。管勾一员，同管勾一员，掌桥船渡口讥察济渡、给受本桥诸物等事，内讥察事隶留守司。余浮桥官同此。<br/><br/>　　右属都水监。皇统三年四月，怀州置黄沁河堤大管勾司，未详何年罢。正大二年，外监东置于归德，西置于河阴。<br/><br/>　　谏院<br/><br/>　　左谏议大夫、右谏议大夫，皆正四品。左司谏、右司谏，皆从四品。左补阙、右补阙，正七品。左拾遗、右拾遗，正七品。<br/><br/>　　大理寺。天德二年置。自少卿至评事，汉人通设六员，女直、契丹各四员。<br/><br/>　　卿，正四品。少卿，从五品。正，正六品。丞，从六品。掌审断天下奏案、详谳疑狱。司直四员，正七品。掌参议疑狱、披详法状。(旧有契丹司直一员，明昌二年罢。)评事三员，正八品。掌同司直。(明昌二年省契丹评事二员，大安二年省汉人一员。)知法十一员，从八品。(女直司五员，汉人司六员。)掌检断刑名事。明法二员，从八品。兴定二年置，同流外，四年罢之。<br/><br/>　　弘文院<br/><br/>　　知院，从五品。同知弘文院事，从六品。校理，正八品。掌校译经史。<br/><br/>　　登闻鼓院<br/><br/>　　知登闻鼓院，从五品。同知登闻鼓院事，正六品。掌奏进告御史台、登闻检院理断不当事，承安二年以谏官兼。知法二员，从八品。(女直、汉人各一员。)<br/><br/>　　登闻检院<br/><br/>　　知登闻检院，从五品。同知登闻检院，正六品。掌奏御进告尚书省、御史台理断不当事。知法，从八品。(女直、汉人各一员。)<br/><br/>　　记注院。修起居注，掌记言、动。明昌元年，诏毋令谏官兼或以左右卫将军兼。贞祐三年，以左右司首领官兼，为定制。<br/><br/>　　集贤院。贞祐五年设。<br/><br/>　　知集贤院，从四品。(正大元年，授马璘额外兼吏部郎中。)同知集贤院，从五品。司议官，正八品。(不限员。)咨议官，正九品。(不限员。)<br/><br/>　　益政院。正大三年置于内庭，以学问该博、议论宏远者数人兼之。日以二人上直，备顾问，讲《尚书》、《通鉴》、《贞观政要》。名则经筵，实内相也。末帝出，遂罢。<br/><br/>　　武卫军都指挥使司(隶尚书兵部。)<br/><br/>　　都指挥使，从三品。(大定二十九年，以武卫军六十人，兵马一员、副都二员其职低，故设使，品正四，承安三年升。)副都指挥使二员，从四品。副都一员，从四品。(初正五品，承安三年升。)判官一员。(承安三年设。)掌防卫都城、警捕盗贼。<br/><br/>　　钤辖司。钤辖十员，正六品。(初设二员。)都钤辖四员，从七品。(兴定三年权设，巡把两宅。)都将二十员，从九品。(大定十六年立名。)掌管辖军人、防卫警捕之事。(承安元年设万人，内军八千九百四十九人，忠卫二百人，队正四百人。)<br/><br/>　　右属武卫军都指挥使司。<br/><br/>　　卫尉司(大安元年，拟隆庆宫人数定之。)<br/><br/>　　中卫尉，从三品，掌总中宫事务。副尉，从四品。左常侍，从五品。掌周护导从仪仗之事。右常侍，从五品。常侍官。护卫三十人(同东宫)，奉引八十人(同控鹤)，伞子四人(同控鹤)，执旗二人(同仪鸾)。<br/><br/>　　给事局。使，正七品。副使，正八品。内谒者兼司宝二员，从六品。(内直充。)奉阁一十人。(同东宫入殿小底。)阁直二十人。(同宫闱局内直。)<br/><br/>　　掖庭局。令，正九品。(内直充。)，掌皇后宫事务。丞，从九品。(内直充。)宫令。(宫苑司、仪鸾局兼。)食官。(尚食局兼。)饮官。(尚酝署兼。)医官。(尚药局、太医院兼。)主藏。(内藏、典给署兼。)主廪。(太仓兼。)<br/><br/>　　右属卫尉司。<br/><br/>　　榷货务。(在京诸税系中运司，见钱皆权于本务收。)使，从六品。副使，从七品。掌发卖给随路香茶盐钞引。<br/><br/>　　交钞库。使，(旧正八品，后升从七品，贞祐复。)掌诸路交钞及检勘钱钞、换易收支之事。副使，从八品。掌书押印合同。判官，正九品。(贞祐二年作从九品。)都监，二员。(见《泰和令》。)<br/><br/>　　印造钞引库。(大安二年兼抄纸坊。)使，从八品。副，正九品。判，正九品。掌监视印造勘覆诸路交钞、盐引，兼提控抄造钞引纸。(承安四年，罢四小库，并罢库判四员。至宁元年设二员，贞祐二年作从九品。)<br/><br/>　　抄纸坊。(大安二年以印造钞引库兼。贞祐二年复置，仍设小都监二员。)使，从八品。(贞祐二年同随朝。)副使，正九品。判，从九品。<br/><br/>　　交钞库物料场。(至宁元年置。)场官。(旧正八品，后作正九品。)掌收支交钞物料。<br/><br/>　　随处交钞库抄纸坊。使，从八品。(贞祐二年，设于上京、西京、北京、东平、大名、益都、咸平、真定、河间、平阳、太原、京兆、平凉、广宁等府，瑞、蔚、平、清、通、顺、蓟等州，贞祐三年罢之。)<br/><br/>　　平准务。(元光二年五月设，十月罢。)使，从六品。副使，从七品。勾当官六员。<br/><br/>　　右自榷货务以下，皆属尚书户部。<br/><br/>　　惠民司。令，从六品。掌修合发卖汤药。(旧又设丞一员。大定三年，有司言：“惠民岁入息钱不偿官吏俸。”上曰：“设此本欲济民，官非人，怠于监视药物，财费何足计哉！可减员而已。”)直长，正八品。都监，正九品。<br/><br/>　　右属尚书礼部。<br/><br/>　　四方馆。使，正五品。副使，从六品。掌提控诸路驿舍驿马并陈设器皿等事。<br/><br/>　　法物库。(元兼管大乐，贞元二年改付太常寺。)使，从六品。副使，从七品。掌卤簿仪仗车辂法服等事。直长，正八品。(泰和三年省。)<br/><br/>　　承发司。管勾，从七品。同管勾，从八品。掌受发省部及外路文字。<br/><br/>　　右属尚书兵部。<br/><br/>　　万宁宫提举司。(旧大宁宫，更名寿安宫，又更今名。)提举，从六品。同提举，从七品。掌守护宫城殿位。(本把五人。)<br/><br/>　　庆宁宫提举司。提举，正七品。兼龙门县令。同提举，正八品。兼仪鸾监。<br/><br/>　　右属尚书刑部。<br/><br/>　　修内司。(大定七年设。)使，从五品。副使，从六品。掌宫中营造事。(兵匠一千六十五人，兵夫二千人，仍命少府监长官提控。)直长二员，正八品。部役官四员，正八品。掌监督工役。受给官二员，正八品。掌支纳诸物。<br/><br/>　　都城所。提举，从六品。同提举，从七品。掌修完庙社及城隍门钥、百司公廨、系官舍屋并栽植树木工役等事。左右厢官各二员，正八品。掌监督工役。受给官二员，正八品。掌支纳诸物及埏埴等事。<br/><br/>　　祗应司。提点，从五品。令，从六品。丞，从七品。掌给宫中诸色工作。直长，正八品。收支库都监、同监。(泰和元年置。)<br/><br/>　　甄官署。令，从六品。丞，从七品。直长，正八品。掌劖石及埏埴之事。<br/><br/>　　上林署。提点，从五品。(泰和八年创，大安二年省。)令，从六品。掌诸苑园池沼、种植花木果蔬及承奉行幸舟船事。丞，从七品。(大定七年，增一员，分司南京，以勾判兼之。大安三年复省一员。)直长二员，正八品。花木局都监、同监。旧设接手官四人，泰和元年罢，复以诸司人内置都监、同监二员。贞祐三年罢都、同监、以同乐园管勾兼。熙春园都监、同监三员。(泰和四年置，贞祐三年省。)同乐园管勾二员，每年额办课程，隶南运司。宣宗南迁，罢课，改为随朝职，正八品。<br/><br/>　　右皆属尚书工部。<br/><br/>　　京东西南三路检察司。(兴定四年置。)使，从六品。副使，正七品。掌检察支散军粮，验军户实给，均军户差役，劝农种，毋犯私杀马牛、私盐酒曲。<br/><br/>　　南京丰衍东西库。(隶运司，贞祐二年同随朝。)使，正八品。副使，从八品。判二员，正九品。监支、纳各一员，正八品。<br/><br/>　　提举南京榷货司。(贞祐四年置。)提举，从五品。同提举，从六品。勾当官三员，正九品。<br/><br/>　　提举仓场司。(贞祐五年置，先吏部辟举，从省拟。)使，从五品。副使，从六品。掌出纳公平及毋致亏败。监支纳官，八品，十六员。(以年六十以下廉干人充，女直、汉人各一。广盈仓、丰盈仓、永丰仓、广储仓、富国仓、广衍仓、三登仓、常盈仓、西一场、西二场、西三场、东一场、东二场、南一场、北一场、北二场。通济仓与在京仓，置监支纳使副各一员。丰备仓、丰赡仓、广济仓、潼关仓，兴定五年创置潼关仓监支纳一员，兼枢密院弹压。陈州仓四员。洧川仓二员。)<br/><br/>　　八作左右院。设官同上，掌收军须、军器。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1435-27796.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1435-27798.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1435.html" action-type="chapterComment" class="comment"><i></i>金史章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

