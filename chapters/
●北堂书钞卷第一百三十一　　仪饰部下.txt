<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百三十一　　仪饰部下_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百三十一　　仪饰部下全文,虞世南作品" />
<meta name="description" content="北堂书钞原文阅读,●北堂书钞卷第一百三十一　　仪饰部下全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9737.html";
var nextpage="novel-read-999-9739.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百三十一　　仪饰部下</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9737.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百三十一　　仪饰部下</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:52:49<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註璽十三　　　　　　　　印十四綬十五<br/><br/>　　○璽十三<br/><br/>　　王者之印「说文云璽王者之印也○今案说文土部作壐」传国守器「晋中兴书云戴施得璽阴怀还南王彪之主议未详传国璽造创之始然厯代以来及太始之初揖禪位以兹相授故是传国之守器也今论非所以始得之宜庆贺也○今案俞本无主字今论六字餘同陈本删南还以上今论以下又续汉书舆服志下引晋阳秋有戴施献传国璽事可作旁证」<br/><br/>　　揖逊相授「同上」世世相受「汉书曰高祖入咸阳得秦璽及即天子之位因御服其璽世世相授号曰汉传国璽○王石华校以其璽下衍及即句删之今案汉书九十八元后传入上有汉字目授作传受王氏读书杂志引此未改本以证今汉书入上汉字為衍文原钞世改世唐人传钞避太宗讳也」<br/><br/>　　在君则表信神祗在臣则受职君上「玉璽谱云璽印信君则封册畿服表信神祗在臣则受职君上显用下民○今案原钞标目信误则据小注订正陈俞本同」受命於天既寿且康「应劭汉官仪云天子有传国璽文曰受命于天既寿且康不以封也○今案御仪式部引汉官仪同陈俞本亦同」受命于天既寿永昌「吴书云孙文臺北讨董卓顿军城南官署有井每旦有五色气从井中出及使人浚井得汉传国玉璽其文曰受命于天既寿永昌方圆四寸上纽交盘五龙又玉璽谱曰文臺从桂阳入洛军於城南见井中旦旦有五色光乃浚得璽董卓乱掌璽者投於井中故得之也○今案范汉书七十五袁术传注引吴书文臺作坚无及字无方圆以下餘同又御览六百八十二引玉璽谱文臺作孙坚无五色字浚作探餘同陈俞本改引汉末传略同原钞坚改文臺永兴避隋讳文臺孙坚字也」<br/><br/>　　昊天之命皇帝寿昌「晋阳秋云永和八年冉，閔大将军蒋干欲归降戴弛入劝之曰可与我传国璽也属天子必书相□干将出璽付弛令献之璽光照洞彻上蟠螭文起文曰昊天之命皇帝昌秦伯璽也石虎刻其旁曰天命石氏○王石华校旻改昊是也旁勒冉閔字非也今案续汉书舆服志下注引晋阳秋无水和四字弛作施欲归至献之三十三字作以传国璽付河南太字戴施施献之百僚皆贺三句文作书无石虎以下餘同陈俞本中间照改前后与本钞同陈本更閔误閤」<br/><br/>　　长寿万年「晋纪曰建武元年江寍民虞迪垦地得白玉观□璽一钮以献文曰长寿万年○今案御览六百八十二引邓粲晋记无建武四字无麒字钮误鈿陈俞本脱一钮二字餘同」<br/><br/>　　永融剋昌「赵书刘曜於龙门河水中得一玉璽文曰永融剋昌曜以為天赐剑九日而受之○今案御览六百八十二引赵书无永融二字赐剑作锡神无九日二字陈俞本改标目作克寿永昌赐作锡无之字餘同」<br/><br/>　　置天子坐「周书云汤放桀取天子之璽置之天子之坐左退而再拜曰天位有道者可以处之○今案唐六典引周书桀下有大会诸侯四字无左退三句陈逢衡校云此乃汤祝解中脱又陈俞本取作服脱左退而三字餘同」<br/><br/>　　常在外殿「玉璽谱云晋元帝东渡厯数帝常无玉璽皆云司马家是白板天子近代传璽常在外殿○今案御览六百十二引玉璽谱无常字皆上有此人二字无近代二句俞本添北人二字餘同陈本删皆云以下」<br/><br/>　　方圆四寸「巳上受命于天吴书注」博袤三寸「春秋运斗枢云黄龙五采负图而出置舜前白玉检黄金绳芝為泥封两端章曰天皇帝玉璽五字博袤三寸○王石华校為泥改作泥為误今案御览八十一引运斗枢玉璽作符博作广此永兴改避隋讳俞本无置字呢在两字上章作有文皇帝作王有餘同陈本删改少异」<br/><br/>　　玉出蓝田李斯所书「玉璽谱云始皇初定天下革号称皇帝所刻其玉出蓝田山是丞相李斯所书其文曰受命于天既寿永昌○今案说郛本玉璽谱始皇所刻十三字作传国璽是秦始皇所刻二句寿亦作受餘同又御览六百八十二引仍作寿餘与说郛同陈本革号句作号称始皇帝所刻之璽无山是二字餘同」<br/><br/>　　鸟文「同上茅？衣博四寸牒四分鸟文也○今案此上引春秋运斗枢作三寸陈俞本亦作四寸下句作鱼鸟為文」龟文「玉璽谱郄恢表云慕容永称藩奉璽方六寸玖厚一寸七分上鱕螭為鼻合高四寸六分四边龟文下有八字其文曰受命于天皇帝寿昌篆隐起巧丽惊绝若慕容所制则题名迹非古称盖雕鐫之巧非也代所作原其所由来未尝厥始也○今案御览六百八十二引玉璽谱无玖字无一寸字若作是无则题三句无来字餘同俞本郄误都亦无玖字厚一作厚三脱四边句脱则题句餘亦同陈本更简原钞巧误功据本篇下引改」<br/><br/>　　螭虎璽文「汉旧仪云皇帝六璽皆白玉螭虎纽文曰皇帝行璽皇帝之璽皇帝信天子行璽天子之璽天子信璽○今案聚珍本平津本辑汉旧仪同陈俞本纽改鼻餘同」螭虎纽「蔡邕独断云璽印也天子璽白玉螭虎纽○今案严辑本独断白作以陈俞本已改」仰方则方仰圆则圆「吕氏春秋云民之於上若璽之於涂○今案近本吕春秋离俗训涂下接标目二句作抑之以方则方抑之以圈则圈又本钞二十七论政篇引若璽句作如璽抑涂俞本仰作印餘同近本陈本标目仰作抑小注作印」<br/><br/>　　王玉押主铜鏤「后汉书礼仪志云王印璽玉押银镶大贵人长公主铜鏤○今案范后汉书十六礼仪志下王下尚有列侯始封贵人公主薨皆令赠十二字鏤作缕」雕鐫之巧「已见前龟文注」巧丽惊绝「同上○今妹亦详龟文注」暉景烛燿「蜀志云王休献玉璽璽潜汉水伏於渊泉暉景烛燿灵光彻天夫汉者高祖本号大王袭先帝轨迹亦於汉中今天子玉璽神光先见璽出襄阳汉水之末明大王承其下流受大王以天子位○今案见蜀志卷一先主传本号作本所起定天下之国号也俞本更详陈本甚略而又别引霍光上书」<br/><br/>　　光照洞彻「见前昊天之命註○今案前引作照此引作昭已据订」井有五色「见前受命于天既寿永昌注」黄雾四塞「燕书云元璽六年蒋干遣刘猗齎传国璽诣晋求救倚负璽私行数里天黄雾四塞迷荒不得进乃还易取行璽始得去○今案○○○钦定图书集成乾象典卷七十五引燕书无元璽六年蒋干六字无天字餘同俞本天作忽荒作进取字移进字下餘同陈本齎传误费博负璽下有欲亡匿三字天亦作忽荒作路乃下有复故道三字无易取四字」<br/><br/>　　银璽「汉旧仪云秦以前民皆以金玉银铜犀象為方寸璽各服所好自秦以来天子独称璽又以玉○今案平津本旧仪卷上金下无玉字自秦作汉末有群臣莫敢用也句注云金下本有玉字从书钞御览仪饰部引删汉以十七字从御览引补时孙氏尚据陈本未得此旧钞也俞本亦无上玉字以玉下有為之两字」<br/><br/>　　金璽「魏志云天子改授太祖金璽○今案见魏志卷一武纪」跪上璽符「文帝云代王至太尉周勃迺跪上天子璽符○今案见史记文帝纪原钞跪误路已据订陈俞本亦然」拜授璽綬「晋中兴书云海西公废司马桓温具乘舆法驾奉迎简文於朝堂拜授璽綬○今案御览九十九引中兴书脱綬字陈俞本略增引」盆子宜阳奉还「玉璽谱云建武三年刘盆子败於宜阳奉还璽於光武○王石华校补盘子三字败字未补今案说郛本玉璽谱阳作都末作璽还光武陈俞本与本钞同」徐璆许都上之「汉书云袁术死军破徐璆得其盗璽及还许都上之○今案范后汉书七十八徐璆传盗下有国字餘同陈俞本并脱盗字又之下添魏字蛇足矣原钞书误言已更正」太后投地「汉书云王莽即位使王舜求璽太后出璽授於地○今案汉书九十八元后传於作之餘同陈俞本又於下添之」皇后抵轩「续汉书同传皇后讳节魏受禪遣吏求璽綬后怒以璽綬抵轩下○今案姚辑汪辑本续汉书吏作使餘同亦见范后汉卷十下曹皇后纪亦然陈俞本照改使字」霍光欲夺「玉璽谱云霍光辅政殿中一夜相光即召符郎取璽不与光欲夺之郎按剑曰头可得璽不可得霍光善之○今案说郛本玉璽谱符郎作持节郎餘同又汉书六十八霍光传作符璽郎餘则大同小异」<br/><br/>　　义阳强争「晋纪云义阳王威附赵王伦伦篡位使义阳王威夺玉璽上执威强争毁上指及乘舆反正詔诛威曰夺吾璽者正此人也玉璽谱云义阳王威就帝取璽帝不与威强夺之及伦败帝曰阿皮乃捩我指夺我玉璽皮威小字也○今案陈本祗引玉璽谱至之句餘俱脱俞本作干宝晋纪与本钞同玉璽谱就作执餘亦同」<br/><br/>　　絳侯綰璽「史记曰太后以冒絮提文帝曰絳侯綰皇帝璽将兵於北军不以此时反今居小县顾欲反耶○王石华校习絜捷之改冒絮提文立改兵镇改顾邦改耶今案见史记絳侯周勃世家陈俞本同」<br/><br/>　　霍光解璽「玉璽谱云霍光废昌邑王贺立宣帝光自手解贺璽扶令下殿○今案郛本玉璽谱废上有后字解下有取字餘同又俞本与原钞同」王閎谓董贤久持「汉书云哀帝临崩以璽綬付董贤曰旡无以与人王閎白元后请夺之谓贤曰宫车晏驾国嗣未立何事久持璽綬以速祸至耶○今案汉书六十三齐怀王閔传速作待陈俞本以璽綬作以璽管宫车作上皇餘同」<br/><br/>　　曹彰问贾逵所在「魏志曰太祖崩鄢陵侯曹彰问贾逵璽綬所在逵正色曰太子在业国有储嗣先王璽綬非王所宜问也○案魏志十五贾逵传嗣作副非王作非君侯陈俞本照改原钞鄢误隐巳据魏志订正」<br/><br/>　　甄象掘地「又云甄象掘地得玉璽方一寸九分其文曰天子羡思慈亲明帝為之改容○今案魏志卷工甄皇后传眾作像餘同俞本羡思四字作受兹亲用原钞容下又衍璧见六字由下条误窜入此已删之」<br/><br/>　　陈阳於淮得「晋中兴书云义熙十二年左卫陈阳于府事前淮水中得璽一所方寸厚二寸王者不隐其过则璧见璧亦璽也○今案御览六百八十二引中兴书无一所七字末作璽亦璧也俞本一所七字作文曰二字餘与本钞同」<br/><br/>　　韩强得元璽「石勒别传云韩强在长城县西山巖石闕得玄璽一所方四寸厚二寸石虎以為县瑞○今案御览六百八十二引作石虎别传无两县字闕作閒无所字餘同陈俞本与本钞同」<br/><br/>　　王莽带避火「玉璽谱云王莽之败带璽綬避火于渐臺○今案说郛本玉璽谱同陈俞本之败作败时餘亦同」袁绍举向肘「又云袁绍有僭盗意乃拘孙文臺妻逼求之炤得璽举以向肘魏武词之曰我在不所也○今案说郛本玉璽谱孙文臺作坚璽下有见魏二字词作恶无曰我六字陈俞本盗作号亦作坚魏武十字作绍败汉以禪魏魏以禪晋二句原钞改坚字详本卷上末二句必有舛偽」<br/><br/>　　陈仲得玉璽「段龟龙凉州记云吕光时陈仲得玉璽博三寸长四寸直看无文字向日视之字在腹中有三十四字言光当王云○今案说郛本凉州记仲作冲博作广中作无有三句二酉丛书张树辑段氏凉州记仲作冲直看五字作光泽无文餘与本钞同其注谓据书钞御览后有张氏按语云后凉录陈冲作平仲作广作直看无文字陈俞本互有同异但脱末旬耳原钞三寸作三尺其误无疑今据诸本订正广改博详本卷上」<br/><br/>　　○印十四<br/><br/>　　执政所以持信「说文云印执政所以持信○今案说文印部同」所以為信「记云马援复上书曰臣所假伏波将军印书伏字犬外向成皋令印皋字為白下羊丞印為四下羊尉印白下人人下羊即一县长吏印文不同恐天下不正者多符印所以為信也所宜齐同荐晓文字者事下司空正郡国印章奏可○王石华校睪改皋不改下函改丞补印皋字补不正字补所以為信也五字今案聚珍本东观记向作嚮晓下有古字餘同姚辑本作人下牛餘与聚珍同范后汉马援传注引东观记无复字向成作嚮城陈本即上脱羊字亦有古字餘同俞本脱伏字脱犬外向字亦作牛字亦有古字餘同」<br/><br/>　　非印不明非印不行「李尤铭云赤紱在服非印不明棨传符书非印不行虎龟犊鼻尊卑有常○今案初学记二十一引李尤铭书作节虎龟作龟纽尊卑句作用尔作程陈本照初学记改俞本将此铭移入白帖亦照改然本篇下再引虎作虚尊卑句同」<br/><br/>　　封物為验封物相因「释名曰印信也所以封物為信验也亦言因也封物相因付也○今案见明本释名释书契篇陈本為信验作以為騐餘同原钞脱亦言四字据补」為光為饰「胡伯始印衣铭云明明上皇旌以服命紆朱怀金為光為饰迈种其泽抚寍四国宣慈惠和柔嘉為则克厌帝心膺兹多福登位厯寿子孙千亿其年□□○今案原钞脱印字柔字兹字位字多误名据初学记二十六引胡广印衣铭补惟厌帝作常厥俞本又改入白帖矣陈本与初学记同诸本皆删其年二字疑此下必有脱文」<br/><br/>　　是铭是刻「傅元印铭云惟昔先王配天垂则乃设印章作信万国取象晷度是铭是刻文明慎密直方其德○今案百三家本傅玄集惟作往餘同盖本于初学记二十六所引陈俞本亦然俞本又改入白帖」<br/><br/>　　上隆下平「相印经云印有八角十二芒凡印欲得周正上隆下平光明洁清如此皆吉○今案御览六百八十三引相印经无凡字隆作稳餘同陈俞本吉作著餘亦同」出有章「魏志曰平原太守刘邠取印囊及山鷄尾著器中使筮管輅筮之曰内方外员五色成文含宝守信出则有章此印囊也高岳巖巖有鸟朱身羽翼元黄鸣不失晨此山鸡毛也○王石华校补筮之字守字囊也字今案魏志二十九管輅传尾作毛本钞百三十六囊篇引亦作尾本钞无上筮字曰上有輅字餘同俞本删及山四字删高岳以下本钞又宝误寔脱山字毛字今据魏志订」<br/><br/>　　以官為名「魏武设官令云魏诸官印各以官為名印如汉法断千名者章○今案陈俞本同」尊卑有常「李尤又云虚龟犊鼻○今案详本篇上非印不明条下」作信万国「已见上是铭是刻註中○今案详本篇上」镇抚方外「汉书云严助曰陛下以方寸之印尺二之组不劳一卒不顿一戟○今案汉书六十四严助传尺作丈陈本改」<br/><br/>　　龟者蛰藏「应劭官仪云印者因也龟者阴物抱甲负文随时蛰藏以示臣道功成而退也○王石华校照陈俞本初改也恐非今案户仪式部引汉官仪亦作阴物餘同」虎者威猛「又云所以虎世者阳类虎者兽之长取其威猛以繫服群下也○今案本钞纽误剑考平津辑本汉官仪作经御览引汉官仪误细亦纽之譌巳照订陈俞本脱阳类二字陈亦误剑俞不误」<br/><br/>　　虎纽「同上」龟纽「又曰列侯黄金印？纽文曰印丞相大将军金印龟纽文曰章○今案聚珍本汉官仪补遗谓百官公卿表注引云银印龟纽其文曰章与本钞不同平津本辑汉官仪无此唯见汉旧仪补遗考初学记二十六引卫宏汉旧仪无大字军下有黄字以下三条皆是旧仪文无疑本钞又曰二字有误陈本纽误剑餘同」<br/><br/>　　橐驮纽「又曰诸侯王印黄金橐驮纽文曰璽○今案初学记二十六引汉旧仪同白帖十三引王误正亦见平津本旧仪补亦陈本将印字改移驮下又纽误剑」扣印「又曰千石至三百石铜印○今案初学记二十六引汉旧仪作千石六百石四百石铜印陈本亦作至三百石」相法出陈长文以法语程申伯「相印书曰相印法本出陈长文长文曰本出汉世又印工养以法语程申伯也○王石华校违改韦御古改术占千改十今案御览六百八十三引相印书利以作私以无中字餘同陈本杨上有印工二字出误世又印二句作有相印相笏经六字餘同原钞又脱杨利从仲将五字宗误东脱得法二字工误上再据御览订正」<br/><br/>　　大印磊落駢组流离「蔡柏谐释诲曰或画一策而綰万金或谈崇朝而锡瑀珪连衡者大印磊落合从者駢组流离○今案严辑蔡集释诲据范书本传及类聚二十五引瑀作瑞大作六餘同陈本祇注书名俞本万上添一口锡作执又脱瑀字脱合从四字尚成句法耶」<br/><br/>　　持印「赵尧传曰御史大夫周昌為赵相既行久又高祖持印曰谁可以為御史大夫者孰视尧曰无以易尧遂拜赵尧為御史大夫○今案见史记张丞相附赵尧传陈俞本上有弄之二字餘同」<br/><br/>　　销印「史记曰汉祖与酈食其谋挠楚权食其劝立六国后汉王曰善趣刻印张良曰谁為陛下画此计者陛下事去矣汉王輟食吐哺骂曰竖孺几败乃公事命趣销印○今案此是节引留侯世家原钞於王輟以下误窜入周侯繫印注曰已照史记更正陈本全段引至八行」<br/><br/>　　犀首佩五国「又曰犀首姓公孙名衍张仪卒后有犀首入相秦尝佩五国相印為勑长○今案史记张仪列传」袁绍向肘「袁绍将一玉印於太祖坐中举向其肘太祖由是笑而恶之事见魏志○今案魏志卷一魏帝纪同御览六百八十三引魏志及俞本亦同陈本改引玉璽谱因此上璽篇袁绍举向肘一条故也然事同而文微异本条末有事见魏志四字是元以前校语」<br/><br/>　　周侯繫印「邹子云将军王敦起事丞相导率诸兄弟诣闕请罪值周侯将入见诸王甚有忧色丞相呼周侯曰以百口□卿周侯直过不应既入苦相申救既许周大悦饮酒及出诸王犹在门周曰杀诸贼奴当取一金印如斗大繫肘○今案御览六百八十三引郭子闕作门侯作顗许作释餘同陈俞本改引今晋书原钞王敦以下又误窜入苏秦佩六国注内今已更正」<br/><br/>　　苏秦佩六国「史记云苏秦曰使我有洛阳负郭田二顷岂能佩六国印○今案史记苏秦列传同」成而被辱「魏氏春秋云许允善相印出為镇北将军将拜以印不善使更刻之如此者二允曰印虽始成而已被辱使者果怀之而坠於厕○今案魏志卷九夏侯尚附许允传注引魏氏春秋无将军二字使者作问送印者白帖十三引许允句在将军下亦作问送印者陈俞本有将军二字餘照改」<br/><br/>　　铸而左顾「晋中兴书曰孔愉放龟左顾后以功封亭侯及铸印而龟左顾更铸犹然印工以闻愉悟乃取佩焉○今案御览卷二百引中兴书封下有餘不二字考初学记二十五引及陈俞本皆作餘亭侯无不字白帖十三引并删餘亭二字」<br/><br/>　　夏侯得一柜「汉书夏侯婴从捕虏六十八人降卒八百五十人得印一柜○今案书四十一夏侯婴传同」段熲得一枚「东观记云段熲上书曰又掠得羗侯君长金印四十三铜印三十一锡印一枚及长史司马涉头长燕鸟校棚塞尉印五枚紫綬三十八二枚皆簿入也○今案聚珍辑本东观记二十一段熲传书作言无曰又二字餘同姚辑本脱涉头九字陈俞本脱及长史十四字尉印四字移在二枚下陈又删皆簿句」<br/><br/>　　自防之法「周书曰师有六都印皆是师自防之法○今案逸周书王謨本及朱右曾校释本并辑逸文一卷皆脱此条陈俞本同原钞周下衍募字六都误六师已据删订」以封所在「抱朴子云右之入山者佩黄绅越章印共四寸者其字百二十以封泥著所之四方各百步则虎狼不敢近○今案平津馆辑本抱朴子内登涉篇绅作神共作其广餘同又御览六百八十三引共作其阔餘同俞本绅误神越作白餘与御览同陈本作引抱朴内篇随手牵来祇封所住之四方数字外餘同迥异」<br/><br/>　　泥户不可关「列仙传云方回者尧时人至夏啟末為宦土為人所劫闭之宫中从求道因化而得去更以方回印封其户时人言得回九泥涂门户终不可关者也○今案秘书二十一种本古今逸史本列仙传内方回传因作回封作掩关作开御览六百八十三引仍作因餘与诸本同陈俞本时下有隐字至下七字作隐于五柞山中脱从求三字囚亦作回丸上有一字关亦作开餘同」<br/><br/>　　治病无不差「走子云五之七印所起死人以治百病无不差者用黄绢七尺酒七弁脯七片醮庆忽也○今案陈俞本删此条」<br/><br/>　　○綬十五<br/><br/>　　綬者有所承受「见应劭汉官云○今案初学记二十六引汉官仪同」转相结受之綬「董巴与服志云战国解綬去佩留其丝缝以為章表秦乃以采组相连结於缝光明章表转相结受故谓之綬○今案初学记二十六引董巴志綬去佩作去紱佩两缝字皆作襚受作綬御览引脱相字章作彰受亦作綬事勒纪原引脱误更甚陈本丝作系缝作照初学记改」<br/><br/>　　法天地人「汉官云綬者有所承受也长一丈二尺法十二月阔三尺法天地人旧用赤苇示不忘古也秦汉易之為丝今綬如此○今案平津辑本汉官仪同祗据书钞一引陈俞本无綬者句末四字作至今以為常制」<br/><br/>　　法十二月「同上」仉以自脩「胡伯始进綬笥铭云伏以斯笥凡器為式受相君子承此綬紱帝命所族用褎令德佩以自修鞶以自勑○今案初学记二十六引胡广笥铭伏作休綬紱作印紱族作賚佩误备螜作所餘同陈本亦作印作賚作所餘亦同」<br/><br/>　　光明章表「见上转相结綬注」旧用赤苇「见法天地人注」易之以丝「并上同」黄赤縹紺「董巴舆服志曰乘舆黄赤綬四采黄赤縹紺纯黄圭长二丈九尺五百首太皇太后皇太后皇后皆同○今案初学记二十六及御览六百八十二引董巴志四作五纯作湻餘同陈本脱二字九尺下有九寸字脱太皇以下餘与本钞同」<br/><br/>　　黄地白羽「应劭汉官云乘舆綬黄地白羽青絳缘五采四百首也○今案初学记一十六引汉官仪地下有朋字首下有长二丈三尺五字餘同平津辑本汉官仪缘误缘陈本地下有冒字餘同初学记」<br/><br/>　　絳地黄羽「又云诸王綬四采絳地黄羽青黄缘二百六十首长二丈一尺侯綬三采絳地縹紺百二十首长一丈八尺○今案初学记二十六引汉官仪脱诸王綬三字地下有骨字黄下有赤字缘误缘二百句在长二丈句下侯下脱綬字三采二字移紺字下絳地作地絳一丈作二丈餘同平津辑本汉官仪作白羽谓书钞作黄羽误陈本脱误更甚足见此旧钞之可贵也」<br/><br/>　　黄地赤采「又云皇帝綬黄地赤采不佩璽以胜侍中緄负以从○今案陈俞本亦作汉官仪脱以胜句」青地桃花「又云二千石綬羽青地桃花縹三采百二十首长丈七尺黄綬黄丝一采八十首长丈七尺民织綬皆如式不如式没人官也○今案初学记二十六引汉官仪从綬羽二字起无三采六字七作八不引黄綬以下陈本亦脱黄綬以下餘与本钞同」<br/><br/>　　乘舆四采五百首「见上黄赤縹注○今案董巴舆服志」九卿三采青圭「又云九卿中二千石青綬三采青白红纯青圭一丈七尺一百二十首○今案初学记二十六引董巴舆服志纯作湻圭下有长字无雨一字餘同陈本同亦作舆服志惟平津辑本汉官仪收入此条谓据书钞一引恐误」<br/><br/>　　将军二采紫圭「又云公侯将军紫綬二采紫圭长有一丈七尺百八十首公主封君同○今案初学记二十六引董巴志采下有紫句湻三字餘同平津馆辑汉官仪亦收入此条谓据书钞初学记通典礼类恐误」<br/><br/>　　五首成文「又云凡先合单纺為一丝四丝為一扶五扶為一首五首成一文文采纯為一圭首多者精少者麤皆广尺六寸○王石华校照陈本丝作系今案初学记二十六引董巴志纯作湻精作丝细麤作丝夕？鹿餘同而平津辑汉旧仪又将此条引入谓据书何数误也」<br/><br/>　　五采文綬「西京杂记赵飞燕為皇后其女弟上遗五采文綬○王石华校反改女今案学津本西京杂记卷一采作色初学记二十六引亦作色陈本照改」紫六寸綬「董巴舆服志云自青綬以上缝皆三尺二寸与綬同采而首半之縌者古佩璲也佩綬相迎受故曰縌紫綬縌之间得施玉环○今案初学记二十六引董巴志璲作襚紫綬句作紫綬以上縌綬之间餘同御览六百八十二引亦作襚陈本照初学记改紫上又衍縌字环下衍鐍字然诸本皆无标目句或是上下文耳陈本改题与受同采不如仍之」<br/><br/>　　艾綬「东观记云冯魴孙石袭母公主封获嘉侯為侍中稍迁卫尉能取悦当世為安帝所宠帝尝幸其府留饮十餘日赐骏犀具剑佩刀紫艾綬玉玦各一○今案聚珍本汉记十三冯石传餘作许骏作駮其夹注云石是魴子又御览三百四十二引无魴孙二字脱侯字骏亦作駮脱佩刀二字陈俞本亦作许骏作驳餘同」<br/><br/>　　云飞綬「汉武内传云西王母交带云飞大綬上元夫人佩凤文临华之綬○今案守山阁本汉武内传无交字云作灵佩作垂临作琳初学记二十六引内传亦作灵无大字同陈本照初学记改」<br/><br/>　　天子玄组綬公侯朱组綬「礼记云天子佩白玉而元组綬公侯佩山玄玉而朱郑注云綬者所以贯佩玉相承受者也组者五色丝织成组文○今案礼记玉藻注无五色三字本钞百二十八引仍有此三字陈本删郑注」<br/><br/>　　大夫纯组綬世子綦组綬「又云大夫佩水苍玉而纯组綬士佩琼玖而縕组綬世子佩瑜玉而綦组綬孔子佩象环五寸而綦组綬○王石华校将琼改瓀似宜存之以备一今案礼记玉藻琼玖作瓀玟本钞百廿八佩篇又引作琼玟陈本照礼记改」<br/><br/>　　临华綬「巳见上云飞綬注」相国绿綬「蔡邕杂章云相国金印绿綬位在公上所以殊异休烈群贤莫得而齐也○今案御览六百八十二引杂章及严辑后汉文杂章据书钞引皆同」贵人緺綬「蔡邕独断云皇后赤綬玉璽贵人緺綬金印○今案严辑后汉文独断引作緺缴盖照陈俞本也」光武赐仲都「东观记云李忠字仲都发兵奉世祖封武固侯时无綬上自解所佩綬以赐仲都○今案聚珍本东观汉记卷十李忠传赐仲都作之姚辑本亦然陈俞本又作赐忠惟陈本字误子大谬」<br/><br/>　　明帝送王子「又云沛王楚王来朝皆就国明帝告诸王傅相王诸子年五岁以上皆令带列侯印复送綬十九枚為诸王子在道欲急带之也○今案聚珍本东观记卷七沛王传就上无皆字诸子作之子令作命印作綬餘同陈本亦无皆字相王下无子字餘同」<br/><br/>　　光武嫌綬不青「博物志云光武嫌二千石綬不青而细朱浮议更用青羽○王石校据陈本嫌改縑非也今案御览六百八十二引博物志及俞本皆作嫌」朱浮奏綬多「汉名臣奏云大司马朱浮曰车府丞玄黄綬詔乘舆綬五采何多黄也可更用赤丝為地○今案初学记二十六引汉名臣奏浮误游玄黄綬误横受多黄作黄多餘同御览六百八十二引作车府丞宏受詔餘同陈本删车府七字」<br/><br/>　　长安故工不能丙丁文「博物志云太僕朱浮言詔书云百官皆带王莽时綬又不因前表长安故綬工李涉等六家所织綬不能丙丁文如组状募能图画綬丙丁制度五十疋○今案御览六百八十四引博物志表长安误作袁安工误二丙上有具字餘同陈俞本亦误袁安脱工字有具字无如组三字募能以下作募能為綬作丙丁文者」<br/><br/>　　六安都尉能丙丁「又云六安都尉留应募能為丙丁文谨处武库给食留应思念诵发狂三十日病愈今库给食留应思念讽诵发狂三十日病愈今文巳成请赐留五十疋○今案近本博物志脱御览六百八十四引留作晋应思作昼夜思发狂作狂痴文误又同陈俞本无募字处下有应字无留应思念八字病愈以下七字作綬成二字餘同」<br/><br/>　　朱綬「魏文帝杂事云与于禁詔昔汉高祖解衣以衣韩信光武解綬以带李忠皆人主贵敬功劳之心也今别将军欲以竭勤劳朕尝以昔时所自佩朱綬与卿○今案吴淑事类赋注引此詔至功劳二字以下不同本钞于误丁据订陈俞本无与于四字贵作报字无欲以字竭下有尽字餘同」<br/><br/>　　青紱「曹植求通亲亲表云若得辞远游戴武弁解朱组佩青紱安宅京室乃臣丹情之至愿○今案文选同」蓝紱「魏武帝内诫令贵人位為贵人金印蓝紱女人贵位之此也○今案陈俞本皆作公主贵人金印蓝紱八字本钞疑有舛误杂章以下应另為一已更正」紫紱「又蔡邕杂章曰制詔蔡邕封陈留雍丘高阳乡侯臣邕退省金龟紫紱之饰非臣庸体之所当者○今案　后汉文蔡邕让高阳乡俟章紱作綬庸作容据本集引是也又据陈本书钞百三十一引汉末杂章何也陈俞本退省以下与本钞同以上异」<br/><br/>　　北堂书钞卷第一百三十一</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9737.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9739.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

