<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第七十二　　　设官部二十四_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第七十二　　　设官部二十四全文,虞世南作品" />
<meta name="description" content="北堂书钞原文阅读,●北堂书钞卷第七十二　　　设官部二十四全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9678.html";
var nextpage="novel-read-999-9680.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第七十二　　　设官部二十四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9678.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第七十二　　　设官部二十四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:49:45<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註刺史一百六十<br/><br/>　　○刺史一百六十<br/><br/>　　九州之长「礼记曲礼曰九州之侯入天子之国曰牧郑注云每一州之中天子遣侯之贤者以為之牧也○今案曲礼之侯作之长遣作选」十有三牧「汉官解故云京畿云十有三牧分土食焉○今案平津馆辑本同「银印青綬」<br/><br/>　　汉书百官公卿表云绥和元年改刺史為牧银印青綬○今案陈俞本同考汉书无此文惟续汉书百官志五有之银印青綬四字又别见续汉书舆服志注引东观记」铜印墨綬「晋百官表云刺史汉官也铜印墨綬朝服进贤两梁冠○今案陈本同亦见通典职官」位居牧伯「汉公卿表云今部刺史居牧伯之位秉一州之统○今案陈俞本脱部字餘同考汉公卿表四字系沿上条误入此乃汉书朱博传文耳孙严未校出」位下大夫「应劭汉官云翟方进奏刺史位下大夫而临二千石轻重失次请罢刺史署牧秩二千石者也○今案平津馆辑本罢下无刺史二字餘同又附注云署当作置见通典所载何武与翟方奏陈俞本改注汉书非是」<br/><br/>　　分刺诸州「百官公卿表云秦监御史掌监诸郡汉省丞相遣史分刺诸州○今案见汉书卷十九上陈俞本改注后汉书百官志」分部督察「汉官解故云京畿师外十有三牧分部驰郡行国督察在位奏以言录见囚徒考寔侵冤退不录职状状进一奏事焉○今案陈本无注俞本脱师外二字郡行作行郡在位以下作在位录囚徒考功寔八字平津辑本据书钞未改本引同又附注云师外当有譌奏以上当有敷字见当作视录职当作职」<br/><br/>　　训导诸侯「国语周宣王欲得国子之能训导诸侯者贾逵注曰国子诸侯之嗣子欲使训导诸侯子也○今案陈本及国语周语训导作导训」督察郡国「汉书朱博传哀帝时御史大夫朱博奏曰汉刺史奉典督察郡国前翟方进奏罢刺史置州牧秩次九卿恐效陵夷哀帝建平二年复為刺史元寿二年改為牧○今案汉书朱博传典上有使字置州上有更字建平句以下别见汉书百官公卿表非朱博传文也陈俞本多删脱」<br/><br/>　　刺举州事「应劭汉官仪司监二代曰伯汉兴海内未定令刺史举州事○今案陈本无司监以下俞本司监二作监司三平津馆辑本卷上司作周餘同」尽部州境「山谦之丹阳记汉承秦罢侯署守至武帝元封五年始署刺史尽部州境○今案陈本署作置」天王所使「黄恭交州记刺者言其刺举不法史者使也言為天子之所使也○今案陈本刺举误次举御览二百五十五引交州记脱天子句餘同本钞天王天子小注与标目异陈本亦然」奉詔条察「汉书公卿表武帝元封五年初署部刺史掌奉詔条察州○今案见书卷十九上」长一州「周礼太宰掌职一曰牧以地得民郑注云牧州长九州各有封域一州二百一十国使贤侯一人為之长主以领之谓牧牧领也○今案一州二百以下非周礼注文乃永兴櫽括贾疏语以申郑注也旧钞疑有谨案二字為转写者夺去耳」<br/><br/>　　阜兆人「尚书周官以倡九牧阜成兆民孔传云六卿各率其属倡导九州牧伯為政○今案近本孔传导作道」秉一州之统「汉书朱博传初何武為大司空丞相翟方进奏选诸侯贤者以為州伯○今案见汉书八十三」处方伯之任「王隐晋书山涛传云為冀州刺史裴秀与山涛书彪处方伯之任殊亦為高祖论道之士不宜处外耳○今案祖当作但严辑山涛集据旧钞引仍作祖又附注云彪字疑有误陈本改今晋书」<br/><br/>　　位次九卿「汉百官表缓和元年改刺史為牧秩二千石位次九卿○今案汉书百官公卿表无九卿句考朱博传云更置州牧秩二千石位次九卿据此则永兴此条盖两採书合為一文也」<br/><br/>　　所察六条「汉书薛宣传宣上疏曰吏多苛政师古曰刺史察有六条谨案察有疾苦察失职者察墨綬长史已上察监人害及大姦猾者犯囚律四你楮察吏簿有钱穀散放者○今案汉书薛宣传师古注谓六条解在百官公卿表检百官公卿表师古注果有论刺史六条但与此文疾苦六句不同此盖永兴自加引申语也陈本已据百官公卿注窜改」<br/><br/>　　监察郡县纠遏非常「黄恭交州记秦兼天下改牧為刺史监察郡县纠遏非常○今案陈本改州句作改牧為郡御览二百五十五引交州记脱监察以下」诣京奏事「书百官志云建武十八年复為刺史十二人各掌一州属司隶校尉○今案续汉百官志五校尉下有岁尽诣京都奏事句与旧钞标目合餘同」乘驛奏事「应劭汉官孝武元封四年始御史丞相之迁部刺史十三人乘驛奏事○今案平津馆辑本同陈本注未详二字」三年入奏事「王隐晋书云太康三年罢刺史将军官刺史依汉制三年一入奏事○今案陈俞本同」九岁為首相「应劭汉官云朱博言刺史督察郡国从来故事居九岁為守相○今案平津馆辑本同又附注云居下当有部字陈本已改注汉书」赐三公服「东观郭贺字乔卿為荆州刺史明帝到南阳巡守赐三公之服去幨帷使百姓见之以彰有德○今案聚珍本姚辑本无到南阳三字无去幨以下陈本改注范书」赐高山冠「会稽先贤象讚綦母俊為交州刺史詔赐高山冠絳三疋拥节受决临难受命立功讨灭以报上心○今案御览六百八十五引象讚母俊误作母文后州作阯无絳三以下陈本象讚作传字无綦母四字及受决字詔赐二字在交州上史下增某字」<br/><br/>　　贾充假羽葆「晋起居注贾充為使持节都督秦凉诸军事侍中车骑将军如故假羽葆鼓吹给第一骑一疋第一駙马一疋追锋车二乘御有一人馈骑其卧乘车一乘五十疋骑具刀器者也○今案俞本凉下有二州两字给下无第一驹句又删御有七字及五十疋以下今晋书贾充传吹下只有给第一駙马句陈本改注今晋书」<br/><br/>　　杜预给追锋「王晋书杜预字元凯為镇南大将军都督荆州诸军事给追锋车第二乘骑马御府人马钱三十万南土美之為谣曰后世无叛由杜公孰识智名与勇功○今案类聚五十引王晋书无给追三句土美误功弄由作有餘同俞本乘骑五字作駙马又删南士以下餘同今晋书亦作駙马无御府以下陈本多改易」<br/><br/>　　传车驂驾「谢汉书贾棕為冀州刺史旧典传车驂驾乘赤帷裳迎於州界及棕之部升车言曰刺史当远视广听纠察美丽何乃垂帷帐以自掩塞乃命御者褰之百城闻风○今案类聚五十引赤误亦乃作反姚辑汪辑本谢书乘作垂何乃作何有反帐作裳风下有自然震悚四字陈本亦作反亦作裳」<br/><br/>　　法驾騑驂「谢汉书李寿為青州刺史於本县传舍乘法驾騑驂朱轩就路其所经厯州县瞻察牧守长史政治优劣若有惠爱节操清好未闻者远听特表荐有贵戚豪侠子弟在我贪残為人所疾者有司畏忌不敢言举者亦当随时案奏贬罚之○今案类聚五十引寿作燾无其所以下翰苑新书前集卷七引仍作寿亦无其所以下俞本作燾只有青州一句陈本就路以上同姚辑谢书与类聚同姚辑谢书政作吏无若有以下然谢书本有李寿李燾二人每误為一此则燾传也」<br/><br/>　　还京师曲盖蔽曰「东观记段熲起於徒中為荆州刺史有功徵还京师熲乘轻骑介士鼓吹曲盖朱旗骑马掩天蔽日鉦鐸金鼓雷震动地连骑从徒弥数十里熲字纪明者也○今案聚珍本荆作并轻骑作轻车骑马作马骑掩作殷从徒作继跡餘同姚辑本仍作马鉦作錚餘与聚珍本同陈本误段颖亦作并作殷作轻车」<br/><br/>　　还本州衣绣昼行「魏志张既字德容出為雍州刺史太祖谓既曰君本州可谓衣昼行矣○今案见魏志卷十五」使刺三河「汉书田叔传曰武帝时以壮勇可為刺史三河奏事称意○今案汉书三十七此是田叔少子仁事勇下作為卫将军舍人后使刺三河无史字陈本从近本改」都督六州「晋中兴书云颖川庾录庾亮迁都督荆州豫益梁雍六州诸军事○今案晋书庾亮传荆州作江荆陈本已改注今晋书」以能治剧「谢汉书李寿為青州刺史奉法督察朝廷间之以能治剧○今案陈俞本察作案又俞本寿作燾姚辑本李燾传无奉法以下汪辑谢书李燾传据书钞引亦误案餘与原钞同」<br/><br/>　　益州险远以亲镇之「晋起居注云太始元年詔曰益州险远王教未洽宜以重将臣以镇抚之南中郎将下邳王晃為之○今案陈俞本脱臣字南字又俞本未作难陈本王教句改素号难治餘同」<br/><br/>　　湘州阻固以叔父居之「晋中兴书譙愍王承字士敬為湘州刺史中宗谓承曰湘州南楚阻固叔父所居知之也○今案陈俞本阻作险愍作閔末句有改易」刘馥可任东南「魏志刘馥传云太祖方有袁绍之难谓馥可任以东南之事表為扬州刺史○今案见魏志卷十五」贾充绥靖西夏「晋起居注云太始七年詔贾充硕量可使持节都督秦凉军事绥靖西夏○今案俞本同陈本改注今晋书」南方称之「魏志王基传云為荆州刺史明制度整军农南方称之○今案见魏志廿七」南夏悦服「王隐晋书羊祜传云都督荆州诸军事自在南夏招携以礼吴人悦服称為羊公○今案类聚五十引王晋书同陈本亦同」教施九郡「王隐晋书王沈字处道迁豫州刺史教曰若能举遗也黜姦邪陈长吏可否皆给穀五百斛别驾主簿奉行九郡施行○今案陈俞本教上有乃下二字迁作為今晋书三十九王沈传无别驾句」<br/><br/>　　宣风万里「晋起居注云詔曰太尉将军卫权忠允清识有文武之士宜令宣风万里為州刺史以统戎政○今案陈俞本州上有青字」怀以道德「王隐晋书阮瞻传云瞻平南将军江州刺史怀抚以道德○今案陈俞本无瞻传云三字」示以恩信「王隐晋书唐树传云树使持节监幽州宣喻国命示以恩信○今案今晋书树作彬喻作諭餘同陈俞本皆改注今晋书」风化大行百姓归心「魏志徐貌為凉州刺史率以仁义立学明训禁诫百姓归心风化大行○今案魏志廿七及陈本禁诫作禁厚葬断淫祀餘同」州界百姓称之「魏书司马朗字伯达迁交州刺史政化大行百姓称之常恶衣食以率下○今案陈俞本率上有俭字交作兖考魏志十五司马朗传亦作兖州恶衣食作麤衣恶食餘同」<br/><br/>　　恩化大行百姓乐政「谢汉书谢夷吾字尧卿迁荆州刺史行部到南阳天子未常见有詔敕荆州录见囚徒等朕将览焉其所决正一县三百餘事朝廷叹息曰诸州刺史尽如此朕不忧天下常以励郡臣恩化大行百姓乐政○今案姚辑本陈本俞本天子句作遇章帝巡幸郡臣作群臣又姚辑本囚误凶詔误语汪辑本幸作狩其餘亦与俞本同」<br/><br/>　　奖励风俗「晋中兴书太原温录嶠字太真迁平南将军都督江州诸军假节镇武昌嶠达於治道军人称道奖励风俗○今案迁平十六字陈俞本作代应詹為江州刺史持节都督平南将军镇武昌称道作称颂」<br/><br/>　　州界清肃「三辅决录注苏章字孺文為冀州刺史每自举正其罪州界清肃○今案陈本同御览二百六十三引无每自以下二酉丛书张辑决录据类聚引无州界句餘同」<br/><br/>　　风俗颇革「续汉书云周举字真先為并州刺史太原一部旧俗以介子推焚骸有龙己戒或一月寒食人多不堪举到以弔书置子推庙言盛冬灭火残损人命非贤者之意使还温食於是眾人稍解风俗革○今案类聚五十御览二百五十六引无字真先三字一部二字戒或作禁輒人多作老少以弔作乃作弔无於是以下陈本则有於是二句餘同类聚汪辑本据初学记作字宣光或作輒灭作去餘与类聚同姚本作字贞先温误溢无□是二句餘与汪本同考贞作宋钞兼避仁宗讳也」<br/><br/>　　為十三州最「谢承后汉书贾棕為交趾刺史在事九年為十三州最○今案陈俞本事九作任三姚本无在事二句汪辑谢书据陈本」治為天下最「魏志梁习為并州刺史二十餘年政治為最天下称之○王石华校文改政今案魏志十五及陈俞本政治二句作政治常為天下最」布告天下豫州為法「魏志贾逵传云逵為豫州刺史二千石以下阿纵不如法者皆举奏免之帝曰逵真刺史矣布告天下当以豫州為法○今案见魏志十五」得人民心复留一年「续汉书云种暠字景伯為梁州刺史甚得百姓欢心欲迁吏民诣请留太后叹曰未闻刺史得人民心如此复留一年○今案欲迁二字姚本作被徵当还陈俞本作被徵当迁汪辑续汉据陈本」<br/><br/>　　惠爱在人留十八年「华阳国志云严遵為益州刺史惠爱在人每当迁官吏人塞路攀辕詔遂留之居官十八年○今案陈俞本注内脱在人二字廖刻顾校影宋足本卷一遵作王思在人作在民本钞作人者唐钞避太宗讳也」<br/><br/>　　清约率下「东观记云李恂為兖州刺史所种田小麦胡蒜悉付从事清约率下常衣羊皮布被○今案聚珍本无田字餘同类聚五十引恂作珣常衣作席陈本作常席亦无田字姚辑无田字皮下有服字餘与类聚同」<br/><br/>　　清净化人「魏书刘辰传震為幽州刺史清净俭约以礼化人○今案　　　钦定书集成职方典卷三十三引王沈魏书震作虞净作静人作民考民作人详本篇上」田豫清约「魏书田豫领并州刺史清约俭素所锡皆散之将士咸高之○今案魏志廿六田豫传所赐作赏赐咸高之作咸高豫节餘同陈本改注魏志」吴隐清操「晋中兴书云隐之清俭為广州刺史界有一贪泉父老云饮此水有变隐之始践境先生水所酌而饮之题诗曰古人云此水一饮重千金试使夷齐饮终当不易心至后清操逾厉○今案陈本饮重作砍怀今晋书亦作砍怀本钞廉洁篇引中兴书无题诗至易心五句惟初学记卷八引中书有石门诗数句又御览七十引晋安帝纪有隐之饮水赋诗一条可作旁证」<br/><br/>　　计日受俸「谢汉书杨秉厯牧四州计日受俸廩禄不入私门家至贫窶并日而食○今案姚本陈本歷牧四州作為豫荆徐兖四州刺史廩作餘无家至以下汪辑谢书有末二句餘与姚本同陈本又增入他语」<br/><br/>　　不燃官烛「又云巴祇為扬州刺史与士对坐暗不燃官烛幘坏不复改易○今案类聚五十引无与士句御览八百七十引作与客坐陈本脱与士二句姚辑汪辑本谢书与御览同」<br/><br/>　　十曰一炊「又云左雄為冀州刺史不举烟火长食乾飰○今案详本钞廉洁篇陈本一炊作不炊姚辑谢书与本钞同汪辑长作常」巴祗不迎妻子「又云巴祗字敬祖為州刺史在任不迎妻子俸禄不使有餘○今案详本钞廉洁篇姚辑汪辑谢书亦同」吕岱不餉妻子「吴志吕岱字定公為交州刺史厯年不餉妻子飢乏孙权叹息之○今案吴志十五吕岱传及陈本餉下有家字本钞廉洁篇引交作并餉作馈」贵要託书悉投於水「华阳国忐赵琰為青州刺史於厅事前置大器盛水贵要有託书悉投於水○今案类聚五十引无盛字收句作投置水中」贵人寄货皆掛於壁「魏志陈泰字伯玄州并州刺史京兆贵人多寄宝货泰使奴婢皆掛之於壁不发其封及徵為尚书悉以还之○王石华校秦改泰今案魏志廿二伯玄作玄伯兆作邑泰使句作因泰市奴婢陈禹謨已改从今本窃以為奴婢一句从影钞较妥盖隋以前古本也」<br/><br/>　　不畏强御「谢汉书陈朔迁扬州刺史贬黜姦慝不畏强御○今案姚辑本分陈嗍陈翔為两传此与朔传同汪辑谢书合陈朔陈翔為一传翔下夹注原名朔」不事上司「魏志崔林為幽州刺史在官一期寇窃顿息犹以不事上司左迁河间刺史○今案魏志廿四刺史作太守陈本删一期八字及左字」行部先即学官「汉书何武為扬州刺史州中清平行部必先即学官见诸生试其诵论得失然后入传舍出问垦田顷亩五穀之美恶○王石华校谷改穀今案陈本及近本汉书何武传官误宫王氏读书杂志特引此旧钞以正之」<br/><br/>　　所过问人疾苦「续汉书郭伋字细侯拜并州刺史前在并州素有恩及后入界所到县邑老少相携而逢迎于道路如见父母所过问人疾苦下车聘请州中耆俊以為师友几杖而敬礼焉朝夕参政分禄以养之○今案姚本汪本续汉及陈本有恩作结恩德逢作邀问人作问民无下车二字请作求无师友一句」<br/><br/>　　甄拔隐士「王晋书山涛為冀州刺史旧名剋略俗无人士自涛到州甄拔隐士搜求贤才○今案旧名句有误翰苑新书前集卷八引王晋书无名剋略俗四字到作居此无甄拔句本钞任贤篇引作甄拔隐屈」<br/><br/>　　旌显异行「隋氏家传濬為镇南大将军荆州牧薄武省刑旌显所知三十餘人皆当世异行冀州之士於是為盛○今案武疑作赋陈本濬作清无镇南五字薄武四字牧作刺史」<br/><br/>　　抚循羈旅「王晋书王惲督扬州诸军情断明允抚循羈旅劳议接纳坐无重席门不停宾江淮之士爱敬焉○今未陈本情断作处断重作虚考御览四百七十五引王隐晋书无督扬九字重作空淮作东爱上有莫不二字餘同」<br/><br/>　　诱纳降附「晋中兴书高平郅恢為淮州镇襄阳所抚恤大得关陇间誉诱纳降附动以千计○今案陈本淮作雍是也以误者」修盐池家家丰足「又云溉田官徐貌為凉州刺史常苦贫之以修酒泉盐池广开水田以募贫人佃之家家丰足通中国之费○今案俞本贫乏作乏穀人佃作民佃通下有供字陈本改為魏志」<br/><br/>　　治芍陂官人有福「魏志刘馥為扬州刺史治芍陂七门吴唐诸堨以溉稻田官人有福○今案魏志十五官人作官民民作人详本篇上陈俞本作官民有畜」张敞為冀州贼自止「汉书张敞传云為豫州刺史复為冀州刺史失眾之和以致溃乱太宗责废名庶人○今案此条有竇乱考汉书张敞传免為庶人系敞為京兆时事在拜冀州刺史之前豫州及溃目等事陈本妄易本传数行」<br/><br/>　　王孙后浊「晋中兴书曰王逊传云逊為宁州刺史民人謁者多使作金刺通名妻尤之日何先清而后浊也○今案陈俞本尤作詰今晋书王逊传无民人以下」车永贪独「晋中兴书永為广州刺史居官贪浊土豪等以弊之○今案俞本同陈本脱土豪句类聚六十九引中兴书有刺史以上」石崇积财「晋中兴书石崇為荆州刺史数劫商贾积财如山○今案陈俞本皆已改今晋书考初学记十八世说新语下之下注引王晋书皆有石崇积财一条可作旁证」王戎治宅「晋中兴书王戎為荆州刺史有司奏戎治园宅免官令居官赎论○今案陈俞本已改注今晋书考御览八百廿四引王晋书有王戎治宅免官赎论一条可作旁证」号曰独坐「谢后汉书王閎字选公為冀州刺史性谦而剋不发私书号曰王独坐○今案御览二百五十四引閎作宏剋作刻江辑本亦据书钞类聚御览引作字公选剋作克餘同又夹注云一作宏此非张步传之王閔及王允弟之王宏盖吴郡人也姚本脱」<br/><br/>　　号曰屠伯「王晋书荀晞字道将為青州刺史役烦赋重民不堪命日斩千人血流成川号曰屠伯人尸漂流入他州○今案俞本人尸漂三字作人人怖惧餘同陈本荀作苟类聚卷六引王晋书亦作苟无字道将三字无人尸以下」<br/><br/>　　李畴见杀「王晋书李畴為交州刺史不能俭制令下虑必见杀遂服药死○今案陈俞本无王字俭作捡令作铃无遂字」王俊伏尸「王晋书王俊字彭祖為幽州刺史谣曰幽州城门似藏户中有伏尸王彭祖○今案御览五百四十九引王晋书字彭八字作在幽州三字餘同陈俞本俊作浚无王字」<br/><br/>　　北堂书钞卷第七十二 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9678.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9680.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

