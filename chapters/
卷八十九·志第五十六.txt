<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《新元史》正文_卷八十九·志第五十六_柯劭忞作品 - 维普阅读网</title>
<meta name="keywords" content="新元史,新元史原文,新元史阅读,卷八十九·志第五十六全文,柯劭忞作品" />
<meta name="description" content="新元史原文阅读,卷八十九·志第五十六全文在线阅读,柯劭忞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1440-28842.html";
var nextpage="novel-read-1440-28844.html";
var indexpage = "novel-chapter-1440.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1440.html">新元史</a></strong>
<strong><a href="novel-chapter-1440.html">新元史目录</a></strong>
<span>卷八十九·志第五十六</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1440-28842.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷八十九·志第五十六</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=柯劭忞&amp;searchsubmit=yes"  target="_blank">柯劭忞</a><span class="divide">|</span>发布时间：2017-06-20 22:02:36<span class="divide">|</span></p>
<div class="page-body">
<div class="page-content">
<p>○礼九 <br/><br/>　　△谥法 <br/><br/>　　至元三年，追谥成吉思汗以下诸汗，是为上尊谥之始。三十一年，世祖崩。夏四月甲午，成宗即位，丙午，右丞相完泽及文武百官议上大行皇帝尊谥。壬寅，为坛于都城南七里。甲辰，遣司徒兀都带、平章政事不忽木、左丞张九思率百官请谥于南郊。五月戊午，遣摄太尉兀都带奉册上尊谥、庙号及国语尊称。是日，完泽等议同上先帝、先后宏吉剌氏尊谥。凡历代上先帝、先后尊谥者，皆如之。至群臣赐谥，则始于中统二年赐金翰林修撰魏璠靖肃，补阙李大节谥贞肃。至大二年，定内外官三品以上者许请谥，若勋戚大臣赐谥不在此例。太常因革礼次谥法于诸神祀之下，今仍之。 <br/><br/>　　君谥 <br/><br/>　　神 一民无为曰神，应变无方曰神，能妙万物曰神，圣不可知曰神，道化宣民曰神，显仁试用曰神。 <br/><br/>　　圣 极深研几曰圣，穷理尽性曰圣，穷神知化曰圣，能享上帝曰圣，兼采众谋曰圣。裁成天地曰圣，百姓与能曰圣，供物成器曰圣。备道全美曰圣。 <br/><br/>　　文 经纬天地曰文，齿佑博闻曰文，修德来远曰文，德洽四国曰文，微柔懿恭曰文，圣谥丕显曰文，化成天下曰文，纯穆不已曰文。 <br/><br/>　　武 克定祸乱曰武，禁暴戢兵曰武，克有天下曰武，睿智不杀曰武，恤民除害曰武。 <br/><br/>　　成 经德秉哲曰成，民和神福曰成，政立民安曰成，持盈守成曰成，道兼圣智曰成。 <br/><br/>　　康 安乐抚民曰康，能安兆民曰康，俊民用章曰康，久膺多福曰康。 <br/><br/>　　献 聪明睿智曰献，向惠德无曰献，智质有圣曰献 <br/><br/>　　懿 爱民质渊曰懿，体元居中曰懿，德浸光大曰懿。 <br/><br/>　　章 法度大明曰章。 <br/><br/>　　穆 布德执意曰穆，尊贤敬德曰穆，德政应和曰穆。 <br/><br/>　　敬 威仪悉备曰敬，齐庄中正曰敬，全善典法曰敬，畏天爱民曰敬。 <br/><br/>　　元 主善行德曰元，行义悦民曰元，体仁长人曰元。 <br/><br/>　　昭 圣德嗣服曰昭，德业升闻曰昭，智能察微曰昭。 <br/><br/>　　景 耆意大图曰景，布义行刚曰景，繇义而成曰景，德行可仰曰景。 <br/><br/>　　孝 协时肇享曰孝，博施被物曰孝，继志述事曰孝，教刑四海曰孝，德通神明曰孝。 <br/><br/>　　宣 施而无私曰宣，重光奠丽曰宣，义问周达曰宣。 <br/><br/>　　平 布纲治纪曰平。治而无倦曰平，布德均政曰平，无党无偏曰平。治过如砥曰平。 <br/><br/>　　醒 避土肢远曰桓。 <br/><br/>　　庄 威而不猛曰庄，端属临民曰庄。 <br/><br/>　　僖 质渊学谏曰僖。 <br/><br/>　　肃 刚德克就曰肃。 <br/><br/>　　惠 慈仁好与曰惠，能安四方曰惠，子爱因穷曰惠，俭以厚下曰惠。 <br/><br/>　　安 宽裕和平曰安，所宝惟贤曰安，兆民赖广曰安，中心宅仁曰安，修已宁民曰安。 <br/><br/>　　明 照临四方曰明，请诉不行曰明，圣能作则口明，无幽不察曰明，任贤使能曰明。令闻不已曰明，奉苦天过曰明，孝法天下曰明，奉养有节曰明，遏恶扬善曰明，祝能致远曰明。 <br/><br/>　　定 安民法故曰定，安民大虑曰定，仁能一众曰定，嗣成武功曰定。 <br/><br/>　　简 易从有功曰简，平易无疵曰简，至德临下曰简。 <br/><br/>　　隐 不显尸国曰隐。 <br/><br/>　　翼 思虑深远曰翼，小心事天曰翼。 <br/><br/>　　襄 辟土有德曰襄。 <br/><br/>　　哀 德之不建曰哀。 <br/><br/>　　烈 秉德事业曰烈，海外有截曰烈，业成无竞曰烈，丕承圣谟曰烈。 <br/><br/>　　威 蛮夷率服曰威，信赏必罚曰威，德威可畏曰威。 <br/><br/>　　愍 祸乱力作曰憋，使民悲伤曰愍，在国罹优曰愍。 <br/><br/>　　灵 乱而不损曰灵，好事鬼神曰灵，极知神事曰灵。 <br/><br/>　　幽 壅遏不远曰幽，违礼乱常曰幽，暴民残义曰幽。 <br/><br/>　　厉 杀戮不辜曰厉。 <br/><br/>　　德　修文来远曰德，睿智日新曰德，尊贤亲亲曰德，忠和纯淑曰德。 <br/><br/>　　质 中工无邪曰质，恬淡无为曰质。 <br/><br/>　　靖 虚已鲜言曰靖，缉熙宥密曰靖，式典安民曰靖。 <br/><br/>　　顺 慈和遍服曰顺，德合帝则曰顺，受天百禄曰顺。 <br/><br/>　　思 追梅前过曰思。 <br/><br/>　　宪 赏善罚奸曰宪，刑政四方曰宪，圣能法天曰宪。 <br/><br/>　　仁 利泽万世曰仁，大德好生曰仁，率性安行曰仁。 <br/><br/>　　义 除去天地之害曰义，理财正辞曰义，仁能制命曰义，能成其志曰义。 <br/><br/>　　礼 奉义顺则曰礼。 <br/><br/>　　智 察言知人曰智。 <br/><br/>　　钦 克慎成宪曰钦。 <br/><br/>　　戴 典礼不愆曰戴，爱民好治曰戴。 <br/><br/>　　怀 慈仁短折曰怀，民思其惠曰怀。 <br/><br/>　　荒 好内怠政曰荒，内外淫乱曰荒，昏乱纪度曰荒，狎侮五常曰荒。 <br/><br/>　　惑 以欲忘追曰惑，淫溺丧志曰惑，妇言是用曰惑。 <br/><br/>　　夷 失礼基乱曰夷。 <br/><br/>　　后妃谥 <br/><br/>　　文 克嗣微昔曰文。慈惠爱民曰文，德美才秀曰文。 <br/><br/>　　成 夙夜警戒曰成，曲直赴礼曰成，仁化纯礼曰成。 <br/><br/>　　康 温良好学曰康，寿考且守曰康，保民迪吉曰康，务德不争曰康。 <br/><br/>　　献 贤德有成曰献。 <br/><br/>　　懿 温柔圣善曰懿，柔克有光曰懿。 <br/><br/>　　章 其言有文曰章，上下无私曰章。 <br/><br/>　　穆 德化肃和曰穆。 <br/><br/>　　敬 夙夜警戒曰敬，戒惧无违曰敬，戒尊师傅曰敬。 <br/><br/>　　元 体仁内恕曰元，仁明道合曰元。 <br/><br/>　　昭 容仪翼美曰昭，德礼不愆曰昭。商朗令终曰昭。 <br/><br/>　　孝 慈惠爱亲曰孝，尊仁安义曰孝，先意承志曰孝，能奉祭把曰孝，敬慎所安曰孝。 <br/><br/>　　宣 圣善周闻曰宣，能布全德曰宣。 <br/><br/>　　平 执事有制曰平，分不求多曰平。 <br/><br/>　　庄 履正志和曰庄，端一克成曰庄，齐戒中礼曰庄。 <br/><br/>　　僖 小心畏忌曰僖，见善用长曰僖。 <br/><br/>　　恭 执心决断曰恭，能执妇道曰恭。 <br/><br/>　　惠 淑质受谏曰惠，恩能及下曰惠。 <br/><br/>　　安 务德不争曰安，庄敬尽礼曰安。敬而有礼曰安。 <br/><br/>　　明 独见先幻曰明，内治和礼曰明。 <br/><br/>　　定 践行不爽曰定，审于事情曰定，德操纯固曰定。 <br/><br/>　　简 一德不懈曰简。 <br/><br/>　　正 其仪不戎曰正，精爽斋肃曰正，内外宾服曰正，诚心枯非曰正，庄以率下曰正。息邪距诐曰正。 <br/><br/>　　隐 远拂不成曰隐。 <br/><br/>　　哀 遭难已甚曰哀。 <br/><br/>　　烈 光有大功曰烈，安民有功曰烈。 <br/><br/>　　勤 服劳无怨曰勤，能修其官曰勤。 <br/><br/>　　贞 履正中馈曰贞，守数难犯曰贞，幽闲专一曰贞，恒德从一曰贞。 <br/><br/>　　灵 死见鬼能曰灵，不勤成名曰灵。 <br/><br/>　　幽 淫德灭国曰幽。 <br/><br/>　　厉 挟邪违正曰厉，长舌阶祸曰厉。 <br/><br/>　　节 巧而好度曰节。能固所守曰节，恭俭中礼曰节，好廉自克曰节，直道不挠曰节，临义不夺曰节。 <br/><br/>　　德 富贵好礼曰德，仁而有化曰德，忧国进贤曰德。 <br/><br/>　　质 心靡他曰质。 <br/><br/>　　靖 柔教众曰靖，宽乐全终曰靖。 <br/><br/>　　顺 比于礼曰顺，柔德承天曰顺，德性宽柔曰顺，淑慎其身曰顺，德容如玉曰顺。 <br/><br/>　　宪 行善可记曰宪。 <br/><br/>　　忠 让贤尽诚曰忠，危身奉上曰忠，中能应外曰忠。 <br/><br/>　　仁 功施于民曰仁，屈已逮下曰仁。 <br/><br/>　　礼 奉义顺则曰礼。善自防闲曰礼。 <br/><br/>　　钦 威仪悉备日钦。 <br/><br/>　　良 顺理习善曰良，温敬寡言曰良，孝悌成性曰良，小心敬畏曰良。 <br/><br/>　　微 元德充美曰微。 <br/><br/>　　柔 顺德丽贞曰柔，至顺法坤曰柔。 <br/><br/>　　荒 纵乐无度曰荒。 <br/><br/>　　惑 心志多穷曰惑。 <br/><br/>　　戾 不侮前过曰庆，不思顺受曰庆。 <br/><br/>　　臣谥 <br/><br/>　　文 博闻多见曰文，敬直慈惠曰文，勤学好问曰文，修治班制曰文，与贤同升曰文。 <br/><br/>　　武 除乱靖难曰武，帅众以顺曰武，折冲御侮曰武，赴敌无避曰武，辟土斥境曰武。 <br/><br/>　　成 通达强立曰成，不忘久要曰成，佐相克忠曰成，德备礼乐曰成，德见于行曰成。 <br/><br/>　　康 宽裕和平曰康，敬而有礼曰康，保卫社稷曰康，造道自行曰康，动而无妄曰康。 <br/><br/>　　献 博闻多能曰献，智能翼君曰献，学于古训曰献。 <br/><br/>　　懿 文德充实曰懿，秉彝好德曰懿，尚能不争曰懿。 <br/><br/>　　章 温克令仪曰章，敬慎高明曰章。 <br/><br/>　　穆 申情见貌曰穆，敬和在位曰穆。 <br/><br/>　　敬 夙夜将事曰敬，陈善闭邪曰敬，死不忘君曰敬，难而不避曰敬。受命不迁曰敬，众方克就曰敬。 <br/><br/>　　元 宣慈惠和曰元。 <br/><br/>　　昭 明德有功曰昭。德音孔宣曰昭。 <br/><br/>　　孝 秉德不回曰孝，思爱忘劳曰孝，从命不忿曰孝，富贵不骄曰孝，能守祭祀曰孝。 <br/><br/>　　宣 俊达有德曰宣，力施四方曰宣。 <br/><br/>　　平 政以行辟曰平，执事有制曰平，分不求多曰平。 <br/><br/>　　桓 克敌服远曰桓，壮以有力曰桓。 <br/><br/>　　庄 德不矜曰庄。 <br/><br/>　　僖 小心敬慎曰僖。 <br/><br/>　　恭 好德不怠曰恭，貌敬行祗曰恭。 <br/><br/>　　惠 宽裕不苛曰惠，柔质慈民曰惠，遗爱在民曰惠，分人以财曰惠，利而不费曰惠。 <br/><br/>　　安 好和不争曰安。 <br/><br/>　　明 总集殊异曰明，能视致远曰明，诚身自知曰明，守静知常曰明。 <br/><br/>　　定 以劳定国曰定，克绥邦家曰定。 <br/><br/>　　简 仕不躁进曰简，能行直道曰简。 <br/><br/>　　隐 杯情不尽曰隐。 <br/><br/>　　襄 执心克刚曰襄，协赞有成曰襄。 <br/><br/>　　哀 处死非义曰哀。 <br/><br/>　　毅 致果杀敌曰毅，勇而近仁曰毅， <br/><br/>　　勇 持义不挠曰勇，以义死事曰勇，临事屡断曰勇，胜敌壮志曰勇，临难不惧曰勇。 <br/><br/>　　壮 胜敌克乱曰壮，死于原野曰壮，好力致勇曰壮，屡行征伐曰壮，武而不遂曰壮，武德刚毅曰壮。非礼弗履曰壮。 <br/><br/>　　克 爱民作刑曰克，胜敌得俊曰克，胜已自私曰克。 <br/><br/>　　勤 能修其官曰勤，广业不怠曰勤，勤行世业曰勤，好学力行曰勤。 <br/><br/>　　贞 大忠克就曰贞，直追不挠曰贞，清白守节曰贞，内外用情曰贞，不隐幽屏曰贞，图国荒死曰贞，名实不爽曰贞，事君无猜曰贞，固节干事曰贞。 <br/><br/>　　愍 佐国逢难曰愍。危身奉上曰愍。 <br/><br/>　　幽 暴民残义曰幽。 <br/><br/>　　白 涅而不淄曰白，致虑忘机曰白。 <br/><br/>　　德 刚塞简廉曰德，宽栗扰义曰德，直温强义曰德，辅世长民曰德，富贵好礼曰德。 <br/><br/>　　匡 辅弼王室曰匡，以法正国曰匡，弥缝灾害曰匡，正君之过曰匡。 <br/><br/>　　质 名实不爽曰质，言行相应曰质。 <br/><br/>　　靖 仁敬鲜言曰靖。 <br/><br/>　　顺 慈仁和民曰顺，克将君美曰顺。 <br/><br/>　　宪 文武可法曰宪。 <br/><br/>　　坚 磨而不磷曰贤。 <br/><br/>　　忠 临患不忘国曰忠，虑国忘家曰忠，杀身报国曰忠，廉方公证曰忠，世笃勤劳曰忠，善则推君曰忠。死卫社稷曰忠，以德匡君曰忠，以孝事君曰忠，安不择事曰忠，中能应外曰忠。 <br/><br/>　　仁 畜义丰功曰仁，杀身成志曰仁，克己复礼曰仁，宽信敏惠曰仁，功施于民曰仁，爱仁利物曰仁。 <br/><br/>　　义 推功尚善曰义，以礼节行曰义，取而不贪曰义，行礼不疚曰义，见利能让曰义，以公灭私曰义，制事得宣曰义。 <br/><br/>　　礼 躬俭中节曰礼。审节而和曰礼，著诚去伪曰礼。 <br/><br/>　　智 敬而不忘曰智，尊明胜患曰智，摧芒折廉曰智，择任而往曰智，能治大官曰智，临事不感曰智，知育知默曰智。 <br/><br/>　　直 守追如矢曰直，言行不邪曰直，质而中正曰直，正人之曲曰直，折狱在中曰直，孝弟成性曰直，小心敬事曰直。 <br/><br/>　　信 思难不趋官曰信，周仁承命曰信，立言可复信信，守礼不违曰信。 <br/><br/>　　钦 肃敬而承上曰钦。 <br/><br/>　　良 谋猷归美曰良。 <br/><br/>　　类 勤施无私曰类，不忝前哲曰类。 <br/><br/>　　度 心能制义曰度，进退可轨曰度，守法纬民曰度，从容有常曰度，礼仪次善曰度。 <br/><br/>　　戴 典礼不衍曰戴，爱人好礼曰戴。 <br/><br/>　　怀 仁敬短折日怀，执义去位曰怀。 <br/><br/>　　荒 内外淫乱曰荒。 <br/><br/>　　悫 诚以致志曰悫。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1440-28842.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1440-28844.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1440.html" action-type="chapterComment" class="comment"><i></i>新元史章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

