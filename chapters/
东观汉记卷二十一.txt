<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《东观汉记校注》正文_东观汉记卷二十一_刘珍作品 - 维普阅读网</title>
<meta name="keywords" content="东观汉记校注,东观汉记校注原文,东观汉记校注阅读,东观汉记卷二十一全文,刘珍作品" />
<meta name="description" content="东观汉记校注原文阅读,东观汉记卷二十一全文在线阅读,刘珍作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-252-3999.html";
var nextpage="novel-read-252-4001.html";
var indexpage = "novel-chapter-252.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-252.html">东观汉记校注</a></strong>
<strong><a href="novel-chapter-252.html">东观汉记校注目录</a></strong>
<span>东观汉记卷二十一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-252-3999.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>东观汉记卷二十一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘珍&amp;searchsubmit=yes"  target="_blank">刘珍</a><span class="divide">|</span>发布时间：2014-08-26 20:38:08<span class="divide">|</span></p>
<div class="page-body">
<div class="page-content">
<p>载记〔一〕<br/><br/>　　王常〔二〕<br/><br/>　　其先鄠人，常父博，成、哀问转客颍川舞阳，因家焉。范晔后汉书卷一五王常传李贤注<br/><br/>　　以常行南阳太守事，〔三〕诛不从命，封拜有功。范晔后汉书卷一五王常传李贤注<br/><br/>　　上于大会中指王常谓群臣曰：「此家率下江诸将辅翼汉室，心如金石，真忠臣也。」是日迁常为汉忠将军。〔四〕初学记卷一七<br/><br/>　　率骑都尉王霸共平沛郡贼苗虚。〔五〕范晔后汉书卷一五王常传李贤注。<br/><br/>　　王常为横野大将军，〔六〕位次与诸将绝席。〔七〕书钞卷一三三<br/><br/>　　山桑侯王常孙广坐楚事，国除。〔八〕御览卷二０一<br/><br/>　　〔一〕　「载记」，史通题目篇云：「东观以平林、下江诸人列为载记。」<br/><br/>　　〔二〕　「王常」，字颜卿，颍川舞阳人，范晔后汉书卷一五有传。又见汪文台辑司马彪续汉书卷二。据范书王常传载：「王莽末，亡命江夏。久之，与王凤、王匡等起兵云杜绿林中，聚众数万人，以常为偏脾，攻傍县。后与成丹、张仰别入南郡蓝口，号下江兵。」王常属下江，在东观汉记中当载在载记。<br/><br/>　　〔三〕　「以常行南阳太守事」，此句原无，范晔后汉书王常传云：「更始西都长安，以常行南阳太守事，令专命诛赏。」今据增补。<br/><br/>　　〔四〕　「是日迁常为汉忠将军」，「忠」字原误作「中」，聚珍本作「忠」，类聚卷二０引同，今据改。此条御览卷二四０、卷四一八亦引，文字大同小异。<br/><br/>　　〔五〕　「率骑都尉王霸共平沛郡贼苗虚」，范晔后汉书王常传云：建武五年，「率骑都尉王霸共平沛郡贼」。李贤注云：「东观记曰沛郡贼苗虚也。」本条即据此辑录。<br/><br/>　　〔六〕　「王常为横野大将军」，此为建武七年事，见范晔后汉书王常传。<br/><br/>　　〔七〕　「绝席」，独坐一席，以示地位尊显。御史大夫、尚书令、司隶校尉皆专席。此条类聚卷六九、御览卷七０九亦引。<br/><br/>　　〔八〕　「国除」，事在永平十四年。<br/><br/>　　刘盆子〔一〕<br/><br/>　　赤眉欲立宗室，以木札书符曰「上将军」，与两空札置笥中，大集会三老、从事，令刘盆子等三人居中央，一人奉符，以年次探之。盆子最幼，探得将军，三老等皆称臣。〔二〕聚珍本<br/><br/>　　刘盆子年十五，被髮徒跣，卒见众拜，〔三〕恐惧啼泣。〔四〕从刘侠卿居，为盆子制朱绦单衣、半头赤帻、直綦履。〔五〕盆子朝夕朝，侠卿礼之。数祠城阳景王，使盆子乘军中鲜车大火马，〔六〕至祠所，盆子时欲出从牧儿，侠卿怒止之。军入左冯翊，至长安舍，盆子乘白盖小车，有尚书一人，亦小车绦袍衣裳相随，军中皆笑。诸牧儿共呼车曰：「盆子在中。」时欲驱出，前车不肯避也。书钞卷一三九<br/><br/>　　使盆子乘车入长安，时掖庭中宫女犹有数百千人，自更始败后，幽闭殿内，拔庭中芦菔根，〔七〕捕池鱼而食之。〔八〕聚珍本<br/><br/>　　更始死后，赤眉转从南山下，号称百万众。盆子乘王者车，驾三马，从数百骑，罢歌吹者廪食，〔九〕弃其数车道中，侍从者稍落。〔一０〕书钞卷一三九<br/><br/>　　刘盆子兄式侯旦请上曰：〔一一〕「盆子将百万众降，陛下何以待之？」上曰：「待君以不死耳。」书钞卷一一九<br/><br/>　　刘盆子将丞相以下二十馀万人诣宜阳降，〔一二〕奉高皇帝玺绶，〔一三〕诏以属城门校尉，贼皆输铠甲兵弩矢矰，积城西门，〔一四〕适与熊耳山等。〔一五〕书钞卷一一九<br/><br/>　　〔一〕　「刘盆子」，太山式人，城阳景王章之后，范晔后汉书卷一一有传。又见汪文台辑司马彪续汉书卷二、袁山松后汉书。<br/><br/>　　〔二〕　「三老等皆称臣」，此条不知聚珍本从何书辑录。范晔后汉书刘盆子传云：樊崇等「欲立帝，求军中景王后者，得七十馀人，唯盆子与茂及前西安侯刘孝最为近属。崇等议曰：『闻古天子将兵称上将军。』乃书札为符曰『上将军』，又以两空札置笥中，遂于郑北设坛场，祠城阳景王。诸三老、从事皆大会陛下，列盆子等三人居中立，以年次探札。盆子最幼，后探得符，诸将乃皆称臣拜」。与此大同小异。<br/><br/>　　〔三〕　「刘盆子年十五，被髮徒跣，卒见众拜」，原无上二句，「卒见众拜」作「盆子见众拜」，今据聚珍本和御览卷三七三所引增改。此三句御览卷四八八引作「刘盆子字于，季十五，被髮徒跣，卒见众拜」，字有讹误。「卒」，与「猝」字同。<br/><br/>　　〔四〕　「惧」，御览卷三七三、卷四八八引作「怖」。<br/><br/>　　〔五〕　「为盆子」，聚珍本作「侠卿为」。<br/><br/>　　〔六〕　「使盆子乘军中鲜车大火马」，此句至「前车不肯避也」一段文字聚珍本无。<br/><br/>　　〔七〕　「拔」，范晔后汉书刘盆子传、御览卷四八六引袁山松后汉书皆作「掘」。<br/><br/>　　〔八〕　「捕池鱼而食之」，此条不知聚珍本从何书辑录。字句与范晔后汉书刘盆子传微异。<br/><br/>　　〔九〕　「罢歌吹者廪食」，「吹」字下原有「之」字，系衍文，今去删。<br/><br/>　　〔一０〕「侍从者稍落」，此条姚本、聚珍本皆未辑录。范晔后汉书刘盆子传云：「建武二年，……赤眉贪财物，复出大掠。城中粮食尽，遂收载珍宝，因大纵火烧宫室，引兵而西。过祠南郊，车甲兵马最为猛盛，众号百万。盆子乘王车，驾三马，从数百骑，乃自南山转掠城邑。」可与此相参证。<br/><br/>　　〔一一〕「刘盆子兄式侯旦请上曰」，此句姚本、聚珍本作「赤眉遇光武军，惊震不知所为，乃遣刘恭乞降曰」，系据陈禹谟刻本书钞辑录，与范晔后汉书刘盆子传文字全同。「式侯」，刘恭，刘盆子兄，随樊崇等降更始时，封为式侯。见范书刘盆子传。<br/><br/>　　〔一二〕「刘盆子将丞相以下二十馀万人诣宜阳降」，原无「二十馀万人诣宜阳」八字，初学记卷二二引云：「刘盆子与丞相已下二十馀万人诣宜阳降。」御览卷三五五引云：「刘盆子与丞相二十万人诣宜阳降。」今据增补。此句姚本作「刘盆子及丞相徐宣以下二十馀万人肉袒降」，聚珍本同，惟删「刘」字。<br/><br/>　　〔一三〕「奉高皇帝玺绶」，「帝」字下姚本、聚珍本有「传国」二字，陈禹谟刻本书钞卷一一九引同。<br/><br/>　　〔一四〕「贼皆输铠甲兵弩矢矰，积城西门」，此二句姚本、聚珍本作「贼皆输铠仗，积兵甲宜阳城西」，陈禹谟刻本书钞卷一一九引同，惟「仗」作「甲」。<br/><br/>　　〔一五〕「适」，姚本、聚珍本无此字，陈禹谟刻本书钞卷一一九引同。初学记卷二二，御览卷三三九、卷三五五皆引作「高」。御览卷四二、事类赋卷七引作「积」。「等」，初学记卷二二，御览卷四二、卷三三九、卷三五五引同。姚本、聚珍本作「齐」，陈禹谟刻本书钞卷一一九引亦作「齐」。<br/><br/>　　樊崇<br/><br/>　　樊崇，〔一〕字细君。范晔后汉书卷一一刘盆子传李贤注<br/><br/>　　王莽天凤五年，〔二〕樊崇起兵于莒。〔三〕御览卷三六五<br/><br/>　　崇同郡东莞人逄安，字少子，东海临沂人徐宣，字骄稚，谢禄，字子奇，及杨音各起兵，合数万人，复引从崇。〔四〕范晔后汉书卷一一刘盆子传李贤注<br/><br/>　　樊崇欲与王莽战，恐其众与莽兵乱，乃皆朱其眉，以相识别，由是号曰赤眉。文选卷一０潘岳西征赋李善注<br/><br/>　　赤眉入安定、北地。至阳城，逢大雪，士多冻死。〔五〕书钞卷一五二<br/><br/>　　光武作飞虻箭以攻赤眉。〔六〕文选卷一六潘岳闲居赋李善注<br/><br/>　　赤眉平后，百姓飢饿，人相食，黄金一斤易豆五升。〔七〕御览卷八四一<br/><br/>　　〔一〕　「樊崇」，琅邪人，其事见范晔后汉书卷一一刘盆子传。<br/><br/>　　〔二〕　「王莽天凤五年」，此句聚珍本未辑录。<br/><br/>　　〔三〕　「樊崇起兵于莒」，此句下尚有「恐其众与莽兵乱，乃皆朱其眉，由是号曰赤眉」三句，因与下複出，今删去。<br/><br/>　　〔四〕　「复引从崇」，范晔后汉书刘盆子传云：「崇同郡人逄安，东海人徐宣、谢禄、杨音各起兵，合数万人，复引从崇。」李贤注云：「东观记曰逄，音庞。徐宣字骄稚，谢禄字子奇，皆东海临沂人。」此条即据李贤注，又酌取范书文句辑录。通鑑卷三九胡三省引「东观记曰逄，音庞」二句作注。王应麟急就篇补注引「东观记：徐宣字骄稚」二句作注。四库全书考证云：「考前汉书王莽传，赤眉力子都、樊崇等起于琅邪，本书不载子都名，当是阙佚。」<br/><br/>　　〔五〕　「士多冻死」，「士」字下聚珍本有「卒」字，陈禹谟刻本书钞同。范晔后汉书刘盆子传云：赤眉「自南山转掠城邑，与更始将军严春战于郿，破春，杀之，遂入安定、北地。至阳城、番须中，逢大雪，坑谷皆满，士多冻死」。与此为同一事。<br/><br/>　　〔六〕　「光武作飞虻箭以攻赤眉」，此条玉海卷一五０亦引，仅无「以」字。「飞虻」，箭名。文选卷一六潘岳闲居赋李善注引方言云：「凡箭三鎌，谓之羊头。三鎌六尺，谓之飞虻。」<br/><br/>　　〔七〕　「升」，聚珍本作「斗」。袁宏后汉纪卷四建武三年云：「豪杰往往屯聚，多者万人，少者数千人，转相攻击，百姓飢饿，黄金一斤五斗穀。」则「升」字当作「斗」。<br/><br/>　　吕母<br/><br/>　　海曲有吕母者，〔一〕子为县吏，〔二〕犯小罪，宰论杀之。吕母怨宰，密聚客，规以报仇。母家素丰，赀产数百万，乃益酿醇酒，买刀剑衣服。少年来沽者，皆贳与之，视其乏者，辄假衣裘，〔三〕不问多少。少年欲相与偿之，吕母泣曰：「县宰枉杀吾子，欲为报怨耳，诸君宁肯哀之乎！」少年许诺，相聚得数十百人，〔四〕因与吕母入海，自称将军，遂破海曲，执县宰杀之，以祭其子冢也。〔五〕御览卷四八一<br/><br/>　　宾客徐次子等自号「搤虎」。〔六〕范晔后汉书卷一一刘盆子传李贤注<br/><br/>　　〔一〕　「吕母」，其事见范晔后汉书卷一一刘盆子传。<br/><br/>　　〔二〕　「子为县吏」，范晔后汉书刘盆子传李贤注引续汉书云：「吕母子名育，为游徼，犯罪。」<br/><br/>　　〔三〕　「裘」，姚本、聚珍本作「装」，类聚卷三三引同。范晔后汉书刘盆子传作「裳」。<br/><br/>　　〔四〕　「数十百人」，范晔后汉书刘盆子传同。姚本、聚珍本作「数百人」，类聚卷三三引亦作「数百人」。<br/><br/>　　〔五〕　「以祭其子冢也」，此条姚本、聚珍本系据类聚卷三三所引辑录，字句较此简略。<br/><br/>　　〔六〕　「宾客徐次子等自号『搤虎』」，范晔后汉书刘盆子传云：吕母欲为子报仇，「少年壮其意，又素受恩，皆许诺。其中勇士自号猛虎，遂相聚得数十百人」。其下李贤引此句作注。李贤注又云：「搤，音于责反，力可搤虎，言其勇也。今为『猛』字，『搤』与『猛』相类也。」<br/><br/>　　愧嚣<br/><br/>　　愧嚣，〔一〕字季孟，天水人也。〔二〕御览卷四八０<br/><br/>　　愧嚣既立，〔三〕便聘平陵方望为军师。〔四〕望至，说嚣曰：「足下欲承天顺民，辅汉而起，今立者乃在南阳，〔五〕王莽尚据长安，虽欲以汉为名，其实无所受命，将何以见信于众？宜急立高庙，称臣奉祠，所谓『神道设教』，〔六〕求助民神者也。且礼有损益，质文无常。削地开兆，茅茨土阶，以致其肃敬。〔七〕虽未备物，神明其舍诸。」嚣从其言。御览卷四六一<br/><br/>　　以王莽篡逆，〔八〕复汉之祚，乃立高祖、太宗之庙，称臣执事，史奉璧而告。〔九〕祝毕，有司穿坎于庭，割牲而盟。御览卷四八０<br/><br/>　　光武与愧嚣书曰：〔一０〕「苍蝇之飞，不过三数步，〔一一〕托骥之尾，得以绝群。」　御览卷九四四<br/><br/>　　愧嚣将王元说嚣曰：〔一二〕「昔更始西都，四方响应，天下遇遇，谓之太平，一旦坏败。今南有子阳，北有文伯，江湖海岱，王公十数，而欲牵儒生之说，弃千乘之基，计之不可者也。今天水完富，〔一三〕士马最强，北取西河，东收三辅，案秦旧迹，表里山河，元请以一丸泥为大王东封函谷关，此万世一时也。若计不及此，且畜养士马，据隘自守，旷日持久，以待四方之变，图王不成，其弊犹足以霸。」嚣然其计。〔一四〕类聚卷二五<br/><br/>　　杜林先去，馀稍稍相随，东诣京师。〔一五〕范晔后汉书卷一三愧嚣传李贤注<br/><br/>　　愧嚣，故宰相府掾吏，〔一六〕善为文书，每上书移檄，士大夫莫不讽诵之也。〔一七〕书钞卷一０三<br/><br/>　　光武赐愧嚣书曰：〔一八〕「吾年已三十馀，〔一九〕在兵中十岁，所更非一，厌浮语虚辞耳。」〔二０〕文选卷四二魏文帝与吴质书李善注<br/><br/>　　汉围愧嚣，〔二一〕嚣穷因。其大将王捷登城呼汉军曰：〔二二〕「为愧王城守者，皆必死无二心，愿诸军亟罢，请自杀以明之。」遂刎颈而死。御览卷四三八<br/><br/>　　时民饥馑，乃敢弩煮履。〔二三〕聚珍本<br/><br/>　　建武九年正月，〔二四〕愧嚣病饿，〔二五〕出城餐糗糒，〔二六〕腹胀恚愤而死。书钞卷一四七<br/><br/>　　愧嚣负陇城之固，纳王元之说，虽遣子春卿入质，犹持两端。世祖于是稍黜其礼，正君臣之义。〔二七〕御览卷四八０<br/><br/>　　〔一〕　「愧嚣」，范晔后汉书卷一三有传。又见汪文台辑司马彪续汉书卷二。<br/><br/>　　〔二〕　「天水人也」，此句下尚有「以王莽篡逆，复汉之祚」云云数句，已按叙事先后移至下文。<br/><br/>　　〔三〕　「愧嚣既立」，谓嚣为上将军。范晔后汉书愧嚣传载：「季父崔，素豪侠，能得众。闻更始立而莽兵连败，于是乃与兄义及上邽人杨广、冀人周宗谋起兵应汉。……聚众数千人，攻平襄，杀莽镇戎大尹。崔、广等以为举事宜立主以一众心，咸谓嚣素有名，好经书，遂共推为上将军。」<br/><br/>　　〔四〕　「便聘平陵方望为军师」，「便」字姚本、聚珍本作「使」，类聚卷二五引同。「师」字原作「帅」，姚本、聚珍本作「师」，类聚卷二五引同，今据改。范晔后汉书愧嚣传云：「嚣既立，遣使聘请平陵人方望，以为军师。」<br/><br/>　　〔五〕　「辅汉而起，今立者乃在南阳」，「起今」二字原误倒作「今起」，姚本、聚珍本作「起今」，类聚卷二五引同，今据乙正。<br/><br/>　　〔六〕　「神道设教」，易观卦彖辞云：「圣人以神道设教，而天下服矣。」<br/><br/>　　〔七〕　「以致其肃敬」，此句上原有「陛下」二字，系衍文。嚣时为上将军，方望不得以「陛下」相称。上文称「足下」，与嚣身份相埒。聚珍本无此二字，范晔后汉书愧嚣传同，今据删。<br/><br/>　　〔八〕　「以王莽篡逆」，此当与上条连读，所叙事相承。<br/><br/>　　〔九〕　「史奉璧而告」，范晔后汉书愧嚣传云：嚣从方望之言，「遂立庙邑东，祀高祖、太宗、世宗。嚣等皆称臣执事，史奉璧而告」。李贤注云：「史，祝史也。璧者，所以祀神也。」<br/><br/>　　〔一０〕「光武与愧嚣书」，建武三年，嚣上书诣阙，光武以殊礼相待。当时陈仓人吕鲔拥众数万，与公孙述相通，击三辅。嚣遣兵佐征西大将军冯异击之，吕鲔败走，光武帝即报以手书。见范晔后汉书愧嚣传。<br/><br/>　　〔一一〕「三数步」，聚珍本同，记纂渊海卷一００引作「十步」，范晔后汉书愧嚣传作「数步」。<br/><br/>　　〔一二〕「愧嚣将王元说嚣」，建武五年，光武帝遣来歙劝嚣遣子入侍，于是嚣遣长子恂随歙诣阙。而嚣将王元以为天下成败未可知，不愿专心事汉，故说嚣「据隘自守」，「以待四方之变」。事见范晔后汉书愧嚣传。<br/><br/>　　〔一三〕「完」，原误作「见」，姚本、聚珍本作「完」，御览卷四六一引同，范晔后汉书愧嚣传亦作「完」，今据改正。<br/><br/>　　〔一四〕「嚣然其计」，此条初学记卷七、类聚卷六、六帖卷九、御览卷七四、记纂渊海卷四三、合璧事类卷八亦引，字句较简略。<br/><br/>　　〔一五〕「东诣京师」，范晔后汉书愧嚣传云：「嚣心然元计，虽遣子入质，犹负其险阨，欲专方面。于是游士长者，稍稍去之。」其下李贤引此条文字作注。<br/><br/>　　〔一六〕「故宰相府掾吏」，姚本、聚珍本无「相」字，类聚卷五八引同。<br/><br/>　　〔一七〕「士大夫莫不讽诵之也」，范晔后汉书愧嚣传云：建武「六年，关东悉平。帝积苦兵间，以嚣子内侍，公孙述远据边陲，乃谓诸将曰：『且当置此两子于度外耳。』因数腾书陇、蜀，告示祸福。嚣宾客、掾史多文学生，每所上事，当世士大夫皆讽诵之，故帝有所辞答，尤加意焉。」与此条所述略有不同。<br/><br/>　　〔一八〕「光武赐愧嚣书」，建武六年，公孙述攻南郡，光武帝诏嚣从天水伐蜀，嚣不从命，而使王元侵三辅。光武帝遂使来歙赐愧嚣书。事详范晔后汉书愧嚣传。<br/><br/>　　〔一九〕「吾年已三十馀」，此句范晔后汉书愧嚣传作「吾年垂四十」。<br/><br/>　　〔二０〕「厌浮语虚辞耳」，此句下聚珍本有如下一条文字：「岑彭与吴汉围嚣于西城，敕彭书曰：『西城若下，便可将兵南击蜀虏。人苦不知足，既平陇，复望蜀。每一发兵，头鬓为白。』」姚本愧嚣传亦收此条。按此条文字不当入愧嚣传，而应入岑彭传，范晔后汉书岑彭传载光武帝敕彭书。<br/><br/>　　〔二一〕「汉围愧嚣」，建武八年，吴汉与岑彭围愧嚣于西城。范晔后汉书岑彭传、吴汉传、愧嚣传皆载此事。<br/><br/>　　〔二二〕「其大将王捷登城呼汉军曰」，据范晔后汉书愧嚣传，当时愧嚣大将王捷在戎丘。<br/><br/>　　〔二三〕「乃敢弩煮履」，此条不知聚珍本从何书辑录。<br/><br/>　　〔二四〕「建武九年正月」，此句原无，聚珍本有，御览卷四八六引亦有，今据增补。<br/><br/>　　〔二五〕「病饿」，姚本、聚珍本作「病且饿」，与陈禹谟刻本书钞同。范晔后汉书愧嚣传亦作「病且饿」。<br/><br/>　　〔二六〕「糗」，原无此字，姚本、聚珍本有，御览卷四八六、卷八六０引亦有，今据增补。<br/><br/>　　〔二七〕「正君臣之义」，聚珍本注云：「此六句当是序中语。」<br/><br/>　　王元〔一〕<br/><br/>　　元，杜陵人。范晔后汉书卷一三愧嚣传李贤注。<br/><br/>　　〔一〕　「王元」，范晔后汉书无传。据范书光武帝纪和愧嚣传所载，元字惠孟，为愧嚣大将军。建武九年，愧嚣死。十年，元奔蜀，为公孙述将。十一年，降汉。初拜上蔡令，迁东平相，坐垦田不实，下狱死。<br/><br/>　　公孙述<br/><br/>　　公孙述，〔一〕字子阳，扶风茂陵人。其先武帝时，以吏二千石自无盐徒焉。范晔后汉书卷一三公孙述传李贤注<br/><br/>　　成帝末，述父仁为侍御史，任为太子舍人，稍加秩为郎焉。范晔后汉书卷一三公孙述传李贤注<br/><br/>　　公孙述补清水长，太守以其能，使兼治五县政。〔二〕书钞卷七八<br/><br/>　　初，副以汉中亭长聚众降成，自称辅汉将军。〔三〕范晔后汉书卷一三公孙述传李贤注<br/><br/>　　蜀郡功曹李熊说公孙述曰：「方今四海波荡，匹夫横议。将军割据千里，地方十城，若奋发盛德，以投天隙，霸王之业成矣。宜改名号，以镇百姓。」述曰：「吾亦虑之，公言起我意。」于是自立为蜀王。熊复说述曰：「今山东飢馑，人民相食，兵所屠灭，〔四〕城邑丘墟。蜀地沃野千里，土壤膏腴，果实所生，无穀而饱。女工之业，覆衣天下。名材竹干，不可胜用。又有鱼盐银铜之利，浮水转漕之便。北据汉中，杜褒、斜之涂，东守巴郡，拒扞关之口，地方数千里，战士不下百万。见利则出兵而略地，〔五〕无利则坚守而力农。东下汉水以窥秦地，南顺江流以震荆、扬，所谓用天因地，成功之资也。君有为之声，闻于天下，而名号未定，志士狐疑，宜即大位，使远人有所依归。」述遂自立为天子。〔六〕御览卷四六一<br/><br/>　　公孙述梦有人语之曰：「八厶子系，十二为期。」觉，语其妻，对曰：「朝闻道，夕死尚可，况十二乎！」　御览卷四００<br/><br/>　　公孙述，有龙出其府殿中，夜有光耀，述以为符瑞，因称尊号，改元曰龙兴。御览卷九二九<br/><br/>　　公孙述造十层赤楼也。御览卷一七六<br/><br/>　　公孙述自言手文有奇瑞，〔七〕数移书中国。上赐述书曰：「瑞应手掌成文，亦非吾所知。」御览卷三七０<br/><br/>　　光武与述书曰：〔八〕「承赤者，黄也；姓当涂，其名高也。」　范晔后汉书卷一三公孙述传李贤注<br/><br/>　　荆邯见东方渐平，〔九〕兵且西向，说公孙述曰：「兵者，帝王之大器，古今所不能废也。〔一０〕昔秦失其守，豪桀并起，汉祖无前人之迹，立锥之地，于战阵之中，〔一一〕躬自奋击，兵破身困数矣。然军败复合，创愈复战，何则？死而功成，踰于却就于灭亡。〔一二〕臣之愚计，以为宜及天下之望未绝，豪杰尚可招诱，急以此时发国内精兵，令田戎据江南之会，倚巫山之固，筑垒坚守，〔一三〕传檄吴、楚，长沙已南必随风而靡。令延岑出汉中，定三辅，天水、陇西拱手自服。如此，海内震摇，冀有大利。今东帝无尺寸之柄，〔一四〕驱乌合之众，跨马陷敌，所向辄平。不亟乘时与之分功，而坐谈武王之说，是效愧嚣欲为西伯也。」述然邯言，欲悉发北军屯士及山东客兵，使延岑、田戎分出两道，与汉中诸将合兵并势。蜀人及弟光以为不宜空国千里之外，决成败于一举，固争之，述乃止。御览卷四六一<br/><br/>　　愧嚣败，公孙述惧，欲安其众。成都郭外有秦时旧仓，改名白帝仓，自王莽以来常空。述诈使人言白帝仓出穀如山陵，百姓空市里往观之。述乃大会群臣，问曰：「白帝仓出穀乎？」皆对言「无」。述曰：「讹言不可信，道愧王破者复如此矣。」　御览卷四九四<br/><br/>　　汉兵守成都，〔一五〕公孙述谓延岑曰：「事当奈何？」岑曰：「男儿当死中求生，可坐穷乎！财物易聚耳，不宜有爱。」述乃悉散金帛，募敢死士五千馀人，以配岑于市桥，〔一六〕伪建旗帜，鸣鼓挑战，而潜遣奇兵出吴汉军后，袭击破汉。汉堕水，缘马尾得出。御览卷三四一<br/><br/>　　〔一〕　「公孙述」，范晔后汉书卷一三有传。又见汪文台辑司马彪续汉书卷二。据范晔后汉书班固传、史通古今正史篇记载，在东观汉记中，公孙述列入载记。此下三句原无，聚珍本有，范晔后汉书公孙述传同，据本书体例亦当有此三句，今据增补。<br/><br/>　　〔二〕　「使兼治五县政」，此条姚本、聚珍本皆未辑录。「兼」，原误作「廉」，范晔后汉书公孙述传云：「述补清水长，……太守以其能，使兼摄五县。」今据校改。<br/><br/>　　〔三〕　「自称辅汉将军」，范晔后汉书公孙述传云：「及更始立，豪杰各起其县以应汉，南阳人宗成自称虎牙将军，入略汉中。……成等至成都，虏掠暴横，述意恶之。……述于是使人诈称汉使者自东方来，假述辅汉将军、蜀郡太守兼益州牧印绶。乃选精兵千馀人，西击成等。比至成都，众数千人，遂攻成，大破之。成将垣副杀成，以其众降。」其下李贤引此条文字作注。此句下姚本、聚珍本有「述攻成，大破之，副杀成降」三句，系括取范书大意增补。<br/><br/>　　〔四〕　「屠」，原误作「属」，聚珍本作「屠」，范晔后汉书公孙述传同，今据改正。<br/><br/>　　〔五〕　「则」，此字原脱，聚珍本有此字，类聚卷二五引同，范晔后汉书公孙述传亦有此字，今据增补。补「则」字，方与下句文例一致。<br/><br/>　　〔六〕　「述遂自立为天子」按叙事顺序，此句当在下文「公孙述，有龙出其府殿中，夜有光耀，述以为符瑞，因称尊号」诸句之下。<br/><br/>　　〔七〕　「公孙述自言手文有奇瑞」，范晔后汉书公孙述传云：「有龙出其府殿中，夜有光耀，述以为符瑞，因刻其掌，文曰『公孙帝』。」<br/><br/>　　〔八〕　「光武与述书」，此与上条所载光武帝赐述书当为同一事。范晔后汉书公孙述传云：「述亦好符命鬼神瑞应之事，妄引谶记。……引录运法云：『废昌帝，立公孙。』……又自言手文有奇，及得龙兴之瑞，数移书中国，冀以感动众心。帝患之，乃与述书曰：『图谶言「公孙」，即宣帝也。代汉者当涂高，君岂高之身邪﹖……』」其下李贤引「光武与述书曰」云云作注。<br/><br/>　　〔九〕　「荆邯见东方渐平」，原脱「见」字。此句聚珍本作「平陵人荆邯以东方渐平」，范晔后汉书公孙述传作「述骑都尉平陵人荆邯见东方将平」，今据补「见」字。<br/><br/>　　〔一０〕「古今所不能废也」，「所」字下原有「有」字，系衍文，聚珍本无，范晔后汉书公孙述传亦无此字，今据删。<br/><br/>　　〔一一〕「于战阵之中」，「于」字上范晔后汉书公孙述传有「起」字，于义较长。<br/><br/>　　〔一二〕「踰于却就于灭亡」，此句范晔后汉书公孙述传同，聚珍本作「愈于坐而灭亡」<br/><br/>　　〔一三〕「坚守」，聚珍本作「守坚」。按「坚守」二字义长，范晔后汉书公孙述传作「坚守」。<br/><br/>　　〔一四〕「今东帝无尺寸之柄」，此句以下一段文字原无，聚珍本有，今据增补。此段文字不知聚珍本辑自何书，字句与范晔后汉书公孙述传全同。「今东帝无尺寸之柄」云云，与上荆邯说公孙述之言并非一时。据范书所载，「荆邯见东方将平，兵且西向」，遂说公孙述击汉。公孙述徵求群臣意见，博士吴柱曰：「昔武王伐殷，先观兵孟津，八百诸侯不期同辞，然犹还师以待天命。未闻无左右之助，而欲出师千里之外，以广封疆者也。」于是荆邯对以「今东帝无尺寸之柄」云云。<br/><br/>　　〔一五〕「汉兵守成都」，范晔后汉书公孙述传云：建武十二年「九月，吴汉又破斩其大司徒谢丰、执金吾袁吉，汉兵遂守成都」。<br/><br/>　　〔一六〕「市桥」，范晔后汉书公孙述传李贤注云：「市桥即七星之一桥也。李膺益州记曰：『冲星桥，旧市桥也，在今成都县西南四里。』」<br/><br/>　　延岑〔一〕<br/><br/>　　筑阳县人。范晔后汉书卷一三公孙述传李贤注<br/><br/>　　延岑上光武皮襜褕，〔二〕宿下邑亭。亭长白言「睢阳贼衣绦罽襜，今宿客疑是」，乃发卒来，岑卧不动，吏谢去。御览卷六九三<br/><br/>　　〔一〕　「延岑」，范晔后汉书无传，公孙述传载其事云：建武「五年，延岑、田戎为汉兵所败，皆亡入蜀。岑字叔牙，南阳人。始起据汉中，又拥兵关西，所在破散，走至南阳，略有数县。戎，汝南人。初起兵夷陵，转寇郡县，众数万人。岑、戎并与秦丰合，丰俱以女妻之。及丰败，故二人皆降于述」。<br/><br/>　　〔二〕　「延岑上光武皮襜褕」，此句聚珍本作「岑衣虎皮襜褕」。从文义来看，当以聚珍本为是。<br/><br/>　　田戎<br/><br/>　　田戎，〔一〕西平人，与同郡人陈义客夷陵，为群盗。更始元年，义、戎将兵陷夷陵，陈义自称黎丘大将军，戎自称埽地大将军。〔二〕范晔后汉书卷一七岑彭传李贤注<br/><br/>　　戎至期日，灼龟卜降，兆中坼，遂止不降。〔三〕范晔后汉书卷一七岑彭传李贤注<br/><br/>　　〔一〕　「田戎」，范晔后汉书无传，其事散见光武帝纪、公孙述传、岑彭传等篇。<br/><br/>　　〔二〕　「戎自称埽地大将军」，范晔后汉书岑彭传云：建武三年，岑彭率三将军南击秦丰，秦丰败走，「秦丰相赵京举宜城降，拜为成汉将军，与彭共围丰于黎丘。时田戎拥众夷陵」。其下李贤即引此条文字作注。李贤注又引襄阳耆旧记云田戎又自号周成王，陈义又自称临江王。<br/><br/>　　〔三〕　「遂止不降」，范晔后汉书岑彭传载：建武四年，田戎闻秦丰被汉兵所围，「乃留辛臣守夷陵，自将兵沿江泝沔止黎丘，刻期日当降，而辛臣于后盗戎珍宝，从间道先降于彭，而以书招戎。戎疑必卖己，遂不敢降」。其下李贤即引此条文字作注。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-252-3999.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-252-4001.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-252.html" action-type="chapterComment" class="comment"><i></i>东观汉记校注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

