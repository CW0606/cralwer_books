<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《晋书》正文_卷一十五 志第五_房玄龄等作品 - 维普阅读网</title>
<meta name="keywords" content="晋书,晋书原文,晋书阅读,卷一十五 志第五全文,房玄龄等作品" />
<meta name="description" content="晋书原文阅读,卷一十五 志第五全文在线阅读,房玄龄等作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1043-11155.html";
var nextpage="novel-read-1043-11157.html";
var indexpage = "novel-chapter-1043.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1043.html">晋书</a></strong>
<strong><a href="novel-chapter-1043.html">晋书目录</a></strong>
<span>卷一十五 志第五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1043-11155.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷一十五 志第五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=房玄龄等&amp;searchsubmit=yes"  target="_blank">房玄龄等</a><span class="divide">|</span>发布时间：2014-12-02 20:42:06<span class="divide">|</span></p>
<div class="page-body">
<div class="page-content">
<p>地理下（青州 徐州 荆州 扬州 交州 广州）<br/>　　青州<br/>　　案《禹贡》为海岱之地，舜置十二牧，则其一也。舜以青州越海，又分为营州，则辽东本为青州矣。《周礼》：「正东曰青州。」盖取土居少阳，其色为青，故以名也。《春秋元命包》云：「虚危流为青州。」汉武帝置十三州，因旧名，历后汉至晋不改。州统郡国六，县三十七，户五万三千。<br/>　　齐国秦置郡，汉以为国。景帝以为北海郡。统县五，户一万四千。<br/>　　临淄西安有棘里亭。东安平汝水出东北。广饶昌国乐毅所封。<br/>　　济南郡汉置。统县五，户五千。或云魏平蜀，徙其豪将家于济河北，故改为济岷郡。而《太康地理志》无此郡名，未之详。<br/>　　平寿古国。寒浞封此。下密有三石祠。胶东侯国。即墨有天山祠。祝阿<br/>　　乐安国汉置。统县八，户一万一千。<br/>　　高苑临济有蚩尤祠。博昌有薄姑祠。利益侯相。蓼城侯国。<br/>　　邹寿光古斟灌氏所封国。东朝阳<br/>　　城阳郡汉置，属北海，自魏至晋，分北海而立焉。郡统县十，户一万二千。<br/>　　莒故莒子国。姑幕古薄姑氏国。诸淳于故淳于公国。东武<br/>　　高密汉改为郡。壮武黔陬平昌昌安<br/>　　东莱国汉置郡。统县六，户六千五百。<br/>　　掖侯相。当利侯国。庐乡曲城黄有莱山、松林莱君祠�弦侯国。有百支莱王祠。<br/>　　长广郡咸宁三年置。统县三，户四千五百。<br/>　　不其侯国。长广挺<br/>　　惠帝元康十年，又置平昌郡。又分城阳之黔陬、壮武、淳于、昌安、高密、平昌、营陵、安丘、大、剧、临朐十一县为高密国。自永嘉丧乱，青州沦没石氏。东莱人曹嶷为刺史。造广固城，后为石季龙所灭。季龙末，辽西段龛自号齐王，据青州。慕容恪灭赵，克青州。苻氏平燕，尽有其地。及苻氏败后，刺史苻朗以州降。朝廷置幽州，以别驾辟闾浑为刺史，镇广固。隆安四年，为慕容德所灭，遂都之，是为南燕，复改为青州。德以并州牧镇阴平，幽州刺史镇发干，徐州刺史镇莒城，青州刺史镇东莱，兗州刺史镇梁父。慕容超移青州于东莱郡，后为刘裕所灭，留长史羊穆之为青州刺史，筑东阳城而居之。自元帝渡江，于广陵侨置青州。至是始置北青州，镇东阳城，以侨立州为南青州。而后省南青州，而北青州直曰青州。<br/>　　徐州<br/>　　案《禹贡》海岱及淮之地，舜十二牧，则其一也。于周入青州之域。《春秋元命包》云：「天氐流为徐州。」盖取舒缓之义，或云因徐丘以立名。秦兼天下，以置泗水、薛、琅邪三郡。楚汉之际，分置东阳郡。汉又分置东海郡，改泗水为沛，改薛为鲁，分沛置楚国，以东阳属吴国。景帝改吴为江都，武帝分沛、东阳置临淮郡，改江都为广陵。及置十三州，以其地为徐州，统楚国及东海、琅邪、临淮、广陵四郡。宣帝改楚为彭城郡，后汉改为彭城国，以沛郡之广戚县来属，改临淮为下邳国。及太康元年，复分下邳属县在淮南者置临淮郡，分琅邪置东莞郡。州凡领郡国七，县六十一，户八万一千二十一。<br/>　　彭城国汉以为郡。统县七，户四千一百二十一。<br/>　　彭城故殷伯太彭国。留张良所封。广戚傅阳武原吕梧<br/>　　下邳国汉置为临淮郡。统县七，户七千五百。<br/>　　下邳葛峄山在西，古峄阳也。韩信为楚王，都之。凌良城侯相。睢陵夏丘取虑僮<br/>　　东海郡汉置。统县十二，户一万一千一百。<br/>　　郯故郯子国。祝其羽山在县之西。朐襄贲利城赣榆厚丘兰陵承昌虑合乡戚<br/>　　琅邪国秦置郡。统县九，户二万九千五百。<br/>　　开阳侯相。临沂阳都缯即丘华费鲁季氏邑。东安蒙阴山在西南。<br/>　　东莞郡太康中置。统县八，户一万。<br/>　　东莞故鲁郓邑。硃虚营陵尚父吕望所封。安丘故莒渠丘父封邑。<br/>　　盖临朐有海水祠。剧广<br/>　　广陵郡汉置。统县八，户八千八百。<br/>　　淮阴射阳舆海陵有江海会祠。广陵盐渎淮浦江都有江水祠。<br/>　　临淮郡汉置，章帝以合下邳，太康元年复立。统县十，户一万。<br/>　　盱眙东阳高山赘其潘旌高邮淮陵司吾下相徐<br/>　　太康十年，以青州城阳郡之莒、姑幕、诸、东武四县属东莞。元康元年，分东海置兰陵郡。七年，又分东莞置东安郡，分临淮置淮陵郡，以堂邑置堂邑郡。永嘉之乱，临淮、淮陵并沦没石氏。元帝渡江之后，徐州所得惟半，乃侨置淮阳、阳平、济阴、北济阴四郡。又琅邪国人随帝过江者，遂置怀德县及琅邪郡以统之。是时，幽、冀、青、并、兗五州及徐州之淮北流人相帅过江淮，帝并侨立郡县以司牧之。割吴郡之海虞北境，立郯、朐、利城、祝其、厚丘、西隰、襄贲七县，寄居曲阿，以江乘置南东海、南琅邪、南东平、南兰陵等郡，分武进立临淮、淮陵、南彭城等郡，属南徐州，又置顿丘郡属北徐州。明帝又立南沛、南清河、南下邳、南东莞、南平昌、南济阴、南濮阳、南太平、南泰山、南济阳、南鲁等郡，以属徐、兗二州，初或居江南，或居江北，或以兗州领州。郗鉴都督青兗二州诸军事、兗州刺史，加领徐州刺史，镇广陵。苏峻平后，自广陵还镇京口。又于汉故九江郡界置钟离郡，属南徐州，江北又侨立幽、冀、青、并四州。穆帝时，移南东海七县出居京口。义熙七年，始分淮北为北徐州，淮南但为徐州，统彭城、沛、下邳、兰陵、东莞、东安、琅邪、淮阳、阳平、济阴、北济阴十一郡，以盱眙立盱眙郡，统考城、直渎、阳城三县，又分广陵界置海陵、山阳二郡。后又以幽冀合徐州，青并合兗州。<br/>　　荆州<br/>　　案《禹贡》荆及衡阳之地，舜置十二牧，则其一也。《周礼》：「正南曰荆州。」《春秋元命包》云：「轸星散为荆州。」荆，强也，言其气躁强。亦曰警也，言南蛮数为寇逆，其人有道后服，无道先强，常警备也。又云取名于荆山。六国时，其地为楚。及秦，取楚鄢郢为南郡，又取巫中地为黔中郡，以楚之汉北立南阳郡，灭楚之后，分黔中为长沙郡。汉高祖分长沙为桂阳郡，改黔中为武陵郡，分南郡为江夏郡。武帝又分长沙为零陵郡。及置十三州，因旧名为荆州，统南郡、南阳、零陵、桂阳、武陵、长沙、江夏七郡。后汉献帝建安十三年，魏武尽得荆州之地，分南郡以北立襄阳郡，又分南阳西界立南乡郡，分枝江以西立临江郡。及败于赤壁，南郡以南属吴，吴后遂与蜀分荆州。于是南郡、零陵、武陵以西为蜀，江夏、桂阳、长沙三郡为吴，南阳、襄阳、南乡三郡为魏。而荆州之名，南北双立。蜀分南郡，立宜都郡，刘备没后，宜都、武陵、零陵、南郡四郡之地悉复属吴。魏文帝以汉中遗黎立魏兴、新城二郡，明帝分新城立上庸郡。孙权分江夏立武昌郡，又分苍梧立临贺郡，分长沙立衡阳、湘东二郡。孙休分武陵立天门郡，分宜都立建平郡。孙皓分零陵立始安郡，分桂阳立始兴郡，又分零陵立邵陵郡，分长沙立安成郡。荆州统南郡、武昌、武陵、宜都、建平、天门、长沙、零陵、桂阳、衡阳、湘东、邵陵、临贺、始兴、始安十五郡，其南阳、江夏、襄阳、南乡、魏兴、新城、上庸七郡属魏之荆州。及武帝平吴，分南郡为南平郡，分南阳立义阳郡，改南乡顺阳郡，又以始兴、始安、临贺三郡属广州，以扬州之安成郡来属。州统郡二十二，县一百六十九，户三十五万七千五百四十八。<br/>　　江夏郡汉置。统县七，户二万四千。<br/>　　安陆横尾山在东北，古之陪尾山。云杜故云子国。曲陵平春<br/>　　邑阝竟陵章山在东北，古之方山。南新市<br/>　　南郡汉置。统县十一，户五万五千。<br/>　　江陵故楚都。编有云梦官。当阳华容鄀故鄀子国。枝江故罗国。旌阳州陵楚嬖人州侯所邑。监利松滋石首<br/>　　襄阳郡魏置。统县八，户二万二千七百。<br/>　　宜城故鄢也。中庐临沮荆山在东北。巳阝襄阳侯相。山都邓城ＪＭ<br/>　　南阳国秦置郡。统县十四，户二万四千四百。<br/>　　宛西鄂侯相。雉鲁阳公国相。犨淯阳公国相。博望公国相。堵阳叶侯相。有长城山，号曰方城。舞阴公国相。比阳公国相。涅阳冠军郦<br/>　　顺阳郡太康中置。统八县，户二万一百。<br/>　　酂顺阳南乡丹水武当侯相。阴筑阳析<br/>　　义阳郡太康中置。统县十二，户一万九千。<br/>　　新野侯相。穰邓故邓侯国。蔡阳随故随国。安昌棘阳厥西平氏桐柏山在南。义阳平林朝阳<br/>　　新城郡魏置。统县四，户一万五千二百。<br/>　　房陵绥阳昌魏沶乡<br/>　　魏兴郡魏置。统县六，户一万二千。<br/>　　晋兴安康西城锡长利洵阳<br/>　　上庸郡魏置。统县六，户一万一千四百四十八。<br/>　　上庸侯相。安富北巫武陵上廉微阳<br/>　　建平郡吴、晋各有建平郡，太康元年合。统县八，户一万三千二百。<br/>　　巫北井秦昌信陵兴山建始秭归故楚子国。沙渠<br/>　　宜都郡吴置。统县三，户八千七百。<br/>　　夷陵夷道佷山<br/>　　南平郡吴置，以为南郡，太康元年改曰南平。统县四，户七千。<br/>　　作唐孱陵南安江安<br/>　　武陵郡汉置。统县十，户一万四千。<br/>　　临沅龙阳汉寿沅陵黚阳酉阳镡城沅南迁陵<br/>　　舞阳<br/>　　天门郡吴置。统县五，户三千一百。<br/>　　零阳溇中衮临澧澧阳<br/>　　长沙郡汉置。统县十，户三万三千。<br/>　　临湘攸下隽醴陵刘阳建宁吴昌罗蒲沂巴陵<br/>　　衡阳郡吴置，故属长沙。统县九，户二万三千。<br/>　　湘乡重安湘南湘西烝阳衡山连道新康益阳<br/>　　湘东郡吴置，故属长沙。统县七，户一万九千五百。<br/>　　酃茶陵临烝利阳阴山新平新宁<br/>　　零陵郡汉置。统县十一，户二万五千一百。<br/>　　泉陵有香茅，云古贡之以缩酒。祁阳零陵营浦洮阳永昌观阳营道春陵泠道应阳东界有鼻墟，云象所封。<br/>　　邵陵郡吴置。统县六。户一万二千。<br/>　　邵陵都梁夫夷建兴邵阳高平<br/>　　桂阳郡汉置。统县六，户一万一千三百。<br/>　　郴项羽义帝之邑。耒阳便临武晋宁南平<br/>　　武昌郡吴置。统县七，户一万四千八百。<br/>　　武昌故东鄂也。楚子熊渠封中子红于此。柴桑。有湓口关。阳新沙羡有夏口，对沔口，有津。沙阳鄂有新兴、马头铁官官陵<br/>　　安成郡吴置。统县七，户三千。<br/>　　平都宜春新谕永新安复萍乡广兴<br/>　　惠帝分桂阳、武昌、安成三郡立江州，以新城、魏兴、上庸三郡属梁州，又分义阳立随郡，分南阳立新野郡，分江夏立竟陵郡。怀帝又分长沙、衡阳、湘东、零陵、邵陵、桂阳及广州之始安、始兴、临贺九郡置湘州。时蜀乱，又割南郡之华容、州陵、监利三县别立丰都，合四县置成都郡，为成都王颖国，居华容县。愍帝建兴中，并还南郡，亦并丰都于监利。元帝渡江，又侨立新兴、南河东二郡。穆帝时，又分零陵立营阳郡，以义阳流人在南郡者立为义阳郡。又以广州之临贺、始兴、始安三郡及江州之桂阳，益州之巴东，合五郡来属，以长沙、衡阳、湘东、零陵、邵陵、营阳六郡属湘州。桓温又分南郡立武宁郡。安帝又侨立南义阳、东义阳、长宁三郡。义熙十三年，省湘州，长沙、衡阳、湘东、零陵、邵陵、营阳还入荆州。<br/>　　扬州<br/>　　案《禹贡》淮海之地，舜置十二牧，则其一也。《周礼》：「东南曰扬州。」《春秋元命包》云：「牵牛流为扬州，分为越国。」以为江南之气躁劲，厥性轻扬。亦曰，州界多水，水波扬也。于古则荒服之国，战国时其地为楚分。秦始皇并天下，以置鄣、会稽、九江三郡。项羽封英布为九江王，尽有其地。汉改九江曰淮南，即封布为淮南王。六年，分淮南置豫章郡。十一年，布诛，立皇子长为淮南王，封刘濞为吴王，二国尽得扬州之地。文帝十六年，分淮南立庐江、衡山二郡。景帝四年，封皇子非为江都王，并得鄣、会稽郡，而不得豫章。武帝改江都曰广陵，封皇子胥为王而以属徐州。元封二年，改鄣曰丹杨，改淮南复为九江。后汉顺帝分会稽立吴郡，扬州统会稽、丹杨、吴、豫章、九江、庐江六郡，省六安并庐江郡。献帝兴平中，孙策分豫章立庐陵郡。孙权又分豫章立鄱阳郡，分丹杨立新都郡。孙亮又分豫章立临川郡，分会稽立临海郡。孙休又分会稽立建安郡。孙皓分会稽立东阳郡，分吴立吴兴郡，分豫章、庐陵、长沙立安成郡，分庐陵立庐陵南部都尉，扬州统丹杨、吴、会稽、吴兴、新都、东阳、临海、建安、豫章、鄱阳、临川、安成、庐陵南部十四郡。江西庐江、九江之地，自合肥之北至寿春悉属魏。及晋平吴，以安成属荆州，分丹杨之宣城、宛陵、陵阳、安吴、泾、广德、宁国、怀安、石城、临城、春谷十一县立宣城郡，理宛陵，改新都曰新安郡，改庐陵南部为南康郡，分建安立晋安郡，又分丹杨立毗陵郡。扬州合统郡十八，县一百七十三，户三十一万一千四百。<br/>　　丹阳郡汉置。统县十一，户五万一千五百。<br/>　　建鄴本秣陵，孙氏改为建业。武帝平吴，以为秣陵。太康三年，分秣陵北为建鄴，改业为鄴。江宁太康二年，分建鄴置。丹杨丹杨山多赤柳，在西也。于湖芜湖永世溧阳溧水所出。江乘句容有茅山。<br/>　　湖熟秣陵<br/>　　宣城郡太康二年置。统县十一，户二万三千五百。<br/>　　宛陵侯相。彭泽聚在西南。宣城陵阳淮水出东北入江。仙人陵阳子明所居。安吴临城石城泾春谷孝武改春为阳。广德宁国怀安<br/>　　淮南郡秦置九江郡。汉以为淮南国，汉武帝置为九江郡。武帝改为淮南郡。统县十六，户三万三千四百。<br/>　　寿春成德下蔡义城西曲阳平阿有涂山。历阳全椒阜陵汉明帝时沦为麻湖。钟离故州来邑。合肥逡遒阴陵当涂古涂山国。东城乌江<br/>　　庐江郡汉置。统县十，户四千二百。<br/>　　阳泉舒故国，有桐乡。灊天柱山在南，有祠。皖寻阳居巢桀死于此。临湖襄安龙舒六故六国。<br/>　　毗陵郡吴分会稽无锡已西为屯田，置典农校尉。太康二年，省校尉为毗陵郡。统县七，户一万二千。<br/>　　丹徒故硃方。曲阿故云阳。武进延陵毗陵既阳无锡有磨山、春申君祠。<br/>　　吴郡汉置。统县十一，户二万五千。<br/>　　吴故国。具区在西。嘉兴海盐盐官钱唐武林山、武林水所出。富阳桐庐建德寿昌海庐娄<br/>　　吴兴郡吴置。统县十，户二万四千。<br/>　　乌程临安余杭武康。故防风氏国。东迁于潜有潜水。<br/>　　故鄣安吉原乡长城<br/>　　会稽郡秦置。统县十，户三万。<br/>　　山阴会稽山在南，上有禹冢。上虞有仇亭，舜避丹硃于此地。余姚有句余山在南。句章鄞有鲒埼亭。鄮始宁剡永兴诸暨<br/>　　东阳郡吴置。统县九，户一万二千。<br/>　　长山有赤松子庙。永康乌伤吴宁太末信安丰安定阳遂昌<br/>　　新安郡吴置。统县六，户五千。<br/>　　始新遂安黝歙海宁黎阳<br/>　　临海郡吴置。统县八，户一万八千。<br/>　　章安临海始丰永宁宁海松阳安固横阳<br/>　　建安郡故秦闽中郡，汉高帝五年以立闽越王。及武帝灭之，徙其人，名为东冶，又更名东城。后汉改为候官都尉，及吴置建安郡。统县七，户四千三百。<br/>　　建安吴兴东平建阳将乐邵武延平<br/>　　晋安郡太康三年置。统县八，户四千三百。<br/>　　原丰新罗宛平同安候官罗江晋安温麻<br/>　　豫章郡汉置。统县十六，户三万五千。<br/>　　南昌海昏新淦建城望蔡永修建昌吴平豫章彭泽艾康乐丰城新吴宜丰钟陵<br/>　　临川郡吴置。统县十，户八千五百。<br/>　　临汝西丰南城东兴南丰永成宜黄安浦西宁新建<br/>　　鄱阳郡吴置。统县八，户六千一百。<br/>　　广晋鄱阳乐安余汗鄡阳历陵葛阳晋兴<br/>　　庐陵郡吴置。统县十，户一万二千二百。<br/>　　西昌高昌石阳巴丘南野东昌遂兴吉阳兴平阳丰<br/>　　南康郡太康三年置。统县五，户一千四百。<br/>　　赣雩都平固南康揭阳<br/>　　惠帝元康元年，有司奏，荆、揭二州疆土广远，统理尤难，于是割扬州之豫章、鄱阳、庐陵、临川、南康、建安、晋安、荆州之武昌、桂阳、安成，合十郡，因江水之名而置江州。永兴元年，分庐江之寻阳、武昌之柴桑二县置寻阳郡，属江州，分淮南之乌江、历阳二县置历阳郡。又以周�创义讨石冰，割吴兴之阳羡并长城县之北乡置义乡、国山、临津并阳羡四县，又分丹阳之永世置平陵及永世，凡六县，立义兴郡，以表纪之功，并属扬州。又以毗陵郡封东海王世子毗，避毗讳，改为晋陵。怀帝永嘉元年，又以豫章之彭泽县属寻阳郡。愍帝立，避帝讳改建鄴为建康。元帝渡江，建都扬州，改丹阳太守为尹，江州又置新蔡郡。寻阳郡又置九江、上甲二县，寻又省九江县入寻阳。是时司、冀、雍、凉、青、并、兗、豫、幽、平诸州皆沦没，江南所得但有扬、荆、湘、江、梁、益、交、广，其徐州则有过半，豫州惟得谯城而已。明帝太宁元年，分临海立永嘉郡，流永宁、安固、松阳、横阳等四县，而扬州统丹阳、吴郡、吴兴、新安、东阳、临海、永嘉、宣城、义兴、晋陵十一郡。<br/>　　自中原乱离，遗黎南渡，并侨置牧司在广陵，丹徒南城，非旧土也。及胡寇南侵，淮南百姓皆渡江。成帝初，苏峻、祖约为乱于江淮，胡寇又大至，百姓南渡者转多，乃于江南侨立淮南郡及诸县，又于寻阳侨置松滋郡，遥隶扬州。咸康四年，侨置魏郡、广川、高阳、堂邑等诸郡，并所统县并寄居京邑，改陵阳为广阳。孝武宁康二年，又分永嘉郡之永宁县置乐成县。是时上党百姓南渡，侨立上党郡为四县，寄居芜湖。寻又省上党郡为县，又罢襄城郡为繁昌县，并以属淮南。安帝义熙八年，省寻阳县入柴桑县，柴桑仍为郡，后又省上甲县入彭泽县。旧江州督荆州之竟陵郡，及何无忌为刺史，表以竟陵去州辽远，去江陵三百里，荆州所立绥安郡人户入境，欲资此郡助江滨戍防，以竟陵郡还荆州。又司州之弘农、扬州之松滋二郡寄在寻阳，人户难居，并宜建督。安帝从之。后又省松滋郡为松滋县，弘农郡为弘农县，并属寻阳郡。<br/>　　交州<br/>　　案《禹贡》扬州之域，是为南越之土。秦始皇即略定扬越，以谪戍卒五十万人守五岭。自北徂南，入越之道，必由岭峤，时有五处，故曰五岭。后使任嚣、赵他攻越，略取陆梁地，遂定南越，以为桂林、南海、象等三郡，非三十六郡之限，乃置南海尉以典之，所谓东南一尉也。汉初，以岭南三郡及长沙、豫章封吴芮为长沙王。十一年，以南武侯织为南海王。陆贾使还，拜赵他为南越王，割长沙之南三郡以封之。武帝元鼎六年，讨平吕嘉，以其地为南海、苍梧、郁林、合浦、日南、九真、交趾七郡，盖秦时三郡之地。元封中，又置儋耳、珠崖二郡，置交趾刺史以督之。昭帝始元五年，罢儋耳并珠崖。元帝初元三年，又罢珠崖郡。后汉马援平定交部，始调立城郭置井邑。顺帝永和九年，交趾太守周敞求立为州，朝议不许，即拜敞为交趾刺史。桓帝分立高兴郡，灵帝改曰高凉。建安八年，张津为刺史，土燮交趾太守，共表立为州，乃拜津为交州牧。十五年，移居番禺，诏以边州使持节，郡给鼓吹，以重城镇，加以九锡六佾之舞。吴黄武五年，割南海、苍梧、郁林三郡立广州，交趾、日南、九真、合浦四郡为交州。戴良为刺史，值乱不得入，吕岱击平之，复还并交部。赤乌五年，复置珠崖部。永安七年，复以前三郡立广州。及孙皓，又立新昌、武平、九德三郡。蜀以李恢为建宁太守，遥领交州刺史。晋平蜀，以蜀建宁太守霍弋遥领交州，得以便宜选用长吏。平吴后，省珠崖入合浦。交州统郡七，县五十三，户二万五千六百。<br/>　　合浦郡汉置。统县六，户二千。<br/>　　合浦南平荡昌徐闻毒质珠官<br/>　　交趾郡汉置。统县十四，户一万二千。<br/>　　龙编苟漏望海[B231]�娄西于武宁硃鸢曲易<br/>　　交兴北带稽徐安定南定海平<br/>　　新昌郡吴置。统县六，户三千。<br/>　　麋泠妇人征侧为主处，马援平之。嘉宁吴定封山临西西道<br/>　　武平郡吴置。统县七，户五千。<br/>　　武宁武兴进山根宁安武扶安封溪<br/>　　九真郡汉置。统县七，户三千。<br/>　　胥浦移风津梧建初常乐扶乐松原<br/>　　九德郡吴置，周时越常氏地。统县八，无户。<br/>　　九德咸驩南陵阳遂扶苓曲胥浦阳都洨<br/>　　日南郡秦置象郡，汉武帝改名焉。统县五，户六百。<br/>　　象林自此南有四国，其人皆云汉人子孙，今有铜柱，亦是汉置此为界。贡金供税也。卢容象郡所居。硃吾西卷比景<br/>　　广州<br/>　　案《禹贡》扬州之域，秦末赵他所据之地。及汉武帝，以其地为交址郡。至吴黄武五年，分交州之南海、苍梧、郁林、高梁四郡立为广州，俄复旧。永安六年，复分交州置广州，分合浦立合浦北部，以都尉领之。孙皓分郁林立桂林郡。及太康中，吴平，遂以荆州始安、始兴、临贺三郡来属。合统郡十，县六十八，户四万三千一百二十。<br/>　　南海郡秦置。统县六，户九千五百。<br/>　　番禺四会增城博罗龙川平夷<br/>　　临贺郡吴置。统县六，户二千五百。<br/>　　临贺谢沐冯乘封阳兴安富川<br/>　　始安郡吴置。统县七，户六千。<br/>　　始安始阳平乐荔浦常安熙平永丰<br/>　　始兴郡吴置。统县七，户五千。<br/>　　曲江桂阳始兴含洭浈阳中宿阳山<br/>　　苍梧郡汉置。统县十二，户七千七百。<br/>　　广信端溪高要建陵新宁猛陵鄣平农城元谿临允都罗武城<br/>　　郁林郡秦置桂林郡，武帝更名。统县九，户六千。<br/>　　布山阿林新邑晋平始建郁平领方武熙安广<br/>　　桂林郡吴置。统县八，户二千。<br/>　　潭中武丰粟平羊平龙刚夹阳武城军腾<br/>　　高凉郡吴置。统县三，户二千。<br/>　　安宁高凉思平<br/>　　高兴郡吴置。统县五，户一千二百。<br/>　　广化海安化平黄阳西平<br/>　　宁浦郡吴置。统县五，户一千二百二十。<br/>　　宁浦连道吴安昌平平山<br/>　　武帝后省高兴郡。怀帝永嘉元年，又以临贺、始兴、始安三郡凡二十县为湘州。元帝分郁林立晋兴郡。成帝分南海立东官郡，以始兴、临贺二郡还蜀荆州。穆帝分苍梧立晋康、新宁、永平三郡。哀帝太和中置新安郡，安帝分东官立义安郡，恭帝分南海立新会郡。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1043-11155.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1043-11157.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1043.html" action-type="chapterComment" class="comment"><i></i>晋书章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

