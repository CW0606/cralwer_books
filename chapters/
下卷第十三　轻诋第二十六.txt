<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《世说新语》正文_下卷第十三　轻诋第二十六_刘义庆作品 - 维普阅读网</title>
<meta name="keywords" content="世说新语,世说新语原文,世说新语阅读,下卷第十三　轻诋第二十六全文,刘义庆作品" />
<meta name="description" content="世说新语原文阅读,下卷第十三　轻诋第二十六全文在线阅读,刘义庆作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-666-8557.html";
var nextpage="novel-read-666-8559.html";
var indexpage = "novel-chapter-666.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-666.html">世说新语</a></strong>
<strong><a href="novel-chapter-666.html">世说新语目录</a></strong>
<span>下卷第十三　轻诋第二十六</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-666-8557.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>下卷第十三　轻诋第二十六</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘义庆&amp;searchsubmit=yes"  target="_blank">刘义庆</a><span class="divide">|</span>发布时间：2014-10-21 21:48:13<span class="divide">|</span></p>
<div class="page-body">
<div class="page-content">
<p>　1王太尉问眉子：「汝叔名士，何以不相推重？」眉子曰：「何有名士终日妄语？」<br/><br/>　　2庾元规语周伯仁：「诸人皆以君方乐。」周曰：「何乐？谓乐毅邪？」庾曰：「不尔，乐令耳。」周曰：「何乃刻画无盐，以唐突西子也。」<br/><br/>　　3深公云：「人谓庾元规名士，胸中柴棘三斗许。」<br/><br/>　　4庾公权重，足倾王公。庾在石头，王在冶城坐，大风扬尘，王以扇拂尘曰：「元规尘污人！」<br/><br/>　　5王右军少时涩讷。在大将军许，王、庾二公后来，右军便起欲去，大将军留之，曰：「尔家司空、元规，复何所难？」<br/><br/>　　6王丞相轻蔡公，曰：「我与安期、千里共游洛水边，何处闻有蔡充儿？」<br/><br/>　　7褚太傅初渡江，尝入东，至金昌亭，吴中豪右，燕集亭中。褚公虽素有重名，于时造次不相识别。敕左右多与茗汁，少着粽，汁尽辄益，使终不得食。褚公饮讫，徐举手云：「褚季野。」于是四坐惊散，无不狼狈。<br/><br/>　　8王右军在南，丞相与书，每叹子侄不令，云：「虎□（犭屯）、虎犊，还其所如。」<br/><br/>　　9褚太傅南下，孙长乐于船中视之。言次，及刘真长死，孙流涕，因讽咏曰：「人之云亡，帮国殄瘁。」褚大怒，曰：「真长平生，何尝相比数，而卿今日作此面向人！」孙回泣向褚曰：「卿当念我！」时咸笑其才而性鄙。<br/><br/>　　10谢镇西书与殷扬州，为真长求会稽，殷答曰：「真长标同伐异，侠之大者。常谓使君降阶为甚，乃复为之驱驰邪？」<br/><br/>　　11桓公入洛，过淮、泗，践北境，与诸僚属登平乘楼，眺瞩中原，慨然曰：「遂使神州陆沈，百年丘墟，王夷甫诸人，不得不任其责！」袁虎率尔对曰：「运自有废兴，岂必诸人之过？」桓公凛然作色，顾谓四坐曰：「诸君颇闻刘景升不？有大牛重千斤，啖刍豆十倍于常牛，负重致远，曾不若一羸牸。魏武入荆州，烹以飨士卒，于时莫不称快。」意以况袁。四坐既骇，袁亦失色。<br/><br/>　　12袁虎、伏滔同在桓公府，桓公每游燕，辄命袁、伏。袁甚耻之，恒叹曰：「公之厚意，未足以荣国士，与伏滔比肩，亦何辱如之？」<br/><br/>　　13高柔在东，甚为谢仁祖所重。既出，不为王、刘所知。仁祖曰：「近见高柔，大自敷奏，然未有所得。」真长云：「故不可在偏地居，轻在角□（角弱）中，为人作议论。」高柔闻之，云：「我就伊无所求。」人有向真长学此言者，真长曰：「我实亦无可与伊者。」然游燕犹与诸人书：「可要安固。」安固者，高柔也。<br/><br/>　　14刘尹、江虨、王叔虎、孙兴公同坐，江、王有相轻色。虨以手歙叔虎云：「酷吏！」词色甚强。刘尹顾谓：「此是瞋邪？非特是丑言声，拙视瞻。」<br/><br/>　　15孙绰作列仙商丘子赞曰：「所牧何物？殆非真猪。倘遇风云，为我龙摅。」时人多以为能。王蓝田语人云：「近见孙家儿作文，道『何物真猪』也。」<br/><br/>　　16桓公欲迁都，以张拓定之业。孙长乐上表，谏此议，甚有理。桓见表心服，而忿其为异。令人致意孙云：「君何不寻遂初赋，而强知人家国事？」<br/><br/>　　17孙长乐兄弟就谢公宿，言至款杂。刘夫人在壁后听之，具闻其语。谢公明日还，问昨客何似，刘对曰：「亡兄门，未有如此宾客！」谢深有愧色。<br/><br/>　　18简文与许玄度共语，许云：「举君、亲以为难。」简文便不复答，许去后而言曰：「玄度故可不至于此！」<br/><br/>　　19谢万寿春败后，还，书与王右军云：「惭负宿顾。」右军推书曰：「此禹、汤之戒。」<br/><br/>　　20蔡伯喈睹睐笛椽，孙兴公听妓，振且摆折。王右军闻，大嗔曰：「三祖寿乐器，虺瓦吊，孙家儿打折。」<br/><br/>　　21王中郎与林公绝不相得。王谓林公诡辩，林公道王云：「着腻颜帢，□（纟翕）布单衣，挟左传，逐郑康成车后，问是何物尘垢囊！」<br/><br/>　　22孙长乐作王长史诔云：「余与夫子，交非势利，心犹澄水，同此玄味。」王孝伯见曰：「才士不逊，亡祖何至与此人周旋！」<br/><br/>　　23谢太傅谓子侄曰：「中郎始是独有千载！」车骑曰：「中郎衿抱未虚，复那得独有？」<br/><br/>　　24庾道季诧谢公曰：「裴郎云『谢安谓裴郎乃可不恶，何得为复饮酒！』裴郎又云：『谢安目支道林如九方皋之相马，略其玄黄，取其俊逸。』」谢公云：「都无此二语，裴自为此辞耳！」庾意甚不以为好，因陈东亭经酒垆下赋。读毕，都不下赏裁，直云：「君乃复作裴氏学！」于此语林遂废。今时有者，皆是先写，无复谢语。<br/><br/>　　25王北中郎不为林公所知，乃著论沙门不得为高士论，大略云：「高士必在于纵心调畅。沙门虽云俗外，反更束于教，非情性自得之谓也。」<br/><br/>　　26人问顾长康：「何以不作洛生咏？」答曰：「何至作老婢声！」<br/><br/>　　27殷觊、庾恒并是谢镇西外孙。殷少而率悟，庾每不推。尝俱诣谢公，谢公熟视殷，曰：「阿巢故似镇西。」于是庾下声语曰：「定何似？」谢公续复云：「巢颊似镇西。」庾复云：「颊似，足作健不？」<br/><br/>　　28旧目韩康伯：将肘无风骨。<br/><br/>　　29苻宏叛来归国，谢太傅每加接引。宏自以有才，多好上人，坐上无折之者。适王子猷来，太傅使共语。子猷直孰视良久，回语太傅云：「亦复竟不异人。」宏大惭而退。<br/><br/>　　30支道林入东，见王子猷兄弟，还，人问：「见诸王何如？」答曰：「见一群白颈乌，但闻唤哑哑声。」<br/><br/>　　31王中郎举许玄度为吏部郎，郗重熙曰：「相王好事，不可使阿讷在坐。」<br/><br/>　　32王兴道谓：谢望蔡霍霍如失鹰师。<br/><br/>　　33桓南郡每见人不快，辄嗔云：「君得哀家梨，当复不蒸食不？」</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-666-8557.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-666-8559.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-666.html" action-type="chapterComment" class="comment"><i></i>世说新语章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

