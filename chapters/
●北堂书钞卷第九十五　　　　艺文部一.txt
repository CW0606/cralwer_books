<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第九十五　　　　艺文部一_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第九十五　　　　艺文部一全文,虞世南作品" />
<meta name="description" content="北堂书钞原文阅读,●北堂书钞卷第九十五　　　　艺文部一全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9701.html";
var nextpage="novel-read-999-9703.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第九十五　　　　艺文部一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9701.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第九十五　　　　艺文部一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:59:39<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註经典一　　　　　　　　易二书三　　　　　　　诗四春秋五　　　　　　　　礼六<br/><br/>　　○经典一<br/><br/>　　圣人制作曰经贤者著述曰传「张华博物志云圣人制作曰经贤人著述曰传因记曰詁因章句曰注○今案俞本同近本博物志卷六文籍攷贤人作贤者无因记以下类聚五十五引上二句述作行御览六百八引曰传作曰记下二句作曰章句曰解曰论曰读陈本曰传下有记字餘同御览惟曰读作曰注」<br/><br/>　　五经则四海传记则四瀆「杨泉物理论云夫五经则四海也传记则四瀆也诸子涇渭也至於百川沟血畎澮苟能通阴阳之气达水泉之流以四海為归者溢焉○严氏校小注瀆瀆改四瀆今案御览六百八引物理论溢焉作皆有溢也餘同」<br/><br/>　　五经「白虎通云易尚书诗礼乐夫子定五经○今案此见白虎通五□篇陈本补注固改旧钞面目且有譌脱」六纬「汉书艺文志云五经六纬五纬经之也○今案陈俞本删五纬以下」七经「范曄后汉书张纯传纯案七经讖明堂图河閒古辟雍记欲具奏之会博士桓荣上言宜立辟雍帝乃许之○今案见范书卷六十五」六籍「班固东都赋云盖六籍所不谈前圣靡得而言焉谨案六籍六艺也○今案文选同谨案以下是永兴引申语陈俞本改艺為经则是李善注矣」三坟论三才之分「释名云三坟分也论三才之分天地人之始其体有三○今案陈本始误治毕校本释名释典艺篇据书钞类聚引作始旧钞合」九丘别九州之气「又云九丘丘区也区别九州之土气教化宜施也○今案陈本及毕校本释名同」五经為眾说之郛「杨子法言云天地為万物之郛五经為眾说之郛○今案陈俞本同考秦氏石研斋刊宋本杨子法言问神篇及御览六百八引杨子法言皆作万物郭眾说郛与本钞异」八索著素王之法「释名云八索索素也著素王之法若孔子圣而不王制此法者有八也○今案毕校本释名乃陈本同」五经為府藏「高彪集云杂艺為庖厨○今案俞本同陈本注内藏作库与标目异考本钞论书篇引高彪集仍作藏」六经為庖厨「傅干与苏文师书云六经為庖厨百家為异饌○今案陈俞本及傅节子辑本同」三坟為金玉五典為琴箏「抱朴子云□隐之士□□坟為金玉五典為琴讲肆為鐘鼓百家為笙簧○今案陈俞本肆作肄餘同考平津馆本抱朴子安贫篇及本九十八谈讲篇引抱朴子皆作肆与旧钞脗合肆亦通肄」<br/><br/>　　五经如路「释名云经经也如径路无所不通可常用也○王石华校以标目路误露旁勒未改今案毕校本释名及御览六百八引同陈本标目亦路误露」六艺皆通「淮南子云五行异气而皆和六艺异科而皆通○今案此见淮南子泰族训陈本科误用餘同明刻抱朴子本和作适调通作同道亦非」道义之渊海「抱朴子云正经為道义之渊海子书為增深之川流犹景星之佐三辰林薄之脾嵩岳者也○今案平津馆本继氏在金陵重定本尚博篇同俞本注内道误通」文章之渊府「傅子云诗之雅颂书之典謨文质足以相副翫之若近寻之若远浩浩乎文章之渊府也○严氏校补小注章字今案严辑本傅子乎下有其字御览六百八引傅子乎作焉餘同」<br/><br/>　　粲粲如宿落落如珠「顾子议训云三坟五典粲粲如列宿落落如连珠○王石华校祭祭改粲粲今案陈俞本议作仪餘同御览四百六十八引亦作仪玉函山房辑本则谓当作义训」<br/><br/>　　伏羲神农黄帝之书谓之三坟「孔安国尚书序云言大道也○今案书序及陈俞本同」少昊顓頊高辛唐虞之书谓之五典「孔安国尚书序云言常道也○今案书序及陈俞本同」洁净精微易教也「礼记经解篇谨案洁者不秽之名净者不动之称精微之言入秋毫○今案陈本无注俞本注内微误密又脱言八句」清明条达易教也「淮南子云清明条达易之教○今案淮南子泰族训及陈俞本同御览六百八引明误净」疏通知远书教也「礼记经解谨案书述唐虞之挹让著武之干戈是知前代久远之教也○今案陈本无注俞本作揖教作道」纯尨敦厚书教也「淮南子○今案陈俞本及御览六百八引尨俱作元非也考抱朴子泰族训纯尨作湻庞足徵旧钞之近古也」温柔敦厚诗教也「礼记经解○今案陈俞本同」恭俭揖让礼也「淮南子今案淮南子于泰族训及陈俞本下句皆作礼之為也又近本淮南子揖作尊」洁净精微而不贼则深於易者也「礼记经解郑注言深者既能以教又防其失○今案礼记郑注同陈本无注俞本删」<br/><br/>　　疏通知远而不诬则深於书者也温柔敦厚而不愚则深於诗者也属词比事而不则深於春秋者也恭俭庄敬而不烦则深於礼者也「并经解○严氏校诬上补不字今案俞本删」<br/><br/>　　说天者莫辨乎易「杨子法言○今案秦氏石研齐本寡见篇辨作辩餘同」说志者莫辨乎诗说事者莫辨乎春秋说体者莫辨乎礼「并杨子法言○今案石研斋本寡见篇说事者下有莫辩乎书说理者七字本钞為传写者夺去陈禹謨见旧钞不辞因改春秋為书字字句较通然如此则又漏说理者一句其失均耳」<br/><br/>　　易之失贼「经解云郑注云失谓不能节其教者也易精微爱恶相攻远近相取则不能容人近於伤害○今案礼记圣及陈本同」书之失诬「经解云郑注云书知远近诬也○王石华校标目经改诬今案礼记注同陈本併合上条以下皆然」诗之失愚「经解云郑注云诗敦厚近愚○今案礼记注同」春秋之失乱「经解云郑注云春秋习於战争之事故近乱○今案礼记注同」礼之失烦「经解云郑注云失谓不节其教者也○今案记注同陈本取孔疏失於烦苛四句直称郑注谬甚」<br/><br/>　　○易二<br/><br/>　　有太极是生两仪「易繫辞云易有太极是生两仪两仪生四象四象生八卦韩注云夫有必本於无太极者无称之称不可得而名取其有之所极况之太极也谨案两仪天地也四象春木夏火秋金冬水八卦乾坤之属者也○今案易韩注本作始取下无其字餘同谨案以下则永自加引申语也俞本夫有必句在况之太极也句下陈本增删尤多」<br/><br/>　　发挥於刚柔「易说卦云发挥於刚柔而生爻谨案发挥发散也此明刚柔发散发变相趋而生爻位○今案俞本同陈本多窜改」观变於阴阳「易说卦云观变於阴阳而立卦韩注曰卦则雷风相薄山泽通气拟象阴阳变化之体也○今案俞本同陈本多臆改」鉤深致远「易繫辞云探賾索隐处鉤深致远以定天下之吉凶成天下之舋舋者莫善乎蓍龟谨案亹亹大顺之貌此明蓍龟能探取妙賾索求隐处鉤引极深要殊远也○今案莫善二字见易正义疑古本亦有作善者陈俞本据周易近本改善為大恐非」<br/><br/>　　穷理尽性「易说卦云穷理尽性以至於命○今案陈俞本多增注」弥纶天下「易繫辞云故能弥纶天下之道○今案易繫辞及陈俞本皆作天地群书治要虞永兴与修其书而卷一引周易亦作弥纶天地知本钞作下乃传写者误笔耳」感而遂通「易繫辞云感而遂通天下之故○今案陈俞本多增注」幽赞神明「易说卦云昔者圣人之作易也幽赞於神明而生蓍参天两地而倚数观变於阴阳而立卦○严氏校补数字变下原衍化字亦涂去」寂然不动「易繫辞云易无无思也无為也寂然不动○今案陈俞本无注」见天下之賾「易繫辞云圣人有以见天下之賾而拟诸其形容象其物宜是故谓之象谨案賾深也妙也此圣人制易必有所以能见天下之深妙极理故以乾坤拟刚柔各有其万物各有所宜即是卦象也○今案俞本拟刚作则刚餘同陈本删谨案以下」<br/><br/>　　成天下之文「易繫辞云通其变遂成天下之文○今案陈俞本下作地阮校勘记云释文言天地一本作天下与旧钞合又考群书治要是虞永兴同修而卷一引易正作天下可知唐人所见易古本多作天下非止释文為然也」<br/><br/>　　上经象天下经叶歷「春秋说题辞云易者气之节含五精宣律歷上经象天下经叶歷也○今案御览六百九引说题辞同陈本叶误计」人更三圣世歷三古「汉书艺文志易道深矣人更三圣世歷三古○今案汉志同陈本标目圣误代小注不误」定吉凶「易繫辞云八卦定吉凶吉凶生大业谨案八卦既立则有得失故吉凶得定○今案陈本无注」示悔？「苏子云道阴阳示悔？莫过於易○今案陈俞本？作吝餘同御览六百八引子道作道？？？作吝考吝古文作乂？右影钞者误口為？耳」其旨远其辞文「易辞云其言曲而中其事肆而隐谨案圣人制易其旨趣远其文辞美随爻辞变动而委曲皆中其理百事皆显著也○严氏校补著字今案陈本脱谨案以下俞本亦无著字」<br/><br/>　　天下之至变「易繫辞云非天下之至变其孰能与於此谨案至极也孰谁也此明大易至极变通故能知天下之事若非此道谁能参与於此也○今案俞本删至极也二句同陈本删谨案以下改注孔疏」<br/><br/>　　天下之至精「易繫辞云非天下之至精其孰能与於此谨案至极也精微也孰谁也○今案陈俞本删谨案以下」易有圣人之道「易繫辞云易有圣人之道四焉以言者尚其辞以动者尚其变以制器者尚其象以卜筮者尚其占谨案此明圣人制易以显圣道令物慕尚也○今案俞本同陈本删谨案以下」<br/><br/>　　圣人以此洗心「易繫辞谨案此明圣人用大易之道洗涤己心及万物之心也○今案俞本心也下又增孔疏五句非也陈本并删谨案以下」<br/><br/>　　○书三<br/><br/>　　二帝之迹三王之义「春秋说题辞云尚书者二帝之迹三王之义所以推其期运明授命之际书之言信而明天地之精帝王之功者也○严氏校标目义改迹今案陈俞本授命作受授餘同初学记廿一引精作情御览百六九引说题辞正作精与旧钞合」<br/><br/>　　古之号令「汉书艺文志云书者古之号令号令於眾其言不立具则听受施行者弗晓古文应读尔雅故解古今语而可知也○今案近本汉志及陈俞本同」雅誥奥义「孔安国尚书序云雅正也奥深也○今案雅正二句是虞永兴引申语脱谨案二字耳陈俞本改增序文非也俞本又於雅正上增注云二字尤非」垂世立教「孔国安尚书序云足以垂世立教也○今案陈俞本有增注」恢弘至道「孔安国尚书序云故歷代宝之以為大训谨案此书多录政事堪為国家之轨则故曰大训也○今案俞本家上衍训字陈本删谨案以下」示以轨范「孔安国尚书序云典謨训誥誓命之文凡百篇所以恢弘至道示人主以轨范也○今案陈俞本将此小注移入上条」<br/><br/>　　○诗四<br/><br/>　　在心為志发言為诗「毛诗序○今案陈俞本同」在事為诗思虑為志「春秋辞云在事為诗未发為谋恬淡為心思虑為志故诗之為言志也○今案御览六百九引题辞及陈俞本同」诗者天地之精「又云诗者天地之精晨之度人心之操也○今案俞本同陈本及本钞则标目作地小注作文非是今改正御览六百九引说题辞亦作地惟脱人心句」诗者讽喻之声「郑玄六艺论云诗者絃歌讽喻之声也礼者序尊卑之制崇让合敬也○今案御览六百九引此论同严辑六艺论据书钞引喻作諭餘同陈本崇让句作崇敬让之节也俞本删礼者以下」<br/><br/>　　诗言志「尚书舜典云诗言志歌咏言孔安国传云在心為志发言為诗○今案陈俞本咏作永并删孔传以下考汉书艺文志引作咏与旧钞合」诗正言「汉书艺文志云诗以正言义之用也○今案见艺文志六艺类」可以兴可以观可以群可以怨「论语述而云小子何莫学夫诗诗可以兴可以观可以群可以怨孔安国注云兴引譬连类也俗之盛衰也群群居相切磋也怨怨刺上政○今案此见论语阳货非述而也磋今本作瑳阮校勘记云毛作磋俞本譬作物之盛作知盛」<br/><br/>　　成孝敬厚人伦美教化移风俗「毛诗序云吟咏情性以风其上谨案国史吟咏民下使改恶从善也○今案见关睢诗序谨案以下有譌脱」言之不足故嗟叹之「毛诗序云谨案此明诗人情感精深言不畅意故咨嗟慨叹用申其情也○今案见关睢诗序谨案以下则虞永兴引申语也陈本删去俞本脱谨案二字亦非」繫一人之本谓之风「毛诗序云是以一国之事繫一人之本谓之风谨案诸侯之诗名曰风一人天子也明谓诸侯為化无自专之道必统繫於天子名此為风风者优游动物之谓也○今案此关雎序俞本脱明字此误比游作柔餘同陈本删谨案以下」<br/><br/>　　形四方之风谓之雅「毛诗序云言天下之事形四方之风谓之雅谨案天子之诗名曰雅雅者整齐归一人之谓也天子之诗仪刑四方资於万国而用以為治也○今案见雎诗序俞本一下删人字资上更有之诗仪刑四方六字当是衍文耳」<br/><br/>　　上以风化下下以风刺上「毛诗序云云谨案上谓君王下谓臣民俱得用诗若上為化事在心从故云上以风化下下之风上理即难允若献替可否必须协调宫商託以歌咏依违譬諭感动君心故云下以风刺上也○今案此标目二句亦关雎诗序也俞本两故云句俱脱以字餘同」<br/><br/>　　自我化物则谓之风物由我正则谓之雅「周续之解毛诗云夫风雅者体同而自我化物则谓之风物由我正则谓之雅考之礼教其归不殊也○今案玉函山房辑本及陈俞本自作由餘同」六诗「周礼大师职云大师教六诗一曰赋二曰风三曰比四曰兴五曰雅六曰颂○今案周礼春官及陈俞本同」六义「毛诗序云故曰诗有六义焉一曰风二曰赋三曰比四曰兴五曰雅六曰颂○今案此见关雎诗序」<br/><br/>　　○春秋五<br/><br/>　　晋谓之乘楚谓之檮杌而鲁谓之春秋「孟子云晋谓之乘楚谓之檮杌而鲁谓之春秋者也○今案此春秋杜预序用孟子语也今孟子离申下篇无谓字而字」备三圣之度「春秋说题辞云春秋经文备三圣之度○今案初学记廿一引说题辞及陈俞本同」掌四方之志「周礼外史职云掌四方之志郑注曰志记也谓若鲁之春秋晋之乘楚之檮杌也○今案春官外史及陈本同又案此条之乘字以下及下条脩春以上旧钞為转写误者误移在上篇六义一条之下今改正」<br/><br/>　　采毫毛之美贬纤介之恶「说苑云夫子退脩春秋采毫毛之美贬纤介之恶事决王道备精加圣制上通於天而麟至此道之系於夫子也○今案近本说苑至公篇决作峡加作和道之系作天之知陈俞本删精加四字及此道句餘同」<br/><br/>　　贬当世君臣「汉书艺文志云春秋所贬大人当世君臣及末世口说流行○今案志贬下有损字餘同陈本有增删」录政治得失「桓子新论云诸儒覩春秋之记录政治之得失以為圣人复起当复作春秋也余谓之否何则前圣后圣未必相袭夫圣贤所陈皆同取道德仁义以為奇论异文而俱善可观者也○今案严辑全后汉文新论卷十四据书钞未改本引同俞本记作文餘同陈本记作文又删夫圣以下问经堂丛书辑新论系用陈俞本」<br/><br/>　　微而显志而晦「左氏云君子曰春秋之称微而显志而脢婉而成章尽而不污惩恶而劝善非圣人孰能脩之○今案左氏成十四年传及陈本同」明善恶察废兴「苏子云明善恶察废兴吐辞令莫过乎春秋○今案陈俞本脱此条考御览六百八引苏子察作著」博物尽变囊括古今「卢植奏事云邱明之传本末春秋博物尽变囊括古今苞裹人事○今案严辑全后汉文卢植此条据书钞引同陈俞本删本末二字苞裹作表里」文采若云月高深若山海「贺子云左氏之传史之极也文采若云月高深若山海○今案陈本同俞本删」振王道「徐貌穀梁注序云夫子感隐桓之事明将让之幽成振王道於无王故始自隐公所感而兴○今案俞本成作微餘同陈本明将六字作為作春秋四字又删故始二句玉函山房辑徐貌注系依陈本」<br/><br/>　　俟后圣「公羊传云制春秋之义以俟后圣以君子之為亦有乐乎此也何休注曰待圣汉之王以為法乐其贯於百王而不灭名与日月并行而不息也○今案见公羊哀十四年传陈本改引孔疏非矣以徐疏為孔疏尤误后学不浅」<br/><br/>　　所以章往考来情见乎辞「杜预春秋序云若夫制作之文所以章往考来情见乎也○今案近本春秋杜序同陈俞本有增改」言高则旨远辞约则义微「杜预春秋序云谨案春秋仲尼改旧史起褎贬太义言辞高大则旨远深若依史册旧文则辞言约少而其义趣微昧者也○今案俞本义趣作义意餘同陈本删谨案以下」<br/><br/>　　信以传信疑以传疑「穀梁云甲戌已丑陈侯鲍卒春秋之义信以传信疑以传疑陈侯以甲戌之日出己丑之日得不知死之日故举二日以包也○今案穀梁桓三年传及陈本同」<br/><br/>　　恶恶也疾始善善也乐终「又公羊云夏灭项孰灭之齐灭之喝為不言齐灭之為桓公讳也春秋為贤者讳君子之恶恶也疾始善善也乐终桓公尝有继绝存亡之功故君子為之讳也何注曰继绝立僖公也存亡存邢卫杞也○今案见公羊僖十七年传陈本脱何注以下」<br/><br/>　　名儒是非之议「王隐晋书云刘兆字延世以春秋一经三家殊途命世名儒是非之议纷然互為仇敌○今案御览六百一十引王晋书及俞本仇作讐餘同陈本删刘兆以下亦见本钞著述篇引」<br/><br/>　　道听涂说之书「袁淮正论云公羊高道听涂说之书欲以乡曲论圣人之经非其任也○今案陈俞本及御览六百八引袁正论曲下皆有之辨二字餘同」<br/><br/>　　左氏為大官厨公羊為卖饼家「魏略云严韩字公仲善於春秋公羊传时司隶钟繇不好公羊而好左氏以左氏為大官厨公羊為卖饼家故数与韩辨长短○今案陈俞本作汉脱数与句餘同御览四百六十四及六百一十引魏略韩作翰又魏志斐潜传注引作干餘同」<br/><br/>　　左氏膏肓「谢汉书何休作左氏膏肓○今案以下三条姚辑本汪辑本谢书脱陈俞本皆改注范书亦见本钞著述篇引郑元别传」公羊墨守「又云何休作公羊墨守○今案详上条」穀梁废疾「又云何休作穀梁废疾○今案详上条」鍼膏肓「范曄后汉书郑玄传玄鍼左氏膏肓○今案见范书卷六十五」<br/><br/>　　发墨守「又云郑玄传云发公羊墨守○今案详上条」诡辨之言「王隐晋书杜谓公羊穀梁诡辨之言又非先儒所说左氏○今案陈俞本脱左氏二字魏志杜畿传注引王隐晋书左氏下有未究邱明意句」相斫之书「魏略云鱼豢尝问愧喜左氏传喜曰左传相斫书耳不足精意也○今案陈俞本左上增入廿五字餘同御览六百一十引魏略愧作魏」<br/><br/>　　○礼六<br/><br/>　　礼本於太一「礼运云夫礼必本於太一分而為天地○今案礼记礼运同陈俞本有增注」礼必本於天「又云郑注圣人则天之明因地之利取法度於鬼神○王石华校命改明案陈俞本同」礼经国家定社稷「左氏云礼经国家定社稷序人民利后嗣者也○今案见左氏隐十一年传」礼守国家行正令「礼运云是故礼者君之大柄也郑注云柄所操以治事也○今案礼运无标目二句陈俞本皆改标大柄句删去正令七字窃疑当分二条转写者误合耳」礼者人之大端「礼运云○今案陈本同今礼运者上有义字」天之经也地之义也「左氏云先大夫子產曰夫礼天之经也地之义也杜预注经者道之常义者利之宜也○今案左氏昭廿五年传同」承天之道治人之情「礼运云夫礼先王以承天之道以治人之情者也○今案陈本同」苞阴阳「春秋说题辞云礼者所以设容明天地之体推弘动作与升降同苞阴阳俯仰屈信进退之度○今案陈俞本删礼者以下初学记十三引说题辞之体以上古微书卷十一所辑春秋说题辞推弘以下但作俯仰以信进退以度二句」<br/><br/>　　理万物「礼器云礼也者合於天时设於地利顺於鬼神合於人心理万物者也○今案礼记礼器及陈本俞本利皆作财」礼以明体「汉书艺文志六艺之文礼以明体书以广听春秋以断事○今案见艺文志六艺类」礼以道行「庄子云诗以道志书以道事以道行乐以道和易以道阴阳春秋以道名分其数散於天下而设於四国者百家之或称而道之○今案庄子天下篇四国作中国餘同陈本小注同惟标目作行道」<br/><br/>　　别同异明是非「曲礼上云夫礼所以别同异明非也○今案陈俞本同」定亲疏嫌疑「又云夫礼者所以定亲疏决嫌疑○今案陈俞本同」礼得则天下咸宜阴阳滋液「春秋说题辞云礼得则天下咸得厥宜阴阳滋液万物调四时和动静常明不可须臾隳也○王石华校以标目宜下衍礼得二字删之今案御览六百九引说题辞及陈俞本明作用又陈本物上空一格脱万字」<br/><br/>　　礼从宜使从俗「曲礼云郑注事不可常也晋士亡帅师侵齐闻齐侯卒乃还春秋善之牲币之属则当从俗所出也○今案曲礼注同俞本脱闻字陈本无注」班朝治军非不行「曲礼云班朝治军蒞官行法非礼威严不行○今案陈俞本同」教训正俗非礼不备「曲礼云分争辨讼非礼不决○今案陈俞本於分争上补入标目教训二句」<br/><br/>　　北堂书钞卷第九十五 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9701.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9703.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

