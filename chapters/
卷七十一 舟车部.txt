<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《艺文类聚》正文_卷七十一 舟车部_欧阳询作品 - 维普阅读网</title>
<meta name="keywords" content="艺文类聚,艺文类聚原文,艺文类聚阅读,卷七十一 舟车部全文,欧阳询作品" />
<meta name="description" content="艺文类聚原文阅读,卷七十一 舟车部全文在线阅读,欧阳询作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1000-9839.html";
var nextpage="novel-read-1000-9841.html";
var indexpage = "novel-chapter-1000.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1000.html">艺文类聚</a></strong>
<strong><a href="novel-chapter-1000.html">艺文类聚目录</a></strong>
<span>卷七十一 舟车部</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1000-9839.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷七十一 舟车部</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=欧阳询&amp;searchsubmit=yes"  target="_blank">欧阳询</a><span class="divide">|</span>发布时间：2014-11-22 20:18:57<span class="divide">|</span></p>
<div class="page-body">
<div class="page-content">
<p>○舟 车<br/><br/>　　◇舟<br/><br/>　　《易》曰：刳木为舟，剡木为楫，舟楫之利，以济不通。<br/><br/>　　《世本》曰：共鼓货狄作舟，［共鼓货狄，黄帝二臣。］<br/><br/>　　《尔雅》曰：舫，舟也，天子造舟，诸侯维舟，大夫方舟，士特舟，庶人乘柎，［造，比舡为桥也，维，连四舡也，方，并两舡也，特，单舡也，柎，编木以为渡也。］<br/><br/>　　韵集曰：鹢首，天子舡也，舡，船也，艘，海大舡也。<br/><br/>　　《山海经》曰：番禺始为舟。<br/><br/>　　又曰：有大人之国，坐而削舟。<br/><br/>　　《墨子》曰：弃作舟。<br/><br/>　　《广雅》曰：舰，大舡也，舫，艕舡也，蒙冲艑〈舟句〉〈舟庶〉舸舼艇艋，舟也。<br/><br/>　　《释名》曰：船，循也，循水而行也。<br/><br/>　　又曰：舟言周也，船上屋曰庐，象舍也，其上重室曰飞庐，在上故曰飞也。又在其上曰翟室，於中候望，若鸟雀人［《太平御览》七百六十八作之。］惊视也。<br/><br/>　　又曰：船三百斛曰刀，刀，貂也，短也，江南所为名，短而广安，不倾危也，二百斛已下曰艇，其形径艇，一人二人所乘行也。<br/><br/>　　又曰：外狭而长曰艨冲，以突敌曰船，自关而东，或谓之舟，方舟或谓之航，南楚江湘，凡船大者谓之舸，小舸谓之艖。<br/><br/>　　《说文》曰：舫，并船也。<br/><br/>　　《毛诗》曰：柏舟，共姜自誓也，卫世子共伯早死，其妻守义，父母欲夺而嫁之，誓而弗许，故作是诗以绝之也，汎彼柏舟，在彼中河。<br/><br/>　　又曰：二子乘舟，思伋寿也，卫宣公之二子，争相为死，国人伤而思之，而作是诗也，二子乘舟，汎汎其景，原言思子，中心养养。<br/><br/>　　又曰：汎汎杨舟，载沉载浮，既见君子，我心则休。<br/><br/>　　又曰：谁谓河广，曾不容刀。<br/><br/>　　《左传》曰：秦伯伐晋，济河焚舟，取王官及郊，晋人不出，遂自茅津济，封殽尸而还。<br/><br/>　　又曰：先轸朝问秦囚，公曰：夫人请之，吾舍之矣，先轸怒曰：武夫力而拘诸原，妇人暂而免诸国，隳军实而长寇雠，亡无日矣，不顾而唾，公使阳处父追之，及诸河，则在舟中矣。<br/><br/>　　又曰：齐侯与蔡姬，乘舟于囿，荡公，公惧变色，禁之不可，公怒归之，未之绝也，蔡人嫁之，齐侯以诸侯之师侵蔡，蔡溃。<br/><br/>　　又曰：吴伐楚，阳丐为令尹，卜战不吉，司马子鱼曰：我得上流，何故不吉。楚故司马令龟，我请改卜，令曰：鲂也以其属死之，楚师继之，尚大克之，吉，战于长岸，子鱼先，楚师继之，大败吴，获其乘舟馀皇。<br/><br/>　　又曰：冬，晋荐饥，使乞籴于秦，秦输粟于晋，自雍及绛相继，命之曰汎舟之役。<br/><br/>　　又曰：晋楚将战，赵婴齐使其徒，先具舟于河，故败而先济也。<br/><br/>　　太公《六韬》曰：殷君喜为酒池，回船牛饮者三千人。<br/><br/>　　又曰：武王伐殷，先出於河，吕尚为后将，以四十七艘船济於河。<br/><br/>　　《周书》曰：周成王时，於越献舟。<br/><br/>　　文字曰：舟浮江海，不为莫乘而沉，君子行道，不为莫知而止。<br/><br/>　　《邓析书》曰：同舟涉海，中流遇风，救患若一，所忧同也。<br/><br/>　　《家语》曰：舟非水不行，水入则舟没，君非民不治，民犯上则君危，［事具人部鉴戒篇。］<br/><br/>　　《庄子》曰：藏舟於壑，藏山於泽，谓之固矣，然则夜半有力者负之而走，昧者不知也。<br/><br/>　　又曰：水之积也不厚，则负其大舟也无力，覆杯水於坳堂之上，则芥为之舟，置杯焉则胶，水浅而舟大也。<br/><br/>　　《楚辞》曰：美要妙兮宜脩，沛吾乘兮桂舟。<br/><br/>　　又曰：桂棹兮兰枻，斫冰兮积雪。<br/><br/>　　《吕氏春秋》曰：荆有次非者，得宝剑，涉江至中流，有两蛟夹绕其船，次非拔剑赴江，刺蛟杀之，舟中之人皆活，荆王闻之，仕以执圭，［事具军器部剑篇。］<br/><br/>　　又曰：伍员如吴，过於荆，至江上，欲涉，见一丈人刺小船，方将渔，从而请焉，丈人渡之。<br/><br/>　　《淮南子》曰：乌号之弓，谿子之弩，不能无弦而射，越舲蜀艇，不能无水而浮。<br/><br/>　　又曰：汤武圣主也，而不能与越人乘舲舟而浮於江湖。<br/><br/>　　又曰：楚人有乘船而遇大风者，波至而恐，自投於水，非不贪生而畏死也，惑於死而反忘生也。<br/><br/>　　又曰：龙舟鹢首，浮吹以虞，此游於水也。<br/><br/>　　又曰：公孙龙在赵时，谓弟子曰：人而无能者，龙弗能与游，有客衣褐带素而见曰：臣能呼，公孙龙顾谓弟子曰：门下故有能呼者，对曰：无，公孙龙曰：与之弟子之籍，后数日，往说燕王，至於河上，而航在水汜，使善呼者呼之而航来。<br/><br/>　　《说苑》曰：襄城君始封之日，衣翠衣，带玉剑，履缟舄，立乎流水之上，大夫庄辛过而说之曰：原把君之手，其可乎，襄城作色不言，庄辛迁延称曰：君独不闻鄂君之遇越人乎，鄂君方汎舟於新波之上，乘青翰之舟，张翠羽之盖，会鼓锺之音，越人拥楫而歌曰：今夕何夕兮，褰州水流，今日何日，得与王子同舟，山有木兮木有枝，心悦君兮君不知，於是鄂君揄袂而拥之，举绣被而覆之，襄城乃奉手进之。<br/><br/>　　《列女传》曰：赵简子南击荆，至河津，津吏醉卧，不能渡，简子怒，将杀之，津吏之女，乃持楫而前走曰：妾父闻君王将渡，恐风波之起，水神动骇，故祷祀九江三淮之神，不胜杯杓馀沥，醉於此，君命诛之，原以微躯易父之死，简子将渡，用楫少一人，操楫曰：妾居河济之间，习舟楫之事，原备员持楫，简子遂与操度，中流奏河激之歌，简子乃聘为夫人，［事具水部津篇。］<br/><br/>　　郭林宗别传曰：林宗游洛阳，始见河南尹李膺，膺大奇之，遂相友善，於是名震京师，后归乡曲，衣冠诸儒，送至河上，车数千两，林宗唯与李膺同舟而济。众宾望之，以为神仙焉。<br/><br/>　　枹朴子曰：琼艘瑶楫，无涉川之用，金弧玉弦，无激矢之能，是以介絜而无政事者，非拨乱之器，儒雅而乏治略者，非翼亮之士。<br/><br/>　　又曰：欲以弊药必规升腾者，何异策蹇驴而欲寻追风，棹蓝舟而欲济大川。<br/><br/>　　《韩子》曰：千钧得舡则浮，锱铢失舡则沉，非千钧轻而锱铢重也，有势之与无势也。<br/><br/>　　《孙卿子》曰：君者舟也，庶人者水也，水则载舟，水则覆舟。<br/><br/>　　冲波传曰：孔子使子贡，久而不来，孔子谓弟子占之，遇鼎，皆言无足不来，颜回掩口而笑，子曰：回也哂，谓赐来也，曰：无足者，乘舟而来至矣，清旦朝，子贡朝至，验如颜回之言。<br/><br/>　　《汉书》曰：薛广德为御史大夫，秋，上祭宗庙，出东便门，欲御楼船，广德当乘舆车，免冠顿首谏，宜从桥，诏曰：大夫冠，广德曰：陛下不听臣，臣自刎，以血污车轮，上不悦，先驱光禄大夫张猛进曰：臣闻主圣臣直，乘船危，就桥安，圣主不乘危，御史大夫言可听，上曰：晓人不当如是耶，乃从桥。<br/><br/>　　《物理论》曰：夫工匠经涉河海，为〈舟向〉［按集韵，当作〈舟句〉。］〈舟鹿〉以浮大川，皆成乎巧手，出乎圣意。<br/><br/>　　杨子《法言》曰：舍舟航而济乎渎者，末矣，舍五经而济乎道者，末矣，乘国者其如乘航乎，航安则民斯安矣。<br/><br/>　　《东观汉记》曰：第五伦为会稽守，为事徵，百姓攀辕扣马呼曰：舍我何之，第五伦密委去，百姓闻之，乘船追之，交错水中，其得民心如此。<br/><br/>　　张璠《汉记》曰：梁冀第池中舡，无故自覆，问掾朱穆，曰：舟所以济渡万物，不施游戏也，而今覆者，天戒将军当济渡万民，不可长念乐游而已。<br/><br/>　　《华阳国志》曰：初楚顷襄王时，遣将庄蹻，从沅水伐夜郎，将军至且兰，椓船於岸而步战，既灭夜郎，因留王滇池，以且兰有椓船牂牁处，乃改其名为牂牁。牂牁地多雨潦，俗好巫鬼禁忌。<br/><br/>　　《魏志》曰：邓哀王冲，字仓舒，少聪察歧嶷，生五六岁，智意所及，有若成人，孙权曾致象，太祖欲知其斤重，访之群下，咸莫能出其理，冲曰：置象大船之上，而刻其所至，称物以载之，则立可知矣，太祖大悦，即施行。<br/><br/>　　《吴书》曰：陆逊破曹休，当还西陵，公卿并会，为逊祖道，上赐逊御船一舫，缯采舟梁。<br/><br/>　　王隐《晋书》曰：顾荣徵侍中，见王路塞绝，便乘舡而还，过下邳，遂解舫为单舸，一日一夜，行五六百里，遂得免。<br/><br/>　　《吴志》曰：周瑜逆曹公，部将黄盖，取蒙冲斗舰十艘，实以薪草，膏灌其中，裹以帷幕，上建牙旗，同时发火，时风猛火盛，延烧岸上营，曹公军退败。<br/><br/>　　又曰：吕蒙袭关羽，至寻阳，尽伏精兵於构慁中，使舡中摇橹作商贾服，昼夜兼行，故羽不闻知，遂到南郡。<br/><br/>　　又曰：董袭讨黄祖，祖横两蒙冲，夹守沔口，以栟榈大绁，系石为矴，袭与陵统，俱为前部，各将敢死百人，人被两铠，乘大舸，突入蒙冲里，身以刀断两绁，蒙冲乃横流，大兵遂进。<br/><br/>　　又曰：将军贺齐，性奢，所乘船，雕刻丹镂，青盖绛襜，蒙冲斗舰之属，望之若山。<br/><br/>　　又曰：甘宁厨下儿有过，走投吕蒙，蒙出还宁，宁许蒙不杀，还舡，缚置桑树，自射杀之，敕舡人更增舸缆，解衣卧舡中，蒙怒，欲攻宁，蒙母谏乃止。<br/><br/>　　晋宫阁记曰：池中有紫宫舟升进舟曜阳舟飞龙舟射猎舟，灵芝池有鸣鹤舟指南舟，合利池有云母舟无极舟，都亭池有常安舟。<br/><br/>　　杜兰香别传曰：香降张硕，硕既成婚，香便去，绝不来，年馀，硕船行，忽见香乘车於山际，硕不胜惊喜，遥往造香，见香悲喜，香亦有悦色，言语顷时，硕欲登其车，其婢举扞之，嶷然山立，硕复欲车前上，车奴攘臂排之，於是遂退。<br/><br/>　　《晋中兴书》曰：建兴九［按当作元。］年冬，左将军王敦，遣振威将军周［《太平御览》七百七十周下有访字，此脱。］广武将军赵诱，受陶侃节度，征蜀贼杜弢，大战，蜀贼以结槔打没侃二十馀艘，人皆投水。<br/><br/>　　义熙起居注曰：卢循新作八槽舰九枚，起四层，高十馀丈。<br/><br/>　　荆州土地记曰：桓宣穆遣人寻庐山，上有一湖，中有败艑。<br/><br/>　　《江表传》曰：刘备进驻鄂县之樊口，诸葛亮诣吴未还，备闻曹公军下，恐惧，日遣逻吏於水次候权军，吏望见周瑜船，驰还白备，备曰：何以知非青徐军耶，吏对曰：以船知之，备遣人慰劳瑜，瑜曰：有军任，不得委署，傥能屈威，副其所望，备谓张飞关羽曰：彼欲致我，我今自讬於东而不往，非同盟之意也，乃乘单舸往见瑜，问曰：今拒曹公，深为得计，战卒有几，瑜曰：三万人，备曰：恨少，瑜曰：此自足用，豫州但观瑜破之。<br/><br/>　　沈约《宋书》曰：垣护之随王玄谟入河，玄谟攻滑台，护之三百舸为前锋，进据右济，右济在滑台西南百二十里，玄谟败退，不暇报护之，及护之间知，而虏悉已牵玄谟水军大艚，连以铁钅巢三重，欲以绝护之还路，护之中流而下，每至铁钅巢，辄以长柯斧断之，虏不能禁，唯失一舸。<br/><br/>　　宋元嘉起居注曰：有司奏，初杨州刺史王弘上会稽，从事韦诣解列，先风间［《太平御览》七百七十一作闻。］馀姚令何玢之，造作平床一，乘船舴艋一艘，精丽过常，用功兼倍，请免玢今官，诏可其奏。<br/><br/>　　《异苑》曰：檀道济，元嘉中，镇寻阳，入伏诛，道济未下少时，有人施罟於柴桑江，收之，得大船，孔凿若新，使匠作舴艋，勿如折斧，［四字《太平御览》七百七十一作勿斫二字。］工人误截两头，以为不祥，杀三巧手，欲以塞愆，匠违约加斫，凶兆先遘矣。<br/><br/>　　《临海记》曰：白鹄山有湖，湖中有一石舴艋。<br/><br/>　　【诗】梁江禄津渚败船诗曰：可爱木兰资，可怜丹桂质，逐浪徒言是，乘风还自失，草蔓〈舟習〉长埋，沙巨舷难出，陆沉成许去，无复乘流日。<br/><br/>　　梁王筠咏轻利舡应临汝侯教诗曰：君侯饰轻利，摇荡迈飞云，凌波漾鹢采，映水焕蛟文，电流已冠绝，鸟逝复超群，倏忽方千里，恋兹歧路分。<br/><br/>　　陈张正见后湖汎舟诗曰：上苑奢行乐，沧池聊薄游，汎荷分兰棹，沉槎触桂舟，残虹收度雨，缺岸上新流，欲知有高趣，长杨送麦秋。<br/><br/>　　又别韦谅赋得江湖汎别舟诗曰：千里寻阳岸，三翼木兰船，鹢汎青凫后，鸡鸣白鹭前，涵花没浅缆，带叶动深船，不言朝夕水，独自限神仙。<br/><br/>　　又与钱玄智汎舟诗曰：高门事休沐，朝野恣逢迎，还乘金谷水，俱望洛阳城，舟移津女渡，楫动渭桥横，风高雁已落，雨霁水还清，叶尽桐门净，花秋菊岸明，欲奏江南曲，聊习棹歌行。<br/><br/>　　【赋】晋棘［《初学记》二十五，《太平御览》七百七十作枣。］据船赋曰：嘉圣主之神化，理通微而达幽，棹民氓之隔塞，愍王教之不周，立成器以备用，明垂象以造舟，济渡汲之绝轨，越巨川之玄流，运重固之滞质，虽载沉而必浮，且论器而比象，似君子之淑清，外质朴而无饰，内空虚以受盈，不辞劳而恶动，不偷安以自宁，且其行无辙迹，止无所根，不疾而速，忽若驰奔。<br/><br/>　　【赞】晋王叔之舟赞曰：涂则骋车，水惟用舟，弱楫轻棹，利涉济求，缅彼渔人，鼓枻清讴。<br/><br/>　　【铭】后汉李尤舟楫铭曰：舟楫之利，譬犹舆马，载重历远，以济天下，相风视波，穷究川野，安审惧慎，终无不可。<br/><br/>　　◇车<br/><br/>　　春秋《命历序》曰：人皇九头，驾六提羽，乘云车，使风雨。<br/><br/>　　《礼斗威仪》曰：山车垂句，山车者，自然之车也，句者曲也，不揉治而自员曲，故言垂句。<br/><br/>　　《孝经援神契》曰：德至山陵，则山出根车，［根车，应载养万物也。］<br/><br/>　　括地图曰：奇肱民能为车，从风远行，汤时西风久，奇肱车至於豫州，去玉门四万里，［事具天部风篇。］<br/><br/>　　《管子》曰：奚仲之为车也，方圜曲直，皆中规矩钩绳，故机捉相得，成器坚固，主犹奚仲也，言词动作，皆中术数，故众理相当，上下相亲，巧者奚仲之所以为器也，主之所以为治也，斫削者斤刀也，故曰奚仲之巧非斫削。<br/><br/>　　古史考曰：黄帝作车，引重致远，少昊时，略加牛，禹时，奚仲加马。<br/><br/>　　《释名》曰：车古者曰车，声如居，言行所以居人也，今曰车，车，舍也，行者所以若居舍也。<br/><br/>　　《史记》曰：封禅为蒲轮车，恶伤土石草木。<br/><br/>　　《尚书大传》曰：古之帝王者，必有命民，民能敬长怜孤，取舍好让，举事力者，君命，然后得乘饰车骈马文锦，未有命者，不得衣，不乘车，车衣者有罚。<br/><br/>　　《淮南子》曰：见飞蓬转而为车，以类取之也。<br/><br/>　　《贾谊书》曰：古之为路舆也，盖圜以象天，二十八橑，以象列星，轸方以象地，三十辐以象月，故仰则观天文，俯则察地理，前规睹则鸾和之响，四时之运，此乃舆教之道也。<br/><br/>　　应劭汉仪曰：天子法驾，所乘曰金根车，驾六龙，以御天下也，有五色安车，有五色立车，各一，皆驾四马，是为五时副车。<br/><br/>　　《风俗通》曰：车一两，谓两两相与体也，原其所以言两者，箱装及轮，两两而耦，故称两尔。<br/><br/>　　《大戴礼》曰：王升车则闻鸾和之声，是以非僻之心，无自入也，在衡为鸾，在轼为和，马行而鸾鸣，鸾鸣而和应，其声曰和，和则敬，此御之节也。<br/><br/>　　《周书·王会》曰：成王时，白州献比闾者，其叶若羽，伐其木以为车，终日行。<br/><br/>　　汉杂事曰：古诸侯贰车九乘，秦灭九国，兼其服，故大驾属车八十一乘，尚书御史乘之，最后一车悬豹尾，以前皆似省中。<br/><br/>　　《白虎通》曰：制车以步，故立乘，天子大路，路，大也，道也，正也，君至尊，制度大，所以行道德之正也，诸侯路车，大夫轩车，士饰车。<br/><br/>　　《礼记》：有若曰：晏子一狐裘三十年，遣车一乘，国君七个，遣车七乘，大夫五个，遣车五乘，晏子焉知礼。<br/><br/>　　又曰：兵车不式，武车緌旌，德车结旌。<br/><br/>　　《左传》曰：齐郑盟于石门，寻卢之盟也，郑伯之车偾于济。<br/><br/>　　又曰：公孙阏与颖考叔争车，颖考叔挟辀而走。<br/><br/>　　又曰：天王使家父求车，非礼也，诸侯不贡车服，天子不私求财。<br/><br/>　　又曰：狄人灭卫，齐侯使公子无亏戍曹，［曹，卫下邑。］归公乘马，祭服五称，归夫人鱼轩。<br/><br/>　　又曰：奚仲为夏车正。<br/><br/>　　又曰：晋侯使张骼辅跞致楚师，求御于郑，郑人卜，宛射犬吉，子太叔戒之曰：大国之人，不可与也，对曰：无有众寡，其上一也，太叔曰：培塿无松柏，二子在幄，坐射犬于外，既食而后食之，使御广车而行，已皆乘乘车，将及楚师，而后从之乘，皆踞转而鼓琴，近，不告而驰之。<br/><br/>　　又曰：庆封来奔，献车于季武子，美泽可以鉴，展庄叔见之曰：车甚泽，人必瘁，宜其亡也。<br/><br/>　　又曰：针適晋，其车千乘，书曰：秦伯之弟针出奔晋，罪秦伯也。<br/><br/>　　《论语》曰：升车必正立执绥，车中不内顾，不疾言，不亲指。<br/><br/>　　《家语》：孔子曰：自南敬叔之乘我车也，而道加行。<br/><br/>　　又曰：孔子適卫，子矫仆，灵公与夫人南子同车出，令官者雍渠骖乘，使孔子为次车，游过市，孔子耻之。<br/><br/>　　《孔丛子》曰：孔子使宰予于楚，楚昭王以安车象饰遗孔子，宰予曰：夫子无以为也，王曰：何，对曰：臣自侍卫夫子已来，窃见其言不离道，动不遗仁，贵义尚德，清素好俭，妻不服采，妾不衣帛，车器不雕，马不食粟，若夫观物之丽靡，窈妙之浮音，夫子过之弗听也，故臣知夫子之不用车也。<br/><br/>　　《晏子》曰：齐人好击毂相犯以为乐，禁之不止，晏子为新车良马出，与其人相犯，曰：击毂者不祥，下车而去之，然后国人不为。<br/><br/>　　《尸子》曰：文轩六駃，是［《太平御览》七百七十三作题。］无四寸之键，则车不行，小亡则大者不成也。<br/><br/>　　《庄子》曰：秦王有疾，召医，破痈溃痤者，得车一乘，舐痔者得车五乘，所治愈多。<br/><br/>　　蔡邕《独断》曰：凡乘舆车，皆［原讹背，据冯校本改。］羽盖金华。又黄屋左翿金飐，黄屋者，盖以黄为里也，左翿者，以旄牛尾为之，大如斗，在左騑马头上，金飐者，马冠也。<br/><br/>　　【诗】梁戴嵩车马诗曰：巩洛风尘处，冠盖相喷噎，多称魏其冷，竞随田蚡热，轮趣白虎第，珂聚黄金穴，献酒悉蒲陶，詶言尽飞铁，东都蛇已铸，西山绶应结，朝集类蒸烟，晚至如吹雪，子云尔何事，门巷无车辙。<br/><br/>　　【铭】后汉冯衍车铭曰：乘车必护轮，治国必爱民，车无轮安处，国无民谁与。<br/><br/>　　后汉崔骃车左铭曰：虞夏作车，取象机衡，君子建左，法天之阳，正位受绥，车不内顾，尘不出轨，鸾以节步，彼言不疾，彼指不躬，玄览于道，永思厥中。又车右铭曰：择御卜右，采德用良，询纳耆老，于我是匡，惟贤是师，惟道是式，箴阙旅贲，内顾自敕，匪望其度，匪愆其则，越戒敦俭，礼以华国。<br/><br/>　　又车后铭曰：敬其在路，体貌思恭，望衡顾毂，允慎兹容，无或好失，匪盘于游，顾省厥遗，虎尾斯求，昭德塞违，抑盈以无，虽有三晋，咸然若虚。<br/><br/>　　后汉李尤小车铭曰：员盖象天，方舆则地，轮法阴阳，动不相离，合之嗛嘘，疏达开通，两辎障邪，尊卑是从，輗軏之用，信义所同。<br/><br/>　　又天軿车铭曰：奚氏本造，后裔饰雍，轮以代步，屏以从容，轮軿并合，出入周通，追仁赴义，惟礼是恭。<br/><br/>　　《艺文类聚》　唐·欧阳询</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1000-9839.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1000-9841.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1000.html" action-type="chapterComment" class="comment"><i></i>艺文类聚章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

