<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百二十四　　武功部十二_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百二十四　　武功部十二全文,虞世南作品" />
<meta name="description" content="北堂书钞原文阅读,●北堂书钞卷第一百二十四　　武功部十二全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9730.html";
var nextpage="novel-read-999-9732.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百二十四　　武功部十二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9730.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百二十四　　武功部十二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:49:51<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註戟三十九　　　　　　　矟四十鉤四十一　　　　　斧鉞四十二殳四十三　　　　　　　棒四十四弹四十五<br/><br/>　　○戟三十九<br/><br/>　　神名大将「太公兵法云戟神名大将○洪氏校明改名今案御览三百五十二引太公兵法及陈俞本戟下有之字」為五兵「风土记云戟為五兵雄盖取於威奋○今案御览三百五十三引周处风土记无雄盖以下有奋扬俯仰句陈俞本将下条併入此亦非也考史记司马相如传索隐引周处风土记有戟為五兵雄句」<br/><br/>　　长丈三「又云戟长一丈三尺奋扬俯仰乍跪乍立兼五兵而能乃谓之名人也○今案见风土记与上引御览同」阔半寸「周礼云戟阔寸有半寸内三之胡四之援五之○王石华校以原钞叠半字改寸五下补之字钱氏覆校阔改广岂忘永兴之避煬帝讳耶今案项墨林宋本考工记冶氏职同」除残恶「焦赣易林云明夷之未济桃弓苇戟除残去恶惊人服之○洪氏校韩改赣补未字残字今案御览三百四十七引易林无明夷句人服句陈俞本末句作敌人执服餘同」戒非常「李尤戟铭云鼓戟之设以戒非常秉执操持耶暴是防○钱氏校补暴字今案百三家本李集脱戟铭考御览三百五十三引同」左手為龙右手為虎「风土记云用执戟之法交軹相向左手為龙右手為虎○今案御览三百五十三引周处风土记注执作双餘同陈俞本用上有注曰言三字」甘寍舞「吴书云凌统怨甘寍杀其父不与相见常於吕蒙座酒酣统乃用刃舞寍起曰寍能双戟舞蒙曰能操刀未若蒙之巧也因持盾以身分之○王石华校巧也下删蒙之功也四字今案类聚三十三引吴书凌作陵相见以下别引二句座作舍无寍虽五字持作採刀餘同御览五百七十四引亦作陵无操刀二字盾作楯分作蔽餘亦同钞百二十二刀篇引及陈俞本俱作凌」<br/><br/>　　太祖舞戟「孙盛异同杂语云祖常私入中常侍张让室让觉之乃舞戟於庭○今案御览三百五十三引作难语陈俞本与原钞同考孙盛杂语亦名三国异同评隋志未著录」<br/><br/>　　奋戟下鬬「说苑云孔子之宋匡人简子将杀阳虎孔子似之甲士围孔子之舍子路怒奋戟将下鬬孔子止之也持□□□○今案王謨本杂言篇匡下无人字围上衍以字持作诗此下有书之不习礼乐礼之不修也等句陈俞本改引家语」<br/><br/>　　持戟挑战「汉书云项羽合壮士与汉王挑战汉有善骑射曰娄烦輒射杀之羽大怒自披甲持戟挑战娄顷欲射之羽嗔目叱之娄烦目不能视手不能发○钱氏校补射者字披字战字欲改羽今案汉书三十一项羽传与汉王挑作出挑娄作楼餘同陈俞本两能字作敢餘照改」<br/><br/>　　执戟殿旁「东方朔传武帝坐未央前殿天雨新止朔执戟在殿阶旁○钱氏校肺改朔两改雨今案御览三百五十二引东方朔传阶作陛陈俞本已照改无旁字又初学记廿八引东方朔别传无阶字旁作上」<br/><br/>　　横戟当马「战国篇策云齐王建入朝於秦雍门司马横戟当马前曰所為立王者為社稷王何以去社稷而入秦○今案近本齐策作為社稷耶為王耶王曰為社稷司马曰為社稷立王即接末句元吴师道补注国策删横戟四字餘与近本同惟陈俞本与原钞同」<br/><br/>　　操戟立门「晏子云景公饮酒移於司马穰且之家穰且介冑操戟立於门日铺席陈簠簋者有人臣不敢与焉○钱氏校分曹改介胃簋下补者有二字是也今案管子内篇杂上及陈俞本作荐席餘同」<br/><br/>　　持戟勒门「续汉书云杨仁待詔补北宫卫士合引见上便宜十二事皆当时急务及帝崩时诸马贵盛各争欲入宫仁被甲持戟严勒门卫莫敢轻进○今案初学记十七引汉书无令引至急务十四字马作国姚辑汪辑本亦脱此十四字汪太更脱士字陈俞本脱待字仍作马餘与初学记同」<br/><br/>　　吕布射戟「英雄记云刘备屯小沛袁术遗将纪灵攻备久之吕布曰布不好鬬好解鬬耳於营中举一戟言诸君观布射戟小支一发中者君当解去不中可留鬬举弓射戟言诸君观布私小支○今案御览七百四十六引英雄记无小沛句中举作门植餘同　　　钦定图书集成交谊典卷百十三引英雄记有小沛句两好字作喜陈俞本字句亦微异」<br/><br/>　　王胡缚戟「王隐晋书云马咸為成都王前锋领陆战攻长沙王所领冠军司马王胡率眾讨咸於马市咸牢不动胡乃使数十骑下马缚戟於鞍而合向咸又使数十骑各刺所放马马惊奔咸军即坏○钱氏校云案缚字有误今案御览卷八百九十五引堊晋书陆四字所领作所统牢作坚此永兴改牢避文帝讳也原钞脱沙王冠怀四字又缚戟六字误安头放领四字已据御览订正方知缚戟不误钱特末考耳陈俞本领陆四字作与□□同起兵缚戟於鞍以下作持戟刺咸咸马惊奔溃遂败恐非原钞矣」<br/><br/>　　双戟投正「吴志云孙权乘马射武陵亭马為武所伤权投以双戟武却废○钱氏校武改虎今案虎字是也然此武字系唐人传钞改避高祖之父讳又案吴志卷二孙权传同陈俞本厂？菱误庱却废作遂却餘同」<br/><br/>　　手戟备虎「异苑云彭城刘广為京府佐破使还都路经竹里此处多虎刘以牛户前手持戟布於地上以备虎宵中与士庶同睡虎乘间跳入跨越人畜独卧刘而去○氏校在改佐死改使霄改宵门改间是也删越字非也今案学津本异苑卷三广下有雅字里下有亭於逻宿四字处作逻刘以十七字作刘极自防卫繫马千户前二句宵中作中宵餘同陈俞本广作雅此处作亭刘以作刘自防卫即接牛马以下」<br/><br/>　　拔戟斫机「英雄记云吕布因陈登使诸曹操求徐州牧不得登还布怒拔卓断机○钱氏校诸改诣今案本钞百三十三几篇引英雄记机作几陈俞本同作几御览三百五十二引作机几机二字本通」<br/><br/>　　以戟摘孕「王隐晋书云上闻贾妃酷妬以戟揽诸孕子者诸孕子皆堕地已治金墉城欲废之○今案陈俞本者下作儿皆堕地御览百门十九引王晋书以戟下作或以戟孕妾子乃随刃堕地上闻大怒垂废之」<br/><br/>　　持戟大呼「魏志云太祖讨召吕布於濮阳布有别屯在濮阳西太祖夜袭比明破之布救兵至三面挑戟太祖募陷阵典韦先召应募韦左手持戟大呼其所扺无不倒者布还退○今案魏志卷十八典韦传挑作掉召作占陈俞本增节微异」<br/><br/>　　负戟长叹「李陵答苏武书云陵先将军徒失贵臣之意剄身绝域之表此功臣义士所以负戟而长叹者也○钱氏校补先字失字到声改剄身今案文选李陵书同」担戟行歌「新序云赵简子上羊肠之坂群臣皆徧袒推车而唐会独担戟行歌不推车○今案新序杂事第一唐会作虎会陈俞本与本钞同或唐虎以形近而误」弃戟学问「魏略云徐庶少好任侠為人执仇為吏所得乃感激弃其刀戟折节学问○今案蜀志诸葛亮传注引魏略弃作弃陈俞本亦改弃并仇下有而走二字戟下有更练布单衣五字餘同考弃即弃之古文」<br/><br/>　　子都拔戟「左传云郑伯伐许授兵於太宫公孙閼与颖考叔挟輈以走子都拔以逐之及大逵弗及○钱氏校改授官改宫阅改閼斩改輈遂改逐达改逵今案见左氏隐十一乍传」<br/><br/>　　灵輒倒戟「又云晋侯与赵盾饮酒伏甲将攻之出公命兵逐之灵輒倒戟以御公徒而得免○今案左氏宣二年传与赵盾饮作饮赵盾无公命句得免作免之陈俞本增引亦详略各异」持戟百万「汉书云田皆贺上曰甚善陛下得韩信又都秦中带河阻山持戟百万○钱氏校太阿改带河今案汉书卷一下高帝纪六年事都作治师右曰治都之也本钞节引与陈俞本异」<br/><br/>　　长戟百万「陈琳檄豫州云长戟百万胡马千群奋中黄育获之士骋良弓剑弩之势○钱氏校上改胡聘改骋今案文选此檄马作骑餘同永兴节录亦与陈俞本异」手戟耀芒「张协手戟铭云錟錟雄戟淬金鍊刚严锋劲柲摛鍔耀芒吴都赋云羽毛杨蕤雄戟耀错贝冑象弭织文鸟章○案张协铭一条陈本同略增引而删吴都以下吴都赋一条舛太甚然即其偏旁相近尚可据文选订正耳」<br/><br/>　　授棨戟「吴志云孙权拜诸葛恪抚越将军领丹阳太守授棨戟武骑三百○今案吴志诸葛恪传同」交戟叉颈「世说云旧制三公领兵入见者皆交戟叉颈○钱氏校云此条下重出上文吴志一条删去今案近本世说服此条考御览三百五十三引同夹注云亦见世语」戟抱其颈「晏子云崔抒煞庄公盟诸大夫曰有敢不盟者戟抱其颈○钱氏校云案是字有误今案晏误是钱已校改御览三百三十三引曰作令抱作鉤餘同考吴刻影写元本晏子春秋内篇杂上第五盟诸作劫诸抱作拘」<br/><br/>　　楚子「左氏曰楚子授师孑焉注曰孑戟也○钱氏校三子字改孑乌改焉今案左氏庄四年传」越戟「左思吴都赋云吴鉤越陈纯钧湛卢注曰越铁利故称越棘也○今案宋本文选吴都赋戟作枣注文亦异或班氏注也」雍狐之戟「管子云黄帝问於伯高对曰上有磁石者下有铜金北山之见策也君遥封而祭之修教十年雍狐之山发而出水金从之蚩尤受而制以為薙狐之戟满戎故天下之君顿戟一怒伏尸满野此见戈之本○今案管子地数第七十七北作此策误荣遥作谨满戎作芮戈餘同又本钞十三武功篇引管子顿戟二句亦同」<br/><br/>　　千将雄戟「司马相如子虚赋云建干将之雄戟左乌号之彫弓注曰乌号黄帝弓也彫画也○今案文选子虚赋彫作雕李善引黄帝句张揖注也引彫画句郭璞注也」金铃大戟「陶偘表云伏惟武库倾荡宿卫有间輒简其差可者奉献金铃大戟五十张也○氏校闻改失用陈俞本也今案御览三百五十三引陶侃表间作闕盖■〈门外卦内〉即闕字也又简下有选字」<br/><br/>　　虎戟「张衡东京赋云郎将司阶虎戟交锻龙輅充廷云旗拂霓○钱氏校唐改虎今案文选东京赋廷作庭餘同」闒戟「蔡邕独断云前駈有九斿云罕闻戟皮轩鸞旗施车也○今案王謨本蔡邕独断一卷无施字餘同陈俞本无鸞旗五字」作戟弃市「孙盛奏事云违令作鎧一领戟十枚以上皆弃市○今案御览三百字餘同陈俞本照补并增引」失戟免官「傅咸集有云太庙令徐充坐庙门失戟免官○今案陈俞本及傅节子辑本同」<br/><br/>　　○矟四十<br/><br/>　　马上所持「释名云矛？也刃下？也长三丈长丈八尺曰稽马上所持言其稍矟便煞也○洪氏校云按今本释名作三尺御览引作三丈严氏校将三丈二字著围钱氏覆校置改冒张改长补矟矟二字今案释兵篇云矛？也刃下？矜也松櫝长三尺又曰矛长丈八尺云云陈俞本删三丈以上以其譌脱耳」<br/><br/>　　朱漆黑眊「庾翼与燕王书云今致朱漆矟弱弓一弄丈八矟一枚○今案类聚六十一引庾翼书作今致朱漆鏘三十张絳碧书幡黑眊副也俞本同类聚但副下有丈八矟一柄五字陈本作今致朱漆黑眊丈八矟一柄是各本详略句法均有互异严辑庾翼文脱此条」<br/><br/>　　左右盘「灵鬼志云河间王顒既败於关中有给事陈安甚特健常乘一赤马持二刀皆长七尺关西為之歌曰垄上徤儿字陈安头小而狭腹中宽丈八大矟左右盘○今案类聚六十引灵鬼志事作使无甚特健三年马下作俊快非常特上有双字尺下有驰马运刀取向披靡二句腹作肠矟作槊俞本照类聚改陈本则两用之究不如照原钞节录為本来面目也」<br/><br/>　　持数迴「语林云桓宣武与殷刘谈不知其不堪换右左取黄皮夸褶上马持矟数迴○今案御览三百五十四引语林不知五字作不如甚玉函辑本语林照陈本作不如意御览亦然非也俞同陈本然不及本钞五字矣」<br/><br/>　　龙符接战「沈约宋书云高祖伐广固孟龙符乘胜追奔后骑不能及贼数千骑围攻之龙符奋矟接战每合輒杀数千人也○钱氏校预改矟令改合今案陈俞本同近本宋书四十七孟杯玉传追奔作奔逐輒杀句无千字餘同」<br/><br/>　　伯仁落地「语林云周伯仁被收经太庙大唤宗庙之灵以矟刺落地骂曰王敦小子也○今案玉函本辑语林谓据书钞百二十四引作路经作大呼作以矟刺地骂王敦皆陈本耳俞本亦照陈改是与原钞迥异足见古本之可贵」<br/><br/>　　○鉤四十一<br/><br/>　　蚩尤辟兵「东观汉记云詔曰令赐邓遵金蚩尤辟兵鉤○今案本钞遵误通据御三百五十四引改陈俞本亦同但詔下无曰字聚珍本东观记亦无曰字令作命姚辑本脱」<br/><br/>　　两头鉤引「释名云鉤镶两头曰鉤中央曰镶或推镶或鉤引用之之宜也○今案释兵篇同」神鉤「陈琳武军赋云迺建修樐干青云撬深隧下三泉飞梯神鉤之具瑰异诡之奇○钱氏校改军作库非也诸本亦多误库今案本钞攻具篇引武军赋作飞梯云百三家陈琳集此赋撬作撬又作飞云梯衡脱瑰异句」<br/><br/>　　吴鉤「吴鉤赋云吴鉤越棘纯钧湛卢刘渊林注鉤曰吴鉤鉤师煞二子以衅也○今案宋本文选及日本无注本文选皆作纯钧李善注引刘注亦略同陈俞本皆误作纯钧然所误者不独陈俞矣」<br/><br/>　　善者赏百金煞子成二鉤「吴越春秋云阎閭作鉤令曰有善為鉤者赏之百金有人煞其两子以血舋金遂成二鉤而诣宫门求赏王曰何以异於眾夫人之鉤鉤师向鉤而哭呼其两子之名曰吴鸿扈稽我在此王不知女之神也声未绝於口而两鉤俱飞著於父之胷吴王大惊乃赏之曰百金也○今案汪校本吴越春秋闔閭内传第四夫人作夫子呼上无哭字声下无未字又夹注云舋通作衅陈俞本字句少异」<br/><br/>　　○斧鉞四十二<br/><br/>　　建齐斧「马融东巡颂云飞絳旗之彪虎载日月而招摇建匏瓜之齐斧舞河鼓之鞀○今案百三家融集及严辑全后汉文马融东巡颂均脱此条陈俞本舞河鼓作挥工倕餘同」树齐斧「成公绥七传云玄冬暮岁三时既终南軫晨曜东壁夕中严霜肃然□□始隆於是建吴戈树齐斧鸣金鼓陈虎旅将狡猎以展威顺天时而讲武○今案百三家本成公绥集祇有七唱陈俞本遂删七传二字本钞始隆上原误？？益始陈俞本补寒气二字似也然不若闕疑為善」<br/><br/>　　杖黄鉞以麾「尚书牧誓篇云王左杖黄鉞右秉白旄以麾孔安国传云鉞以黄金饰斧也左手杖鉞示无事於诛右手把旄示教也○王石华校佐改左今案近本孔传收句作示有事于教陈俞本已照改」<br/><br/>　　把黄鉞行诛「楚辞云后辛之葅醢兮殷宗用而不长正逸注曰言紂為无道武王把黄鉞行天讨者也○今案陈本把作杖宋刻文选离骚注仍作把近本楚辞用而作用之」<br/><br/>　　○殳四十三<br/><br/>　　丈二无刃有所撞挃「释名云朵殊也长丈二尺而伙刃有所撞挃於车上使殊离也○钱氏校种握改撞挃挟改使今案明吴校本释名释兵篇同陈本刃误刀」旅賁先駈「说文云朵以校殊人也礼殳以积竹八觚长丈二尺建於兵车旅賁以先駈也○钱氏校殊改殳补丈字於字今案说文殳部以杖作以投陈俞本亦然惟段本投改订作杖与古钞印合又礼上添周字」<br/><br/>　　為王前驱「毛诗云伯也执殳為王前驱○今案卫风伯公篇」千卤殳鋋「吴都云于卤殳鋋注曰殳鍖皆矛也○钱氏校补矛也二字今案文选吴都赋李善注所未引古注在善前者」<br/><br/>　　○棒四十四<br/><br/>　　缮造五色「曹瞒别传云操為洛阳北部尉缮治四门造五色棒悬门左右各数十枚有犯禁者不避豪强輒棒煞之○今案白右四十八引曹瞒别传无缮治句棒煞误杖杀陈俞本操為句作太祖初入尉廨餘同」<br/><br/>　　重十二斤「六韜云方首铁棒重十二斤柄长五尺以上千二百枚一名天棒○钱氏校补方首二字今案平津辑本六韜军用三十一铁棒作铁培维纷四字天棒作天培餘同陈俞本已改」<br/><br/>　　有善禁者乃用白棒「抱朴子曰吴遣贺将军讨山贼贼中有善禁者每交战官军刀皆不拔将军乃多用木白棒击之禁不行也○今案平津辑本抱朴子内五至理篇有弓弩射矢皆还向句餘则大同小异陈俞本拔误杖餘与本钞悉同」<br/><br/>　　有忤意者輒加白棒「沈约宋书云废帝忤意輒加以虐刑有白棒数十枚各有名号也○钱氏校虎改虐今案陈俞本同前后略有增引近本宋书卷九棒作棓」棒煞外兵「魏志云钟会及将军胡烈等与子疏会帐下督丘建密说消息会巳作大坑白棒数千欲呼外兵入以次捧煞之投坑中兵闻乃煞会也○今案魏志二十八钟会传钟会及将军二句是永兴节录督？以下同陈俞本已有添改」<br/><br/>　　○弹四十五<br/><br/>　　以丸為矢合竹為朴「李尤弹铭云昔之造弹超意□才以丸為矢合筯為朴漆雕饰治弗用节角○今案类聚六十引李尤铭漆彫句作漆饰以霑弗作不百三家尤集与类聚同陈本作漆筛谬治弗作北角作簇餘亦同俞本改标目无注」<br/><br/>　　断竹属木飞土逐肉「吴越春秋云陈音对越王曰臣闻弩生於弓弓生於弹弹生於古之孝子古者质朴死则投野孝子不忍父母為禽兽所食所弹以守之故古人歌曰断竹属本飞土逐肉也○钱氏校补音对越三字补於弓弓生於五字今案汪校本吴越春秋勾践阴谋外传第九弹生作弹起无古人二字属木作续竹肉作害类聚六十引仍作弹生肉亦作害惟白帖十四引与本钞同陈本节引略有小异」<br/><br/>　　三辅皆好「东观汉记云詔曰三辅皆好弹一大老三官从旁举身曰噫嘻哉○今案聚珍本东观记二十四跌文谓书钞引嘻作希无三官二字姚辑本与俞本皆然陈本亦三官二字餘与本钞同」<br/><br/>　　童子挟丸榆下「韩诗外传云楚庄王将兴师伐晋孙叔敖进諫曰臣之园中有俞其上有蝉方奋翼悲鸣欲饮露不知螳螂在后螳螂方欲食蝉不知黄雀在后黄雀方欲食螳螂不知童子挟弹丸榆下童子遂欲弹之不知前有深坑后有掘株也此言贪前之利不顾其后害○钱氏校补螳螂字童子字是也食螳螂下添黄雀二字非也今案汉魏丛书本外传卷十掘作窟脱株字类聚六十引园误园露上有清字丸下有在字弹之作弹黄雀掘株二字亦同此言作皆无其字陈本增改字句颇欠简明又木钞此言误合為訾字今已更正」<br/><br/>　　周郡弹鸟林下「潯阳记云周邵字子南好隐遁庾亮临江州诣之輚避不相见庾密候之邵方弹鸟於林下因前与言○今案世说新语卷下之下注引潯阳记好隐遁作山无不相见三字陈俞本与原钞同」<br/><br/>　　持弹到后园楼上「魏书云曹爽兄弟归家初洛阳县发民八百人使尉部围爽第四角角作高楼令人在上望视爽爽愁闷持弹到后园中楼上使人唱言故大将军东南行也○籛氏校园改围昌改唱今案亦见魏志卷九曹爽传注引魏末传使人唱作人便唱餘同陈俞本视爽下有兄弟举动四字愁上有计穷二字亦作人便唱行下有爽还听事四字同又本钞第误地望误流已照魏志注订正」<br/><br/>　　持弹往洗马墓下「世说云前辈人忌日唯不饮酒作乐王世将忌日送客至新亭主人欲作音声王便起去持弹往卫洗燛墓下弹鸟○钱氏校因本钞别误则遂照陈本去非也今案近本世说脱此条又类聚卷六十引世说无别字无声字陈本同本钞忌日篇引亦作别作声」<br/><br/>　　以珠弹鸟「东方朔云朔对驃骑难曰以珠弹鸟不如泥丸○今案类聚六十引东方朔记无鸟字丸下有各有所用也句白帖十四引曰下误作以金弹丸餘同」明珠弹肉「太玄经云明珠弹於飞肉其得不复○今案扬子太玄经从迎至昆弟四唐陈本明上有上九二字餘同」挥弹出长林轻丸承条源「桓玄南林弹诗云散帝躡良駟择弹出长林翮赴旧栖乔木转翔禽轻丸承条源金纤缴截云寻○今案陈本标目删去轻丸句小注亦删飞融以下原钞赴旧误起奋翔禽误朔会据冯辑古诗归卷八南林弹诗尔但冯辑飞作归栖作栖又脱轻丸二句」<br/><br/>　　望群以送丸审放而必获「夏侯孝若缴禪赋张弱弓理繁缴心所危巧首习远跃望大群以送丸审放还而必获○今案本钞缴弹误激弹脱张弱弓三字又激误结据类聚六十引订惟类聚放遣作遣放百三家本夏侯集作追放皆脱心斫二句餘同陈本注祇存望大群一句」<br/><br/>　　十丸而得丸「庄子云文惠君弹臣弹焉舄俱弹雀人第十丸君得丸而舄得一君而罚舄也○今案此文似有譌误近本庄子亦脱此条陈本改标目作累五而不坠亦引子」<br/><br/>　　百废不得一「潜夫论云丁夫不傅犁锄怀丸挟弹外不可御寇内不足禁鼠妄弹雀百废不得一反中人面目此最无用而有宕也○钱氏校利改犁鉺改锄冠改寇今案邵校本潜夫论浮侈篇夫下有世字中下无人字餘同陈俞本增引各有有详略」<br/><br/>　　晋灵臺上弹人「魏书云齐王芳為帝喜以弹弹人也○钱氏校云案所引魏书非此处注今案标目见左氏宣二年传白帖十四引亦自為一条小注见魏志卷四齐王芳纪注引魏书同陈本改标目作齐王弹人四字原钞本分二条一脱注一脱标目耳」<br/><br/>　　群臣是弹「李尤弹铭云晋灵骄悖群臣是弹乐其如跃趍而避丸○钱氏校桥改骄诱改悖今案类聚六十引后汉李尤弹铭而作如餘同百三家本李集及陈本皆作如但陈本标目是误避」<br/><br/>　　妓妾輒弹「晋安帝纪云瑯琊内史孙无终贪横忍虐妓妾有忤意輒弹其面○今案御览三百五十引及陈俞本皆作瑯琊意下有者字餘同」因以名山「盛弘之荆州记云始安群山坎中有弹丸因以名弹丸山今案陈俞本同」必得朋友「梦书云弹為朋友梦持弹者必得朋友也○今案御览三百五十引梦书无弹為四字无必字陈俞本祇脱此四字餘同」<br/><br/>　　北堂书钞卷第一百二十四</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9730.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9732.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

