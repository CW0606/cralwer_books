<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《伤寒论》正文_卷第六 辨厥阴病脉证并治第十二_张仲景作品 - 维普阅读网</title>
<meta name="keywords" content="伤寒论,伤寒论原文,伤寒论阅读,卷第六 辨厥阴病脉证并治第十二全文,张仲景作品" />
<meta name="description" content="伤寒论原文阅读,卷第六 辨厥阴病脉证并治第十二全文在线阅读,张仲景作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-261-4285.html";
var nextpage="novel-read-261-4287.html";
var indexpage = "novel-chapter-261.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-261.html">伤寒论</a></strong>
<strong><a href="novel-chapter-261.html">伤寒论目录</a></strong>
<span>卷第六 辨厥阴病脉证并治第十二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-261-4285.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷第六 辨厥阴病脉证并治第十二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=张仲景&amp;searchsubmit=yes"  target="_blank">张仲景</a><span class="divide">|</span>发布时间：2014-08-27 21:31:41<span class="divide">|</span></p>
<div class="page-body">
<div class="page-content">
<p>厥阴之为病，消渴，气上撞心，心中疼热，饥而不欲食，食则吐蛔，下之利不止。<br/><br/>　　厥阴中风，脉微浮，为欲愈；不浮，为未愈。<br/><br/>　　厥阴病，欲解时，从丑*至卯上。<br/><br/>　　厥阴病，渴欲饮水者，少少与之，愈。<br/><br/>　　诸四逆厥者，不可下之，虚家亦然。<br/><br/>　　伤寒先厥，后发热而利者，必自止。见厥复利。<br/><br/>　　伤寒始发热，六日，厥反九日而利。凡厥利者，当不能食，今反能食者，恐为除中，食以索饼，不发热者，知胃气尚在，必愈，恐暴热来出而复去也。后三日脉之，其热续在者，期之旦日夜半愈。所以然者，本发热六日，厥反九日，复发热三日，并前六日，亦为九日，与厥相应，故期之旦日夜半愈。后三日脉之而脉数，其热不罢者，此为热气有余，必发痈脓也。<br/><br/>　　伤寒脉迟，六七日，而反与黄芩汤彻其热。脉迟为寒，今与黄芩汤，复除其热，腹中应冷，当不能食；今反能食，此名除中，必死。<br/><br/>　　伤寒先厥后发热，下利必自止，而反汗出，咽中痛者，其喉为痹。发热无汗而利必自止，若不止，必便脓血。便脓血者，其喉不痹。<br/><br/>　　伤寒一二日，至四五日而厥者，必发热，前热者，后必厥，厥深者，热亦深，厥微者，热亦微，厥应下之，而反发汗者，必口伤烂赤。<br/><br/>　　伤寒病，厥五日，热亦五日，设六日当复厥，不厥者，自愈。厥终不过五日，以热五日，故知自愈。<br/><br/>　　凡厥者，阴阳气不相顺接，便为厥。厥者，手足逆冷是也。<br/><br/>　　伤寒，脉微而厥，至七八日，肤冷，其人躁，无暂安时者，此为藏厥，非为蛔厥也。蛔厥者其人当吐蛔。令病者静，而复时烦，此为藏寒。蛔上入膈，故烦，须臾复止，得食而呕，又烦者，蛔闻食臭出，其人当自吐蛔。蛔厥者，乌梅丸主之。又主久利方。<br/><br/>　　乌梅丸方<br/><br/>　　乌梅三百个（味酸温） 细辛六两（辛热） 干姜十两（辛热） 黄连一斤（苦寒） 当归四两（辛温） 附子六两（炮，辛热） 蜀椒四两（去汗，辛热） 桂枝六两（辛热） 人参六两（甘温） 黄蘖六两（苦寒）<br/><br/>　　右十味，异捣筛，合治之，以苦酒渍乌梅一宿，去核，蒸之五升米下，饭熟，捣成泥，和药令相得，内臼中，与蜜，杵二千下，丸如梧桐子大，先食饮，服十丸，日三服，稍加至二十丸。禁生冷、滑物、臭食等。<br/><br/>　　伤寒，热少厥微，指头寒，默默不欲食，烦躁数日，小便利，色白者，此热除也，欲得食，其病为愈。若厥而呕，胸胁烦满者，其后必便血。<br/><br/>　　病者手足厥冷，言我不结胸，小腹满，按之痛者，此冷结在膀胱关元也。<br/><br/>　　伤寒发热四日，厥反三日，复热四日，厥少热多，其病当愈。四日至七日，热不除者，其后必便脓血。<br/><br/>　　伤寒厥四日，热反三日，复厥五日，其病为进，寒多热少，阳气退，故为进也。<br/><br/>　　伤寒六七日，脉微，手足厥冷，烦躁，灸厥阴，厥不还者，死。<br/><br/>　　伤寒发热，下利，厥逆，躁不得卧者，死。<br/><br/>　　伤寒发热，下利至甚，厥不止者，死。<br/><br/>　　伤寒六七日，不利，便发热而利，其人汗出不止者，死。有阴无阳故也。<br/><br/>　　伤寒五六日，不结胸，腹濡，脉虚，复厥者，不可下，此为亡血，下之死。<br/><br/>　　发热而厥，七日，下利者，为难治。<br/><br/>　　伤寒脉促，手足厥逆者，可灸之。<br/><br/>　　伤寒脉滑而厥者，里有热也，白虎汤主之。<br/><br/>　　手足厥寒，脉细欲绝者，当归四逆汤主之。<br/><br/>　　当归四逆汤方<br/><br/>　　当归三两（辛温） 桂枝三两（辛热） 芍药三两（酸寒） 细辛三两（辛热） 大枣二十五个（甘温） 通草二两（甘平） 甘草二两（炙，甘平）<br/><br/>　　有七味，以水八升，煮取三升，去滓，温服一升，日三服。<br/><br/>　　若其人内有久寒者，宜当归四逆加吴茱萸生姜汤主之。<br/><br/>　　大汗出，热不去，内拘急，四肢疼，又下利，厥逆而恶寒者，四逆汤主之。<br/><br/>　　大汗，若大下利而厥冷者，四逆汤主之。<br/><br/>　　病人手足厥冷，脉乍紧者，邪结在胸中。心中满而烦，饥不能食者，病在胸中，当须吐之，宜瓜蒂散。<br/><br/>　　伤寒厥而心下悸者，宜先治水，当服茯苓甘草汤，却治其厥；不尔，水渍入胃，必作利也。<br/><br/>　　伤寒六七日，大下后，寸脉沉而迟，手足厥逆，下部脉不至，咽喉不利，唾脓血，泄利不止者，为难治。麻黄升麻汤主之。<br/><br/>　　麻黄升麻汤方<br/><br/>　　麻黄二两半（去节，甘温） 升麻一两一分（甘平） 当归一两一分（辛温） 知母（苦寒） 黄芩（苦寒） 萎蕤（甘平）各十八铢 石膏（碎，绵裹，甘寒） 白术（甘温） 干姜（辛热） 芍药（酸平） 天门冬（去心，甘平） 桂枝（辛热）茯苓（甘平） 甘草（炙，甘平）各六铢<br/><br/>　　右十四味，以水一斗，先煮麻黄一两沸，去上沫，内诸药，煮取三升，去滓，分温三服，相去如炊三斗米顷，令尽汗出，愈。<br/><br/>　　伤寒四五日，腹中痛，若转气下趣少腹者，此欲自利也。<br/><br/>　　伤寒本自寒下，医复吐下之，寒格，更逆吐下；若食入口即吐，干姜黄连黄芩人参汤主之。<br/><br/>　　干姜黄连黄芩人参汤方<br/><br/>　　干姜（辛热） 黄连（苦寒） 黄芩（苦寒）人参（甘温）各三两<br/><br/>　　右四味，以水六升，煮取二升，去滓，分温再服。<br/><br/>　　下利，有微热而渴，脉弱者，今自愈。<br/><br/>　　下利，脉数，有微热汗出，今自愈。设复紧，为未解。<br/><br/>　　下利，手足厥冷无脉者，灸之不温，若脉不还，反微喘者，死。<br/><br/>　　少阴负趺阳者，为顺也。<br/><br/>　　下利，寸脉反浮数，尺中自涩者，必清脓血。<br/><br/>　　下利清谷，不可攻表，汗出，必胀满。<br/><br/>　　下利，脉沉弦者，下重也；脉大者，为未止；脉微弱数者，为欲自止，虽发热不死。<br/><br/>　　下利，脉沉而迟，其人面少赤，身有微热，下利清谷者，必郁冒，汗出而解，病人必微厥。所以然者，其面戴阳，下虚故也。<br/><br/>　　下利，脉数而渴者，今自愈；设不差，必清脓血，以有热故也。<br/><br/>　　下利后脉绝，手足厥冷，日卒 时脉还，手足温者生，脉不还者死。<br/><br/>　　伤寒下利，日十余行，脉反实者死。<br/><br/>　　下利清谷，里寒外热，汗出而厥者，通脉四逆汤主之。<br/><br/>　　热利下重者，白头翁汤主之。<br/><br/>　　白头翁汤方<br/><br/>　　白头翁二两（苦寒） 黄连（苦寒） 黄柏（苦寒） 秦皮（苦寒）各三两<br/><br/>　　右四味，以水七升，煮取二升，去滓，温服一升；不愈，更服一升。<br/><br/>　　下利，腹胀满，身体疼痛者，先温其里，乃攻其表。温里四逆汤，攻表桂枝汤。<br/><br/>　　下利，欲饮水者，以有热故也，白头翁汤主之。<br/><br/>　　下利，谵语者，有燥屎也，宜小承气汤。<br/><br/>　　下利后更烦，按之心下濡者，为虚烦也，宜栀子豉汤。<br/><br/>　　呕家有痈脓者，不可治，呕脓尽自愈。<br/><br/>　　呕而脉弱，小便复利，身有微热见厥者难治。四逆汤主之。<br/><br/>　　干呕，吐涎沫，头痛者，吴茱萸汤主之。<br/><br/>　　呕而发热者，小柴胡汤主之。<br/><br/>　　伤寒大吐大下之，极虚，复极汗出者，以其人外气怫郁，复与之水，以发其汗，因得哕。所以然者，胃中寒冷故也。<br/><br/>　　伤寒，哕而腹满，视其前后，知何部不利，利之则愈。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-261-4285.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-261-4287.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-261.html" action-type="chapterComment" class="comment"><i></i>伤寒论章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

