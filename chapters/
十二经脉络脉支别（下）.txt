<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《针灸甲乙经》正文_十二经脉络脉支别（下）_皇甫谧作品 - 维普阅读网</title>
<meta name="keywords" content="针灸甲乙经,针灸甲乙经原文,针灸甲乙经阅读,十二经脉络脉支别（下）全文,皇甫谧作品" />
<meta name="description" content="针灸甲乙经原文阅读,十二经脉络脉支别（下）全文在线阅读,皇甫谧作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-518-6275.html";
var nextpage="novel-read-518-6277.html";
var indexpage = "novel-chapter-518.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-518.html">针灸甲乙经</a></strong>
<strong><a href="novel-chapter-518.html">针灸甲乙经目录</a></strong>
<span>十二经脉络脉支别（下）</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-518-6275.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>十二经脉络脉支别（下）</strong></h1>
<p class="info">
分类：<a class="cate" href="/novel-list-19.html" target="blank">古代诗词</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=皇甫谧&amp;searchsubmit=yes"  target="_blank">皇甫谧</a><span class="divide">|</span>发布时间：2014-09-23 21:02:08<span class="divide">|</span></p>
<div class="page-body">
<div class="page-content">
<p>黄帝问曰：经脉十二，而手太阴之脉独动不休何也？岐伯对曰：足阳明胃脉也，胃者五脏六腑之海，其清气上注于肺，肺气从太阴而行之，其行也以息往来，故人脉一呼再动，一吸脉亦再动，呼吸不已，故动而不止。曰：气口何以独为五脏主？曰：胃者水谷之海，六腑之大源也。五味入于口，藏于胃，以养五脏气，气口亦太阴也，是以五脏六腑之气味皆出于胃，变见于气口。故五气入于鼻，藏于心肺，肺有病而鼻为之不利也。（《九卷》言其动，《素问》论其气，此言其为五脏之所主，相发明也）。曰：气之过于寸口也，上出焉息，下出焉伏，何道从还，不知其极也？曰：气之离于脏也，卒然如弓弩之发，如水岸之下，上于鱼以反衰，其余气衰散以逆上，故其行微也。<br/><br/>　　曰：足阳明因何而动？曰：胃气上注于胃，其悍气上冲头者，循喉上走空窍，循眼系入络脑，出颔下客主人，循牙车，合阳明，并下人迎，此胃气走于阳明者也。故阴阳上下，其动也若一。故阳病而阳脉小者为逆，阴病而阴脉大者为逆，阴阳俱盛，与其俱动，若引绳相倾者病。曰：足少阴因何而动？曰：冲脉者十二经脉之海也，与少阴之大络起于肾下，出于气街，循阴股内廉，斜入腘中，循胻骨内廉，并少阴之经，下入内踝之后足下。其别者，斜入踝内，出属跗上，入大指之间，以注诸络，以温足跗，此脉之常动者也。<br/><br/>　　曰：卫气之行也，上下相贯，如环无端，今有卒遇邪气，及逢大寒，手足不随，其脉阴阳之道相腧之会行相失也，气何由还？曰：夫四末阴阳之会，此气之大络也。四冲者，气之经（经一作径）也。故络绝则经通，四末解则气从合，相输如环。黄帝曰：善！此所谓如环无端，莫知其纪，终而复始，此之谓也。<br/><br/>　　十二经脉伏行于分肉之间，深而不见。其常见者，足太阴脉过于外踝之上，无所隐。故诸脉之浮而常见者，皆络脉也。六经络，手阳明少阴之大络起五指间，上合肘中。饮酒者，卫气先行皮肤，先充络脉，络脉先盛，则卫气以平，营气乃满，而经脉大盛也。脉之卒然动者，皆邪气居之，留于本末，不动则热，不坚则陷且空，不与众同，是以知其何脉之动也。<br/><br/>　　雷公问曰：何以知经脉之与络脉异也？黄帝答曰：经脉者，常不可见也。其虚实也，以气口知之。脉之见者，皆络脉也。诸络脉皆不能经大节之间，必行绝道而出入复合于皮中，其会皆见于外。故诸刺络脉者，必刺其结上，甚血者虽无血结，急取之以泻其邪而出其血，留之发为痹也。<br/><br/>　　凡诊络脉，脉色青则寒且痛，赤则有热。胃中有寒，则手鱼际之络多青。胃中有热，则鱼际之络赤。其暴黑者，久留痹也。其有赤有青有黑者，寒热也。其青而小短者，少气也。凡刺寒热者，皆多血络，必间日而一取之，血尽乃止，调其虚实。其小而短者少气，甚者泻之则闷，闷甚则仆不能言，闷则急坐之也。<br/><br/>　　手太阴之别，名曰列缺，起于腕上分间，并太阴之经直入掌中，散入于鱼际。其病实则手兑骨掌热，虚则欠■〈去欠〉（音掐开口也），小便遗数，取之去腕一寸半，别走阳明。<br/><br/>　　手少阴之别，名曰通里，在腕一寸半，别而上行，循经入于心中，系舌本，属目系。实则支膈，虚则不能言，取之腕后一寸，别走太阳。<br/><br/>　　手心主之别，名曰内关，去腕二寸，出于两筋之间，循经以上，系于心包络，心系实则心痛，虚则为烦心，取之两筋间。<br/><br/>　　手太阳之别，名曰支正，上腕五寸，内注少阴，其别者上走肘，络肩髃。实则筋弛肘废，虚则生疣，小者如指痂疥，取之所别。<br/><br/>　　手阳明之别，名曰偏历，去腕三寸，别走太阴，其别者上循臂，乘肩髃，上曲颊遍齿。其别者入耳，会于宗脉。实则龋（音禹）齿耳聋，虚则齿寒痹鬲，取之所别。<br/><br/>　　手少阳之别，名曰外关，去腕二寸，外绕臂，注胸中，合心主。实则肘挛，虚则不收，取之所别。<br/><br/>　　足太阳之别，名曰飞扬，去踝七寸，别走少阴，实则窒鼻（一云鼽窒）头背痛，虚则鼽衄，取之所别。<br/><br/>　　足少阳之别，名曰光明，去踝上五寸，别走厥阴，并经下络足跗。实则厥，虚则痿躄，坐不能起，取之所别。<br/><br/>　　足阳明之别，名曰丰隆，去踝八寸，别走太阴。其别者，循胫骨外廉上络头项，合诸经之气，下络喉嗌。其病气逆则喉痹瘁喑。实则颠狂，虚则足不收，胫枯，取之所别。<br/><br/>　　足太阴之别，名曰公孙，去本节后一寸，别走阳明。其别者，入络肠胃。厥气上逆则霍乱，实则肠中切痛，虚则鼓胀，取之所别。<br/><br/>　　足少阴之别，名曰大钟，当踝后绕跟，别走太阳。其别者，并经上走于心包下，外贯腰脊。其病气逆则烦闷，实则癃闭，虚则腰痛，取之所别。<br/><br/>　　足厥阴之别，名曰蠡沟，去内踝上五寸，别走少阳。其别者，循经上睾，结于茎。其病气逆则睾肿卒疝，实则挺长热，虚则暴痒，取之所别。<br/><br/>　　任脉之别，名曰尾翳，下鸠尾，散于腹。实则腹皮痛，虚则瘙痒，取之所别。<br/><br/>　　督脉之别，名曰长强。侠脊上项散头，上下当肩胛左右，别走太阳，入贯膂。实则脊强，虚则头重，高摇之，挟脊之有过者（《九墟》无此九字），取之所别。<br/><br/>　　脾之大络名曰大包，出渊腋下三寸，布胸胁。实则一身尽痛，虚则百脉皆纵，此脉若罗络之血者，皆取之。凡此十五络者，实则必见，虚则必下，视之不见，求之上下，人经不同，络脉异所别也。<br/><br/>　　黄帝问曰：皮有分部，脉有经纪，愿闻其道？岐伯对曰：欲知皮部以经脉为纪者，诸经皆然。阳明之阳，名曰害蜚，十二经上下同法，视其部中有浮络者，皆阳明之络也。其色多青则痛，多黑则痹，黄赤则热，多白则寒，五色皆见，则寒热也。络盛则入客于经，阳主外，阴主内。<br/><br/>　　少阳之阳，名曰枢杼（一作持），视其部中有浮络者，皆少阳之络也。络盛则入客于经。故在阳者主内，在阴者主外，以渗于内也。诸经皆然。<br/><br/>　　太阳之阳，名曰关枢，视其部中有浮络者，皆太阳之络也。络盛则入客于经。<br/><br/>　　少阴之阴，名曰枢儒，视其部中有浮络者，皆少阴之络也。络盛则入客于经，其入于经也，从阳部注于经，其出者，从阴部内注于骨。<br/><br/>　　心主之阴，名曰害肩，视其部中有浮络者，皆心主之络也。络盛则入客于经。<br/><br/>　　太阴之阴，名曰关蛰，视其部中有浮络者，皆太阴之络也。络盛则入客于经。凡此十二经络脉者。皮之部也，是故百病之始生也，必先客于皮毛，邪中之则腠理开，开则入客于络脉，留而不去，传入于经，留而不去，传入于腑，禀于肠胃。邪之始入于皮也，淅然起毫毛，开腠理。其入于络也，则络脉盛，色变。其入客于经也则盛，虚乃陷下。其留于筋骨之间，寒多则筋挛骨痛，热多则筋弛骨消，肉烁腘破，毛直而败也。曰：十二部，其生病何如？曰：皮者，脉之部也。邪客于皮则腠理开，开则邪入客于络脉，络脉满则注于经脉，经脉满则入舍于腑脏。故皮有分部，不愈而生大病也。<br/><br/>　　曰：夫络脉之见，其五色各异，其故何也？曰：经有常色，而络无常变。曰：经之常色何如？曰：心赤肺白肝青脾黄肾黑，皆亦应其经脉之色也。曰：其络之阴阳亦应其经乎？曰：阴络之色应其经，阳络之色变无常，随四时而行。寒多则凝泣，凝泣则青黑；热多则淖滜（音皋），淖滜则黄赤。此其常色者，谓之无病。五色俱见，谓之寒热。<br/><br/>　　曰：余闻人之合于天地也，内有五脏，以应五音、五色、五味、五时、五位。外有六腑，以合六律。主持阴阳诸经，而合之十二月、十二辰、十二节、十二时、十二经水、十二经脉，此五脏六腑所以应天道也。夫十二经脉者，人之所以生，病之所以成，人之所以治，病之所以起，学之所始，工之所止，粗之所易，上之所难也。其离合出入奈何？曰：此粗之所过，上之所悉也，请悉言之：<br/><br/>　　足太阳之正，别入于腘中，其一道下尻五寸，别入于肛，属于膀胱，散之肾，循膂当心入散。直者，从膂上出于项，复属于太阳，此为一经也。<br/><br/>　　足少阴之正，至腘中，别走太阳而合，上至肾，当十四椎，出属带脉。直者，系舌本，复出于项，合于太阳，此为一合。（《九墟》云：或以诸阴之别者皆为正也）。<br/><br/>　　足少阳之正，或以诸经别者为正（一本云绕髀入毛际，合于厥阴）。别者入季胁之间，循胸里，属胆，散之上肝贯心，以上侠咽，出颐颔中，散于面，系目系，合少阳于外眦。<br/><br/>　　足厥阴之正，别跗上，上至毛际，合于少阳，与别俱行，此为二合。<br/><br/>　　足阳明之正，上至髀，入于腹里，属于胃，散之脾，上通于心，上循咽，出于口，上頞■〈出頁〉，还系目，合于阳明。<br/><br/>　　足太阴之正，则别上至髀，合于阳明，与别俱行，上络于咽，贯舌本，此为三合。<br/><br/>　　手太阳之正，指地，别入于肩解，入腋走心，系小肠。<br/><br/>　　手少阴之正，别下于渊腋两筋之间，属心主，上走喉咙，出于面，合目内眦，此为四合。<br/><br/>　　手少阳之正，指天，别于巅，入于缺盆，下走三焦，散于胸中。<br/><br/>　　手心主之正，别下渊腋三寸，入胸中，别属三焦，出循喉咙，出耳后，合少阳完骨之下，此为五合。<br/><br/>　　手阳明之正，从手循膺乳，别于肩髃，入柱骨下，走大肠，属于肺，上循喉咙，出缺盆，合于阳明。<br/><br/>　　手太阴之正，别入渊腋少阴之前，入走肺，散之太阳，上出缺盆，循喉咙，复合阳明，此为六合。 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-518-6275.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-518-6277.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-518.html" action-type="chapterComment" class="comment"><i></i>针灸甲乙经章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

