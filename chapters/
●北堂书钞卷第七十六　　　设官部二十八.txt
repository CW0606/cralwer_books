<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第七十六　　　设官部二十八_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第七十六　　　设官部二十八全文,虞世南作品" />
<meta name="description" content="北堂书钞原文阅读,●北堂书钞卷第七十六　　　设官部二十八全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9682.html";
var nextpage="novel-read-999-9684.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第七十六　　　设官部二十八</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9682.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第七十六　　　设官部二十八</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:52:04<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註太守下一百六十六　　　京尹一百六十七<br/><br/>　　○太守下一百六十六<br/><br/>　　京师称之「汉书萧望之為左冯翊京师称之○今案见汉书七十八陈俞本脱」常為高第「续汉书邓晨拜中山太守清约吏民称之常為冀州高第○今案陈俞本姚辑本汪辑本续汉书皆无清约二字」奏课第一「又云李忠字仲都為丹阳太守越地不好无嫁娶礼仪忠乃立学校习婚姻礼仪垦田土招流民奏课第一○今案陈俞本姚辑本汪辑本续汉书地作俗立作起脱无字士字婚姻字仪作容又姚汪本课作最」<br/><br/>　　考绩第一「王晋书解修迁瑯琊太守考续天下第一○今案陈俞本同」為豫州六郡表「后汉书荀琨迁沛相所在清严举贤治恶以為豫州六郡之表也○今案陈俞本脱姚辑谢承书有荀緄传无此条然亦与范书之荀緄美恶迥异当分二人」為雍州十郡最「魏略云顏斐為京兆太守与冯翊扶风相接道路秽塞田畴又荒芜人民飢冻而京兆皆整顿开闢丰富常為雍州十郡之最○今案魏志十六仓慈传注引魏略相接作接界闢作明芜作莱陈本仍作芜餘与魏志注同」<br/><br/>　　為三辅最「汉书尹翁归传為右扶风选用廉平疾於姦吏為三辅最○今案见汉书七十六」為三河表「谢汉书魏朗补河内太守以清严為治明审法令為三河之表也○今案俞本脱明审句陈本脱清严二句考文选注五十引无以清句及三河句姚本内作南亦脱明审四字惟汪辑本谢书审作密餘同」<br/><br/>　　东郡為天下最「魏志杜畿拜河东太守卧而治畿在河东十六年常為天下之最○今案魏志十六卧而治作卧镇之」璽书勉励增秩赐金「汉书循吏传序孝宣帝时二千石有治效輒以璽书勉励增秩赐金或爵至关内侯公卿缺则选以次之故汉世良吏於是為盛称中兴焉○今案汉书八十九励作厉选下有诸所表三字次下有用字陈本已照改又二千误二十效上衍理字」<br/><br/>　　廉范百姓歌之「华汉书○今案姚辑汪辑本华书廉范传脱百姓句陈本已改注范书」□□□「华后汉书岑熙為魏郡太守政化大行人歌之曰我有织棘岑君伐之我有畔贼岑君化之狗犬不惊足下生釐美矣岑君○今案陈本姚本魏作东犬作吠畔作蟊化作遏餘同汪辑本谢书釐作氂矣作哉君下有於戏仁慈句餘同姚本又本钞此文误连上条今移正」<br/><br/>　　百姓作歌「东观汉记赵君喜為平原太守百姓歌之○今案聚珍本姚辑本东观记喜作憙无君字陈本已改范书」东民作歌「魏略庄為京兆太守有洁白之节中政治理民爱敬之乃作歌曰我府君惠如春盛如庾者也○今案陈俞本皆脱」蜀谣两日「谢承汉书云黄昌為蜀郡太守未至蜀郡时有谣曰两日出天兮○出天兮○今案陈本无出天兮三字姚本汪本谢书谣上有童字天兮作天兵戢」童歌两歧「华汉书张堪拜渔阳太守治稻田八千餘顷百姓殷寓童谣歌曰桑无附枝麦秀两歧张君為政乐不可支童谣如此○今案姚本汪本脱治稻以下陈本已改范书」民夷称其德惠「魏志仓慈迁燉煌太守清政理人民夷称其德惠卒官吏民悲感如丧所亲○今案魏志十六无清政句所亲作亲戚餘同陈俞本亦脱清政句及卒官以下」叹咏不容於口「谢汉书盖勋迁潁川太守民吏叹咏不容於口○今案陈俞本姚辑汪辑本谢书同」居郡四年惠爱在民「王氏家传王朗為会稽太守居郡四年惠爱在民○今案魏志十三王朗注引王氏家传同」在郡九年吏民便安「魏志云胡质為太山太守每师军功赏赐皆散之於眾在郡九年吏民便安将士用命○今案魏志廿七太山作常山陈俞本已照改」蜀郡登司空「华阳国志瑶為蜀郡太守司空张温谓之曰第五百鱼从蜀郡司空吾今扫第以待之也○今案王謨本汉中士女志略同廖刻顾校本卷十下第五作弟五待之也作待足下矣餘同陈本从作徒」<br/><br/>　　扶风迁光禄「汉书龚胜传胜楚人守石扶风数月上知胜非拨烦之吏乃迁光禄勋○今案汉书七十二乃迁句作乃复还胜光禄大夫陈本已照改」迁去民人思望「华阳国志李资為巴郡太守屡获丰年及资迁去民人思望又歌之曰望远笓不见惆长常徘徊恩泽实难忘悠悠心永怀○今案廖寅刻宋本卷一李作吴无巴郡二字望作慕餘同陈俞本屡获句作时岁必丰稔恩泽二句作想君恩泽深难留誓永怀」<br/><br/>　　吏民惟恐其迁「魏略顏斐為京兆太守情已仰奉吏民惟恐其迁○今案陈本同俞本及魏志十六仓慈传注引魏略奉下有而已二字」老弱关上书「汉书魏相為河南太守后有人告相贼杀不辜事下有司河南卒戌中都官者二三千人遮大将军愿复留一年以赎太守罪河南老弱万人守闻欲上书言之○今案汉书七十四欲上句作欲入上书吏以闻二句餘同陈俞本已照改」<br/><br/>　　老小随驾涕泣「续汉书耿纯传纯為东都太守免官归第上道过东都百姓老少数千人随车驾涕泣云愿留耿君○今案陈俞本及姚辑本汪辑本续汉书无归第二字愿留作愿复得又姚汪本本都作郡」<br/><br/>　　愿借寇君一年「续又云寇恂為潁川太守入為执金吾潁川盗贼群起上谓恂曰独卿能平之耳恂至潁川盗贼悉降百姓遮曰吾愿借寇君一年○严氏校小注补君两字今案姚辑本汪辑本续汉书同」<br/><br/>　　乞留侯君朞年「续又云侯霸為临淮太守王莽之败霸保守临淮更始徵霸老弱相携号呼遮使者车乞留侯君朞年○今案姚本同陈俞本守临淮作守自固汪辑本续汉书亦然」<br/><br/>　　吏民遮道「魏略顏斐為京兆迁平原太守吏民啼泣遮道车不得前留十餘日乃得出界○今案魏志十六注引魏略无得字餘同陈俞本前留作行稽乃作方无界字」民吏攀车「谢汉书孟尝迁合浦太守民吏攀车请之○今案姚辑本汪辑本谢书及陈俞本守下有被徵当还四字」百姓啼呼「续汉书第五伦為会稽太守徵还当发百姓老小攀车啼呼○今案陈俞本及姚汪本续汉书无当发二字又姚汪本為作迁」百姓扶车啼泣「东观汉记云元贺字文和迁九江太守行县持乾精但就温阳而已迁泲相临发日百姓扶车叩马啼泣随之○今案聚珍本东观记十八玄传和作弘无迁泲相三字发作去夹注云华阳国志作文和陈俞本及姚本脱元字但作贺文和则似以贺為姓非也又糒作粮无汤字及迁泲相三字发作去」<br/><br/>　　百姓垂涕送之「东观汉记张酺传云酺為东郡太守罚断勇义迁魏郡太守百姓垂涕送之盈道○今案陈俞本脱盈道二字聚珍本东观记盈作满姚辑本作义勇亦脱盈道二字」<br/><br/>　　图形朝门「陈留风俗传云惠景之间百姓宰者為沛郡号曰宰可思图形朝门至今颂之○今案此文有譌脱陈俞本删此条」刻石颂德「华后汉书云张敞為汝南太守修治鮦阳之旧陂溉田万顷垦田三万餘咸赖其利吏民刻石颂敞功德○今案陈俞本张敞作何敞餘同姚辑汪辑华嶠书亦入何敞传餘同」<br/><br/>　　龚遂形貌短小「汉书龚遂為渤海太守上见形貌短小心内轻焉○案见汉书八十九」彭宠容貌绝眾「东观汉记彭宠為渔阳太守容貌绝眾○王石华校小注形改容今案陈俞本聚珍本姚辑本东观记同」黄昌足心有黑子「谢汉书黄昌会稽人為蜀郡太守初昌為州书佐其妇遇贼转入蜀為人妻其子犯事诣昌昌疑母不类蜀人因问所由对曰妾本会稽载次公女州书佐黄昌之妻也妾归家為贼所掠遂至此昌惊呼前曰何以知曰左足心有黑子常自言当為二千石昌乃出足因相持悲泣还為夫妻竟以礼重焉○今案陈俞本姚辑本汪辑本谢书何以知作何以誌餘同」<br/><br/>　　许荆蹠下黑子「范国先贤传胡□年十八為郡门下干迎太守许荆时足中风使抑之视荆蹠下而笑荆怒绍曰见明府蹠下有黑子绍亦有之敔故笑耳荆令绍学后八年遂迁為九真零陵太守○今案御览二百五十九引楚国先贤传风作虱餘同又三百八十七引胡作脱时足八字无荆令以下陈俞本脱迎太十三字及零陵三字又陈本郡门作关俞本作县阁」<br/><br/>　　邓殷梦行水边「王晋书邓殷為淮南太守梦行水边见一女子雨？？行在其后来盪断鞶囊占者以為水边有女是汝字也断鞶囊者新雨？？头代故雨？？头也不為汝阴当汝南也果迁汝阴○今案御览三百九十八引王晋书无行其二字餘同陈俞本雨？？俱作兽餘亦徵有异考唐高祖之祖讳虎故唐钞避作雨？？也」<br/><br/>　　田伯庐君与约「列异传田伯為庐江太守移郡淫鬼命尽到府一月不自来见当坏祠唯庐君往见自称县民与府君约刻百日当迁大都愿见过后如期果為沛相公不过於祠常见庐君月餘病死○今案陈俞本大都作大郡餘同」<br/><br/>　　黄孟摘杀主簿「薛棕表云黄孟為日南太守下车以共设不丰摘杀主簿○今案陈本同俞本孟作猛今本吴志卷八薛综传孟作盖摘作挝餘同」黄奐贪秽无行「襄阳耆旧传黄奐為武陵太守贪秽无行朝廷以黄受弋之○今案御览四百九十二引襄阳耆传无朝廷句餘同陈俞本奐作敻又陈本但著书名俞本脱武字但留一空格」<br/><br/>　　富贵不归故乡如锦衣夜行「汉书朱买臣传买臣拜会稽太守上谓曰富贵不归故乡如锦衣夜行今子何如○今案汉书六十四上锦衣作衣绣」不至二千石安可比人乎「汉书宁成為右内史外戚多毁成之短罪至髠钳是时九卿少被刑而成极刑自以為不复收乃解脱诈刻传出关而归成曰仕不至二千石贾不至千万安可比人乎○王石华校标目可安改安可今案汉书九十无右字餘同史记酷吏传及陈本亦无右字」<br/><br/>　　○京尹一百六十七<br/><br/>　　秩二千石「续汉书百官志州所监曰郡京师為尹秩中二千石○今案州所竖九字陈俞本作凡州所监都為京都置尹一人十二字系用续汉百官志五之文」银章青綬「汉书百官表京兆尹品第三秩二千石银章青綬进贤两梁冠絳朝服佩水苍玉○今案书十九上章作印无进贤以下亦见本钞太守上篇」分治京师「汉官解詁云武帝太初元年左内史為左冯翊主爵都尉右内史為右扶风京兆尹治京师以為三辅职怕如郡主爵列侯其职并属鸿臚世祖都雒阳改河南為河南尹○今案俞本脱职如以下陈本太初误太元并下脱属字都雒误作维字平津馆辑本无职字属字又夹注云為河上当有郡字」<br/><br/>　　景帝分置「汉书百官公卿表云内史周官秦因之秩二千石景帝十一年分置左右内史○今案陈本脱秦因之句餘同汉书十九上无千石句十一年作二年师古注云地理志谓武帝建元六年置左右内史而此表云景帝二年分置表志不同考史记知志误矣」<br/><br/>　　武帝更名「又百官表景帝分置左右史武帝更名京兆尹○今案见汉书十九上」遐邇所模「晋起居注咸宁三年詔曰河南乃為百郡之首其风教宜為遐邇所摸也○今案御览二百五十二引晋起居注及陈俞本无乃為二字」四方表则「王晋书庾纯传云河南京畿大都四方表则中书令庾纯精诚忠正才经治乱其以纯為河南尹○今案御览二百五十二引王晋书及俞本精诚作清粹又御览引都作郡乱作化无京畿二字餘同陈本中书令误作中兴书云精下脱诚字」<br/><br/>　　四方之经「扬雄河南尹箴曰芒芒天区昼為京师京师翼翼四方之则风化攸国承流○今案百三家本杨雄作崔駰画為二句作画冀為京商邑翼翼之则作是营又云一作之经餘同陈本脱风化二句餘与百三家同又张溥附注云御览作扬雄误西汉无河南尹」<br/><br/>　　百郡之首「晋起居注武帝咸寍三年詔曰河南為百郡之首其风教宜為遐邇所模侍中奉车都尉王恂忠亮篤诚才兼内外明於治化其以恂為河南尹○今案御览二百五十二引晋起居注百上无為字餘同」<br/><br/>　　四会所聚「傅子传云傅嘏為河南尹内掌帝都外统京畿豪门大族天下四方会利之所聚姦宄之所生久而安之也○严氏校补尹字又原钞久误分严氏旁勒未改今案魏志廿一注引傅子无姦字餘同严辑傅子谓此引傅子传与刘表传注引傅巽弟子嘏别有传六帖八引傅玄马先生传二条足以明之陈本已脱传字」<br/><br/>　　万国承流「杨雄河南尹箴具如上说○今案详本篇上文」整顿京师检御贵戚「李郃别传河南尹缺邓隙弟豹為将作大匠欲得之詔令公卿己下议公卿悉举豹李公曰司隶河南尹当整顿京师俭御页戚豹竟不得為尹○今案御览二百五十二引李郃别传及陈本脱公卿己下议五字又陈本郃误郤」<br/><br/>　　宜得望实可以处之「语林苏峻新平温庾诸公以朝廷初复京尹宜得望实唯孔君平可以处之也○今案陈本同御览二百五十二引语林尹作兆」王章奏对事「汉书王章传字仲卿為京兆尹会日有食之章奏封事言王凤不宜任用宜更选忠贤帝曰善○今案汉书七十六宜作可帝曰善作上初纳受章言陈俞本已改」刘愧豫机密「晋中兴书彭城刘录刘愧出补丹阳尹虽在外机密皆豫闻之○今案陈本脱闻字及刘录二字类聚五十引中兴书无彭城四字机密作万机祕密」精於吏职「汉书赵广汉传云守京兆尹天性精於吏职或夜不寝至旦○今案汉书七十六寐作寝陈本亦改寝」明於治化「起居注武帝咸寍三年詔曰侍中奉车都尉王恂忠亮篤诚才兼内外明於治化其以恂為河南尹○今案御览二百五十二引晋起居注同」正身奉职「谢汉书亹肃為河南尹正身奉职○今案陈本脱俞本及姚辑汪辑本谢书皆作巴肃餘同」正身奉上「谢书又云延篤迁京兆尹正身率下○今案陈俞本姚辑汪辑本谢书同」<br/><br/>　　旌表异行「又云羊陟迁河南尹旌表异行○今案俞本姚辑汪辑本谢书及类聚卷六引皆同陈本旌误精」进贤尚功「续汉书百官志凡京都置尹治民事进贤尚功○今案陈俞本同考续汉志百官五无治民以下」优贤养民「谢书又云华崧為河南尹优养民○今案俞本汪辑本谢书及类聚卷六引同陈本民作人姚本脱」进用善士「谢书又云羊陟迁河南尹进用善士○今案陈俞本姚辑汪辑本谢书及类聚卷六引同」和顏接士「汉书赵广汉為京兆尹和顏接士○今案见汉书七十六」小大从化「续汉书袁安為河南尹十餘年小大从化○今案陈本俞本姚辑汪辑本同」政令甚明「汉书翟方进為京兆尹博击豪强刺史胡常与方士书曰窃闻政令甚明○今案见汉书八十四」為政清整「晋中兴书太原王录据迁丹阳尹為政清整○今案陈本录误禄脱据字俞本亦无据字但空一格」持法简而不犯「傅子传云傅嘏為河南尹以德化為本持法简而不犯○今案傅子传三字亦足证傅子中有列传也魏志廿一裴注引脱传字化作教餘详上文考翰苑新前集卷七引北堂书钞云晋傅嘏持法简而不犯此宋人所见之旧钞即本此文也」<br/><br/>　　為吏严而不残「吴酒之列女传曰雋不疑為京兆尹识鉴明彻母诫之曰养民不可不惠临刑不可不仁不疑為吏严而不残其母之诲也○今案御览四百十九引无吴酒之三字京兆二字识鉴二十字其母句作君子谓不疑母能以仁教子陈本已改汉书」<br/><br/>　　羊陟计日受俸「谢汉书羊陟迁河南尹计日受俸○今案类聚卷六引及陈本姚本汪本谢书同」奏开渠以溉田「汉书倪宽迁左内史吏民大信爱之宽表奏开大辅渠溉田○今案见汉书十八」劝农桑遂增户口「谢承后汉书延篤传迁京兆尹劝民农桑遂增户口○今案陈本及姚辑本汪辑本谢书同」民有疾病则给医药「风俗通陈龟為京兆尹民有疾病则给医药常使户曹巡行○今案陈俞本同」忧官如家卹民如子「书延篤京兆尹忧官如家卹民如子○今案陈本及姚辑本汪辑本谢书同」三辅资其政教「谢书又云延篤為京兆尹三辅资其政教○今案姚辑本脱资其四字陈木辅误缚惟汪辑本谢书与原钞同」百里垂拱仰办「魏志刘靖出為河南尹散骑常侍应璩与靖书日入作纳言出临京兆富民之术日引月长有司供奉王命百里垂拱仰辞○今案魏志十五刘馥附子靖传兆作任奉作承陈俞本已照改」<br/><br/>　　狱讼不任捶楚「傅子传云傅嘏為河南尹狱讼不任捶楚而得其寔○今案傅子传三字已详上文魏志廿一注引无传字任捶作加檟陈俞本亦无传字又作加榎」<br/><br/>　　未尝以臧罪鞠人「续汉书袁安為河南尹十餘年改令公平未尝以臧罪鞠人○今案姚辑本无政令以下陈俞本已改范书」剪治强宗「谢承书华崧為河南尹剪治强宗威烈不亏○今案姚辑汪辑本谢书及类聚卷六引同考翰苑新书前集卷七引北堂书云汉华松剪治强宗此宋人所见旧钞崧作松与此小异陈本俞本末句作威名振烈」<br/><br/>　　禁绝豪右「谢书又云羊陟迁河南尹禁绝豪强嘱詬书疏不与交通○今案陈俞本同类聚卷六引绝作断姚辑汪辑本谢书强作右又姚本亦作断」搏击豪强「谢书翟方进為京兆尹搏击豪强○今案见汉书八十四」姦匿弭息「张璠汉记盖勋迁京兆尹罚折衷刑名不乱姦匿弭息○今案姚辑本汪辑本张璠汉记皆脱陈俞本已改范书」抑强扶弱「魏志司马芝為河南尹抑强扶弱○今案见魏志十二强作疆」桴鼓不鸣「书张敞守京兆尹於是桴鼓不鸣○今案汉书七十六不作稀陈本已改」阳翟令残虐李膺杀之「司马彪续汉书李膺传云為河南尹阳翟令张兴黄门张让政治残虐膺上十日收兴等考杀之○今案姚辑本汪辑本续汉书皆脱陈俞本改注范书李膺杀野王令张朔事」<br/><br/>　　王官吏不下王济鞭「傅畅晋讚云王济為河南尹未拜遇王官吏不得下道济鞭之○今案陈俞本脱得字」吏民人人自励「续汉书袁安為河南十餘年吏民皆人人自励也○今案陈俞本姚辑汪辑本无皆字也字」吏民莫不自励「魏志司马芝為河南尹私请不行抑强扶弱吏民莫不自励○今案陈俞本同魏志十二吏民作下吏餘详上文」吏民敬其威信「汉书雋不疑為京兆尹吏民敬其威信○今案见汉书七十一」吏民录不容口「汉书為京兆尹政令清肃吏民录之不容其口也○今案见后汉书赵广汉传為作守录作称无令字肃字餘同」百姓便之「魏志刘靖出為河南尹為政省察百姓便之○今案魏志十五省察作碎密陈本已改」邻郡归之「谢汉书延篤迁京兆尹劝农桑增户口穀食丰饶邻郡老少归之○今案陈本及姚辑本汪辑本谢书同」朝廷重之「续汉书袁安徵為河南尹朝廷敬重之也○今案姚辑本汪辑本续汉书皆脱陈本已改范书」天子嘉之「汉书张敞守京兆尹一日捕盗贼百人善能政术天子嘉之○今案汉书七十六无善能四字」<br/><br/>　　北堂书钞卷第七十六 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9682.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9684.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

