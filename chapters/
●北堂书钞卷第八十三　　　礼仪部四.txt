<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第八十三　　　礼仪部四_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第八十三　　　礼仪部四全文,虞世南作品" />
<meta name="description" content="北堂书钞原文阅读,●北堂书钞卷第八十三　　　礼仪部四全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9689.html";
var nextpage="novel-read-999-9691.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第八十三　　　礼仪部四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9689.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第八十三　　　礼仪部四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:54:50<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註学校七　　　　　　　　养老八乡饮九<br/><br/>　　○学校七<br/><br/>　　古之教者国有学「礼学记篇古之教者家有塾党有庠术有序国有学郑注术当為遂门侧之堂谓之塾周礼五百家為党万二千五百家為遂党属於乡遂在远郊之外○今案学记注同陈本删郑注以下」<br/><br/>　　古者帝王立大学「尚书大传古者帝王必立大学使公卿大夫元士之适子入小见小节焉践小义焉小学之教知父子之道长幼之序也○今案陈恭甫校本大传小学之教作故入小学四字餘同本钞下文引无之教二字」<br/><br/>　　王者建国教学為先「礼学记云古之王者建国居民教学為先郑注内则设师保以教○今案学记居作君陈本已照改」大学之道在明明德「礼记大学大学之道在明明德郑玄注明德谓显明其至德也○今案陈本无注」化民成俗必由学「礼学记云君子如欲化民成俗其必由学乎郑注所学者圣人之道在方策○今案陈本同」化民易俗大学之道「又曰夫化民易俗近者悦服而远者怀之此大学之道也郑注怀来也安也○今案学记注同」学以顺志「尚书说命云惟学逊志务时敏厥修乃来孔安国传云学以顺志务是敏疾其德之修乃来也○今案见说命下篇陈本删惟学以下」学以聚之「易乾卦文言君子学以聚之此言前所未知修学以聚其德业有所疑聚须问以辨其然否也○今案此言以下是永兴引申语旧钞脱谨案二字当补正陈本脱此言四字」学者為已「论语子路篇古之学者為己今之学者為人孔曰為已履而行之為人徒能言之○今案此见宪问篇子路二字转写者误笔也陈本无注」学者附身「新序齐王问墨子曰古之者為己今之学者為人何如对曰古之学者得一言以附己今之学者得一善言以悦人○今案陈本附已作附身以悦上有务字」学之染人甚於丹青「虞溥厉学篇学之染人甚於丹青丹青吾见其有久而渝矣不见久於学而渝也○今案御览六百七引厉学篇及书虞溥传不见作未见餘同陈本已照改」学之為福犹有羽翼「庄子云学之為福之有羽翼也○今案陈本同」学犹饮酒「傅子云人之学者犹渴而饮河海也大饮则大盈小饮则小盈○今案陈本脱渴而二字御览六百七引傅子与旧钞同」学犹蒔苗「潘尼释奠□云学犹蒔苗化若偃草博我以文弘我以道○今案陈本脱草字百三家本无此条惟晋书潘尼传有此文」如日之光「说苑晋平公问师旷曰吾行年七十欲学恐暮矣对曰臣闻少而学者如日出之阳壮而学者如日中之光老而学者如秉烛之明明孰与暗行乎○今案说苑建本篇学者上皆有好字秉作炳暗作昧陈本亦作炳」<br/><br/>　　成如麟角「抱朴子学如牛毛成如麟角○今案陈本成如作成而平津馆本抱朴子内十三极言篇学作為者成作获者餘同」犹土地有山川「赵子声出诸郑康成学云夫学之於人犹土地之有山川也财宝於是乎出也犹树本之有枝叶也根本於是乎庇也○今案赵子九字有误陈本删赵子五字及成下学字乎庇作出」<br/><br/>　　如夸池注水「抱朴子学如夸池注水淹焉也○今案陈本淹下无焉字平津馆本抱朴子脱惟见诸子奇赏本刘子一卷」身之砥礪「尸子云今人皆知砥礪其剑而弗砥其身夫学身之砥礪淮南子云明镜之始下形也朦状未见形容及其捉以玄锡磨以砥鬢眉微毛可得而察也夫学者人之砥礪者也○今案陈本弗下有知字无淮南子以下平津本尸子劝学篇弗下亦有知字」<br/><br/>　　人之脂粉「韩子云面脂粉则膜母进御蒙不洁则西施见弃学之為脂粉厚矣桓范世要云学者人之脂粉也○今案近本韩子愿学篇大同小异陈本脱韩子一条范下脱世要二字考御览六百七引桓范世要同」<br/><br/>　　脩业不倦「礼学记曰然后能自强郑注自强脩业不敢倦也○今案学记注同」师逸功倍「又曰善学者师逸而功倍又而庸之郑注庸功也受其功於己者多道有二字陈本脱郑注」因而鑑道「尸子曰未有不因学而鑑道不假学而光身也○今案平津馆本尸子据会钞御览引同」故能成圣「管子云明主不厌人故能成其眾士不厌学故能成其圣也○今案陈本眾作圣圣作学」教然后能自强「礼学记云教然后知困知困然后能自强郑注教则见己道之未达也自强脩业不敢少倦也○今案学记注未达上有所字倦上无少字本钞上文引亦无少字陈本无注」学然后知不足「又曰学然后知不足知不足然后能自反也郑注云学则覩己行之所短也自反求诸己而已○今案学记注同」择师不可不慎「又曰师者可以学為君故择师不可不慎郑注弟子学於师师善则善也○今案学记篇可以作所以陈本已改」师严然后道尊「又曰凡学之道师严然后道尊道尊然后民知敬学郑注严尊敬之道也○今案学记注无之道二字陈本删郑注以下」待问如撞鐘「又曰善待问者如撞鐘大叩则大鸣小叩则小鸣郑注撞击也如鐘之成声也○今案学记注同陈本脱郑注」人之学也则多则寡则易则止「又曰学有四失教者必知之夫学或失则多或失则寡或失则易或失则止此四者心之莫同也郑注失于多才少者失于寡谓才多者也失于易谓好问不识者失於止谓好思不问者○今案学记注同」<br/><br/>　　学而不思则罔思而不学则殆「论语為政篇子曰云云包咸注云学不寻思其罔然无所得也何晏注曰不学而思终于不得徒使人精神疲殆也○今案何晏集解终于作终卒餘同陈本脱此条」<br/><br/>　　玉不琢不成器人不学不知道「礼学记云云是古之王者建国教学為先○今案记建国下有居民二字」宝玉不琢不成文章君子不学不成其德「董仲舒云○今案陈本同」夫学殖也不学将落「左传葬曹平公往者见周原伯鲁焉与之语不悦学归以閔子騫閔子騫曰周其乱乎夫必多有是说也而后及其大人大人患失而惑又曰可以学则苟也而可于是乎下陵上替能无乱乎夫学殖也不学将落原氏其亡乎○王石华校下陵改石陵非也今案昭十八年騫作马陈本亦改马考范书袁绍传注引作騫与旧钞合本钞他篇引亦有作騫者知隋时所见本必有作騫者也洪氏读书丛录亦主作騫之说」<br/><br/>　　独学而无友则孤陋寡闻「礼学记篇云云郑注不相观也○今案陈本删郑注」胸内无学犹手无钱「论衡云夫胸内无学犹手无钱○今案陈本同考论衡十二量知篇内无作中不手下亦中字本钞作内者因隋讳忠兼避也」不患才不及患志不立也「虞溥厉学篇云○今案晋书虞溥传载厉学篇同陈本多窜改」人而不学谓之视肉「庄子云人而不学谓之视肉学而拂命谓之揖囊○今案陈本拂命作弗用揖作缉」<br/><br/>　　内无质若画水鏤冰「盐铁论云内无其质而外学其文虽有贤师良友若画水鏤冰者也○今案王謨本盐铁论殊路篇廿一作画脂鏤水陈本作画脂鏤冰陈本是也本钞脂篇亦引此则作画脂无疑矣」<br/><br/>　　时过然后学勤苦而难成「礼学记云时过然后学则勤苦而难成郑注曰时过则思放也○今案学记注同」心志不通身之罪也「穀梁云子既生不免于水火者母之罪也成童不就师傅父之罪也就师学问无方心志不通身之罪也○今案见昭公十九年」唐虞三代咸崇辟雍「王沈辟雍颂云唐虞三代咸崇辟雍养老之制也亲降万乘之贵而执子弟之礼自春秋以来礼乐昏废唯东京之后始创其义明堂之位复陈於洛邑○今案严辑王沈文据旧钞引贵作尊餘同」<br/><br/>　　成均五帝之学「周礼大司乐职掌成均之法以治建国之学政郑注成均五帝之也成均之法其遗礼可法也周人立此学也○今案春官大司乐牧句立此学下有之官二字餘同」<br/><br/>　　米廩有虞氏之庠「礼明堂位篇云云郑注庠之言详也於以考礼详事也鲁谓之米廩虞帝上孝令藏资盛之委焉○今案明堂位注同」天子曰辟雍「礼王制云天子曰辟雍郑注学名也辟明也雍和也所以明和天地者也○今案王制雍作废地作下陈本已改天下」诸侯曰泮宫「又曰诸侯曰泮宫郑注学名也泮之言班也所以班政教也○今案王制泮作頖陈本已改」释奠先师「周礼司乐职云郑注云方春始以学士入学宫而之也合舞等其进退使应节奏始入学必遂礼先师○今案司乐当作大婿始入上有玄二字遂作释菜」上亲而贵仁「大戴礼云帝入东学上亲而贵仁则亲疏有序而恩相及也○今案大戴礼保傅篇而恩作如恩而如古多通用陈本误作始恩」上齿而贵信「○今案此见保傅篇旧钞误连下条」<br/><br/>　　上贤而贵德「又云帝入西学上贤而贵德则圣智在位而功不遗也○今案见保傅篇俗本及陈本智误主遗误柜元刻本仍作圣智孔巽轩补注据汉书新书作不?脗合」<br/><br/>　　上贵而尊位「又云帝入北学上贵而尊位则贵贱有等也○今案见保傅篇元刻本陈本位作爵」天子整法驾亲拜三老「王沈辟雍颂云天子亲整法驾抚玉輅幸于雍亲拜三老五更出於南门之外○今案严辑王沈文据六帖引同」天子亲割牲以尊三老「孝经鉤命决云天子临辟雍亲袒而割其牲以尊三老父象也謁者奉几安车輭轮供绥执授○今案陈本脱袒而二字及父象以下古徵书引鉤命决父象误之象餘与旧钞合玉函山房辑本谓古微书所引是以援神契為鉤命决马氏盖据御览及续汉志注所引援神契略同故生此议但子书纬书同记一事相似者多古微书虽间有误既与旧钞符合则隋时本亦如此矣不可非也」<br/><br/>　　幸辟雍乃赋诗「魏志高贵乡公即位幸辟雍会命群臣赋诗侍中和逌尚书陈騫等作诗稽留有司奏免官○今案见魏志三少帝纪」起太学「东观记建武五年初起太诸生吏子弟及民以义助作○今案类聚三十八引及聚珍本姚辑本东观汉记光武纪同」立学校「魏志刘表為荆州刺史起立学校博求儒术○今案起立二句魏志六刘表传裴注引英雄记起作开校作官术作士本钞及陈本混称魏志非也」立庠序多聚生徒「中兴书范騫為豫章令设立庠序多聚生徒远近至者千餘人资给眾费一出私禄○今案陈本騫作宁豫章作餘杭考御览六百十三引中兴书有云范宁為餘杭令兴学校养生徒一条是禹謨所本但恐非旧钞原文」<br/><br/>　　专造一乡名宗学「孔融教云高密县有一衔今欲為郑玄后专造一乡名曰宗学也○今案陈俞本脱」泗上「文中子云孔子教於洙泗之上○今案陈本脱中字教於作教化」稷下「虞喜志林云齐有稷山立馆其下以待周游学士因以為名齐都赋曰济济稷下○今未陈本脱立字待字史记齐世家索隐引志林喜误嘻脱周学二字及因以句」乐之府诗书之林「班超奏臣闻师曰太学明堂辟雍者礼乐之府诗书之林也○今案陈本严辑本同」营以崇礼制以啟微「杜预七规营辟雍以崇礼制庠序以啟微○今案陈本同严辑本脱」<br/><br/>　　讚典礼「曹植七啟云讚典礼於辟雍讲文德於明堂删流俗之华谈宗孔氏之旧章○今案文选删作正谈作说宗作综陈本仍作谈餘同文选」咏圣术「傅毅七激云於是群俊学士云集辟雍含咏圣术文质发蒙○今案类聚五十七引七激蒙作矇餘同陈本但有学士云集以诬圣术八字诬是咏之譌」班政教「礼明堂位泮宫周学也郑注泮之言班也於以班政教也○今案明堂位泮作頖」序王事「礼明堂位篇序夏后氏之序也郑注序次序王事也○今案明堂位注同」十五入大学「王粲儒吏论云十五入太学学君臣朝廷三事之纪○今案陈本脱学君以下百三家本王粲集论下有略字三事作王事」五十涉师门「应璩答韩文宪书昔公孙弘皓首入学顏敦五十始涉师门朝闻夕殞圣人所贵○今案百三家本璩集顏敦五十作顏涿聚十五餘同陈本文误大敦作郭涉作步脱朝闻以下」简奇擢秀「传喻云大夫之君也简奇擢秀宗贤讲知○今案陈本脱大夫五字知作智」澄性理「抱朴子云学者所以清澄性理簸扬濙秽也○今案平津馆本抱朴子外三勖学篇濙作埃陈本已改埃」安学亲师「礼学记夫然故安其学而亲其师乐其友而信其道是以虽离师傅而不反也○今案学记傅作辅不反下无也字阮氏校勘记云惠校宋本有也字与旧钞脗合陈本已照删」博喻為师「又曰君子知至学之难易而知其美恶然后能喻能博喻然后能為师能為师然后能為长能為长然后能為君郑注美恶说之是非也长达官之长也○今案学记注同」鼓徵警眾「礼记文王世子天子视学大昕鼓徵所以警眾也郑注早昧爽击鼓以鸣眾也警起也○今案文王世子注鸣作召陈本已照改」鼓篋孙业「礼学记入学鼓篋孙其业也郑注鼓篋击鼓誓眾乃发篋出所治经义也孙犹恭顺也○今案学记注同」以乐舞教国子「周礼大司乐职以乐舞教国子舞云门大卷咸池大？？召大夏大濩大武○今案大司乐咸池作大咸注训為咸池陈本已改大咸惟？？召误磬」以三德教国子「又曰师氏职云以三德教国子一曰至德二曰敏德三曰孝德郑注在心為德也○今案陈本同」离经辨志「礼学记一年视离经辨志郑注离经断句绝也辨志谓别其心意所趋向谨案一年入学一年○今案学记注同谨案以下是永兴引申语」敬业乐群「又曰三年视敬业乐群谨案视其敬重经业乐胜友為群也三年入学三年者也○严氏校删又曰之下篇云二字是也删学下三年二字非也今案有三年二字上下条文法乃符此乃永兴引申语谓三年者入学三年云尔岂可删去乎」<br/><br/>　　博习「又曰五年视博习亲师谨案五年入学五年也○今案见学记」论学取友「又曰七年视论学取友谨案取胜已為反七年入学七年○今案见学记」四曰联师儒「周礼大司徒职以本俗六安万民四曰联师儒郑注联犹合也师儒乡里教以道义者○今案地官注道义作道艺陈本脱郑注」崇四术「礼王制乐正崇四术立四教郑注乐正乐官之长也掌国子之教崇高也高尚其术以作教也案四术者诗书礼乐四艺者也○今案王制注同按四以下是永兴引申语」教六艺「周礼保民职而养国子以道乃教之六艺一曰五礼二曰六乐二曰五射四曰五御五曰六书六曰九数郑注以道者以师氏之德行审諭之○今案地官保氏御作驭释文云驭音御陈本已改驭」<br/><br/>　　受四经「魏明帝詔方今宿生巨儒并各年高昔伏生将老汉文嗣以晁错谷梁寡儔宣帝承以士郎其科郎吏高才三十人从苏林奏请分受四经三礼○今案见魏志高堂隆传从苏五字作从散骑常侍林博士静九字餘同陈本改标通一经三字别注魏志他语」<br/><br/>　　飭百行「孔臧与子琳书云学者所以飭百行也○今案陈本脱琳字」游乡校「左传郑人游於乡校以论执政然明谓子產曰毁乡校何如子產曰何為夫人朝夕退而游焉以议执政之善否其所善者吾则行之所恶者吾则改之是吾师也若之何而毁之○今案见襄三十一年」<br/><br/>　　昇孔堂「世说石季伦与王敦入学堂言昇孔子堂○今案世说汰侈篇入学无堂字昇五字作戏见顏原象而叹曰若与同升孔堂去人何必有閒陈本已照改」知长幼之序「尚书大传云古者帝王必立大学小学使王太子以至公卿大夫元士之适子入小学见小节焉践小义焉小学知父子之道长幼之序○今案详本篇上古者帝王立大学条下」<br/><br/>　　学书计之事「王粲儒吏论云古者八岁入小学学六甲五方书计之事○今案百三家本脱陈本方误星计误诗吏误史」论说义之浅深「礼记文王世子篇大司成论说在东序郑注论说课其义之浅深示优劣也○今案文王世子注浅深作深浅示作才能俞本作不能」论执政之善否「左传郑人游于乡校以论执政然明谓子產曰毁乡校何如子產曰何為夫人朝夕退而游焉以议执政之善否其善者吾则行之其恶者吾则改之是吾师也若何毁之杜注乡之学校也论其得失也患人於中谤议国政也○今案见襄三十一年」<br/><br/>　　学而时习之不亦说乎「论语学而云子曰学而时习之不亦说乎马融曰子者男子之通称谓孔子也王肃曰时者学者以时诵习之诵习以时学无废业所以為悦懌也○今案何晏集解同」名显天下其唯学乎「尸子云仲尼曰面貌不足见也先视天下不见也然而名显天下闻於四方其唯学乎○今案平津本尸子据旧钞引同」<br/><br/>　　○养老八<br/><br/>　　教化之本尚齿「礼记乡饮酒篇孔子曰吾观於乡而知王道之易易也郑注乡乡饮酒也易易谓教化之本尊贤尚齿也○今案乡饮酒义篇注同」治其国者上老老「礼记大学篇治其国老老而民兴孝郑注老老谓尊老也谨案尊老则民兴於為孝也○今案陈本脱礼记以下标目亦脱一老字」故虽天子必有尊也「孝经故虽天子必有尊也郑注虽贵為天子必有所尊事君父者三老也○严氏校事君父三字据群书治要作事之若父今案孝经感应章邢疏未载此郑注陈本但注孝经二字」<br/><br/>　　遂设群老之席位焉「礼文王世子篇遂设三老五更群老之席位焉郑注三老五更各一人皆高年更事致仕者也天子以父兄养之示天下之孝弟也名以三五者取象三辰五星天所因以照明天下也群老无数其礼亡以乡饮礼言席位之处则三老如宾五更如介群老如眾宾而已○今案南昌本席位之处句席作帝而已作必也陈俞本亦作帝」<br/><br/>　　取象三辰「又云遂设三老五更群老之席位焉郑注三老五更各一人名以三五者取象三辰五星所以照明天下者也○今案详上条」贤臣之老王以养之「周礼太宰五日生以驭其福郑注生犹养也贤臣之老者王有以养之也驭者敺之内於善也○今案天官太宰注敺上有所以二字内下有之字餘同」养老助生气「周礼罗氏职仲春献鳩以养国老郑注春鸟蛰而始出者若今南郡黄雀之属是时鹰化為鳩鳩与春鸟变旧為新宜以养老助生气者也○今案夏官注同」养之示孝弟「礼记文王世子篇遂设三老五更群老之席位焉郑注三老五更各一人皆年老更事致仕也天子以父兄养之示天下以孝弟○今案陈本但存末二句」先见百年「礼记祭义篇天子巡狩诸侯待於竟天子先见百年者郑注云问其国君所在而往见之○今案祭仪注所在上有以百年者四字餘同」存赏白首「尚书中候乃异嘉杰存赏白首爵唯鰥寡谓文王在丰邑者也○今案本脱乃异以下玉函山房辑中侯即据陈本」虞氏贵德而尚齿「礼记祭义篇云有虞氏贵德而尚齿郑注贵谓燕赐有加於诸臣也尚谓有赐尊之於其党也○今案祭义注同」殷人富而尚齿「礼记祭义篇夏后氏贵爵而尚齿云云○今案旧钞误连下条今移正」□□□□「礼记祭义云凡养老有虞氏以燕礼夏后氏以饗礼殷人以食礼郑注凡饮养阳气也食养阴气也阳用春夏阴用秋冬○今案旧钞此条混入上条注中今移正陈本脱」殷人以食礼「礼王制篇凡养老有虞氏以燕礼夏后氏以享礼殷人以食礼周人修而兼用之○今案陈本无注」五十养於乡「又曰五十养於乡六十养於国达於诸侯郑注天子诸侯养疕同也国国中也此殷制明矣○今案王制注同陈本脱达於旬及国中二句」七十养於学「又曰七十养於学达於诸侯郑注养老同也学大学也在郊殷制明矣○今案王制注同陈本脱达於句及养老句」养於庠「又曰有虞氏养国老於上庠养庶老於下庠郑注皆学名也异者四代相变耳上庠右学太学也在西郊下庠左学小学也在国中王宫之东○今案王制注同」养於右学「又曰殷人养国老於右学养庶老於左学按皆名也养老之礼也○今案陈本无注按皆以下是永兴引申语」养於东胶「又曰周人国老於东胶养庶老於虞庠在国之西郊郑注皆学名也胶之言纠也皆中礼也○今案王制注无中礼句陈本无注」深衣而养老「又曰有虞氏皇而祭深衣而养老夏后氏收而祭燕衣而养老殷人冔而祭縞衣而养老周人冕而祭玄衣而养老郑注凡养老之服皆其时之与群臣燕衣服也有虞氏质深衣而已夏而改之尚黑而黑衣裳殷尚白而縞衣裳周则兼用之玄衣素裳也○今案王制注同」<br/><br/>　　燕衣而养老「又王制云有虞氏皇而祭深衣而养老义并同上郑注凡养老之服皆其时之与群臣燕之服殷尚白而縞衣裳○今案详上条」玄衣而养老「礼又曰义同上郑注有虞氏质深衣而已夏而改之尚黑衣殷尚白而縞衣裳周则兼用之玄衣素裳也○今案详上深衣而养老条下」一坐再至「又曰八十拜君命一坐再至瞽亦如九十使人受郑注命谓君不亲饗食必以其礼致之○今案王制注同」揖君则退「又曰七十不俟朝郑注大夫士之老者指君则退○今案王制注同阮氏校勘记云当作君揖」七十不俟朝「又曰七十不俟朝郑注大夫士之老者揖君则退也○今案详上条」<br/><br/>　　九十问就室「又曰九十者天子欲有问焉则就其室以珍从郑注尊养之○今案王制注同」八十月告存「又曰八十月告存郑注每月致膳也○今案王制注同」<br/><br/>　　九十日有秩「又曰九十日有秩郑注秩常也有常膳也○今案王制注同」以珍从「又曰九十者天子欲有问焉则就其室以珍从郑注尊养之○今案详上文」授玉杖「续汉书礼仪志三老五更授玉杖又曰仲秋之月县道皆案户比民年始七十者授以玉杖长九尺端以鳩為鳲鳩者不噎之鸟也○今案陈本删三老八字及尺上九字今续汉志又曰以下」<br/><br/>　　為此春酒以介眉寿「毛诗七月篇云毛长传春酒涷醪也眉寿老眉也谨案介助也涷醪冬酿春成也穫稻而酿酒以助养老之具也○今案七月溥同谨案以下是永兴引申语然冬酿句是出永兴餘皆参用郑笺」<br/><br/>　　寿考维祺以介景福「毛诗行苇云寿考维祺以介景福毛传祺吉也笺云介助也老人而得吉所以助大福也○今案见大雅生民之什」舜秋养老「书大传舜秋养老而春食孤子小子也○今案陈本脱御览五百七十一引大传老上有耆字无小子三字」西伯养老「孟子云伯夷辟紂居北海之滨云云○今案陈本脱」<br/><br/>　　○乡饮酒九<br/><br/>　　尊贤尚齿「礼记乡饮酒义云孔子云吾观於乡而知王道之易易也郑注乡乡饮酒也易易谓教化之本尊贤尚齿而已○今案详本钞养老篇」少长以齿「礼乡饮酒篇主相醴而眾宾少长以齿终于沃洗者焉知其能弟长而无遗矣郑注遗脱也○今案礼记注同」六十者坐五十者立「又曰乡饮酒之礼六十者坐五十者立侍以听政所以明尊卑也○今案乡饮酒义政下有役字卑作长」宾主象天地「又曰乡饮酒之义立宾以象天立主以象地谨案主坐于东南温气之盛也宾坐于西北者寒气之盛也○今案乡饮酒义同谨案以下是永兴引申语陈本多窜易」三宾象三光「又曰乡饮酒之义设僎以象日月立三宾以象三光郑注云日出於东僎所在也月出於西介所在也三光三大辰也○今案乡饮酒义月出近本作月生陈本已照改」四面象四时「又曰四面之坐象四时也谨案主人坐於东南僎坐之东北四面之坐象四时也○今案乡饮酒义陈本脱谨案以下」坐宾西北「又曰坐宾于西北而坐介子西南以辅宾宾者接以义者木郑云以成主人之德○今案乡饮酒义篇注德作惠」介必东乡「又曰介必东乡介宾主也郑注献酬之主人将西宾将南介间？见其间也○今案乡饮酒义篇注同」盥洗扬觶所以致洁「又云盥洗扬觶所以致洁郑注扬举也○今案乡饮酒义陈本同」尊有玄酒「乡饮酒义又云尊有玄酒教民不忘其本郑注太古不用酒也谨案玄酒水也上古未有酒也用水以玫洁而已○今案陈俞本脱此条谨案以下是永兴引申语」羞出自东方「又云羞出自房主人共之郑注羞燕私可以自专也谨案羞是饮酒进酒之具○今案乡饮酒义陈本注内房误方并脱谨案以下」烹於东方「又曰烹狗於东方祖阳气之发於东方也郑注祖犹法也狗所以养宾阳气生万物也○今案乡饮酒义篇注生作主养陈本已改」嚌肺礼「又曰嚌肺尝礼也郑注非专為饮食言主以相敬以礼也嚌肺於席中也○今案乡饮酒义篇注同」啐酒成礼「又曰啐酒成礼郑注啐酒於席末也○今案乡饮酒义篇注同」<br/><br/>　　閒歌三终合乐三终「又曰谨按閒歌者人与歌閒作也礼以三為节故云合乐三也○今案此是永兴引申语」升歌三终主人献之「又云如上言郑注工谓乐正也乐正既告备而降言遂出者自此至去不复升也谨案歌三终者奏乐三遇此歌也主人献之者献酒於宾也○今案陈本脱郑注以下谨案四句是永兴引申语」<br/><br/>　　朝不废朝暮不废夕「又云如上言郑注朝夕朝暮听事也不废之者既朝乃饮先夕则罢其正也○今案乡饮酒义注同」笙入三终主人献之「又云如上言谨按吹笙奏曲也三遇终竟主人献酒也○今案陈本删谨按以下」燕乐无数尽欢而止「仪礼乡饮云无筭乐郑注燕乐亦无数或问或合尽欢而止○今案仪礼乡饮酒礼注同」爵行无数醉而止也「又云无筭爵郑注筭数也宾主燕饮醉而止也○今案仪礼注同」<br/><br/>　　乡人饮酒杖者出「论语乡党篇云云○今案陈俞本脱」吾观於乡而知王道之易易「礼记乡饮酒义云孔子曰云云○今案详上文」乡饮酒之礼废长幼之序失「礼经解篇云乡饮酒之礼废则长幼之序失而争关之狱烦矣○今案礼记烦作繁陈本已改」<br/><br/>　　北堂书钞卷第八十三 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9689.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9691.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

