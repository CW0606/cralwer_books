<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《春秋左传正义》正文_卷四十七 昭十四年，尽十六年_孔颖达作品 - 维普阅读网</title>
<meta name="keywords" content="春秋左传正义,春秋左传正义原文,春秋左传正义阅读,卷四十七 昭十四年，尽十六年全文,孔颖达作品" />
<meta name="description" content="春秋左传正义原文阅读,卷四十七 昭十四年，尽十六年全文在线阅读,孔颖达作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1018-10327.html";
var nextpage="novel-read-1018-10329.html";
var indexpage = "novel-chapter-1018.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1018.html">春秋左传正义</a></strong>
<strong><a href="novel-chapter-1018.html">春秋左传正义目录</a></strong>
<span>卷四十七 昭十四年，尽十六年</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1018-10327.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷四十七 昭十四年，尽十六年</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=孔颖达&amp;searchsubmit=yes"  target="_blank">孔颖达</a><span class="divide">|</span>发布时间：2014-11-26 20:30:10<span class="divide">|</span></p>
<div class="page-body">
<div class="page-content">
<p> 　　【经】十有四年，春，意如至自晋。（书至者，喜得免。）<br/><br/>　　三月，曹伯滕卒。无传。四同盟。<br/><br/>　　[疏]注“四同盟”。<br/><br/>　　○正义曰：曹伯负刍以襄十八年冬十月卒，则武公立，十九年盟于祝柯，二十年于澶渊，二十五年于重丘，二十七年于宋，皆鲁、曹俱在，是四同盟也。<br/><br/>　<br/><br/>　　夏，四月。无传。<br/><br/>　　秋，葬曹武公。无传。<br/><br/>　　八月，莒子去疾卒。未同盟。○去，起吕反。<br/><br/>　　冬，莒杀其公子意恢。以祸乱告，不必系於为卿，故虽公子亦书。意恢与乱君为党，故书名，恶之。○恢，苦回反。恶，乌路反。<br/><br/>　　[疏]注“以祸”至“恶之”。<br/><br/>　　○正义曰：莒是小国，其卿多不备礼，唯庄、僖之世有莒庆见经。尔来唯牟夷以窃地，故书，此外更无见者。今意恢非卿亦书，故解其意云云。《释例》曰：“福莫大於享国有家，祸莫甚於骨肉相残。故公子取国及为乱见杀者，亦皆书之，不必系於为卿。故公子纠、意恢以公子见书於经。”是解非卿而书之意也。诸公子、大夫被杀而书名，皆是恶之文。意恢与乱君为党，故书名恶之。<br/><br/>　<br/><br/>　　【传】十四年，春，意如至自晋，尊晋罪已也。（以舍族为尊晋罪己。○舍音舍。）<br/><br/>　　[疏]“传注以舍”至“罪已”。<br/><br/>　　○正义曰：一命大夫，经书为人。以卿之贵，得备名氏，若有罪过，宜贬黜者，他国之卿则称某人，鲁卿不得自称鲁人，有罪则贬去其族，族去则非卿。此舍意如之族，是为罪已也。季孙本实伐莒，晋人讨而执之，放令归鲁，荷晋恩德，罪已亦以尊晋，故云尊晋罪已也。文二年“晋人、宋人、陈人、郑人伐秦”，传称“晋先且居、宋公子成、陈袁选、郑公子归生伐秦”，“卿不书，为穆公故，尊秦也，谓之崇德”。注云：“秦穆悔过，终用孟明，故贬四国大夫，以尊秦也。”此贬意如以尊晋，其事与彼同也。此“意如至自晋”，传言“尊晋罪已”。二十四年“婼至自晋传直云：“尊晋”，不言“罪己”，俱是去族。传文不同者，《释例》曰：“意如至自晋，传言尊晋罪已；婼至自晋，传复重发，但言尊晋者，意如以罪见执，宜在罪已，婼本使人，不应见执，故尊晋而已。内大夫行还，皆不书至，异於公也。今此二人执而见释，更以书至见义也。”若然，季孙见执，为鲁有罪矣。而往年“公不与盟”，注云：“非国恶，故不讳”者，鲁实伐莒取郠。若以伐莒责鲁，鲁则无辞。而兼受邾人之诉，妄称“朝夕伐我”，为此不与公盟，故言非国之恶。其执季孙，不是无罪也。子服惠伯云“寡君未知其罪，而执其老”者，拒晋之怨辞耳。<br/><br/>　<br/><br/>　　尊晋罪已，礼也。礼，脩已而不责人。<br/><br/>　　南蒯之将叛也，盟费人。司徒老祁、虑癸二人，南蒯家臣。○祁，巨夷反。《字林》音上尺反。<br/><br/>　　[疏]注“二人南蒯家臣”。<br/><br/>　　○正义曰：《世族谱》司徒老祁为一人，虑癸为一人。服虔云：“司徒姓也，老祁字也。虑癸亦姓字也。二子，季氏家臣也。”杜以下句“请於南蒯曰，臣原受盟”，知是南蒯家臣。<br/><br/>　<br/><br/>　　伪废疾，使请於南蒯曰：“臣原受盟而疾兴，若以君灵不死，请待间而盟。”间，差也。○差音初卖反。许之。二子因民之欲叛也，请朝众而盟。欲因合众以作乱。遂劫南蒯曰：“群臣不忘其君，君谓季氏。○劫，居业反。<br/><br/>　　[疏]注“君谓季氏”。<br/><br/>　　○正义曰：费是季氏之邑，南蒯已是季氏家臣。此南蒯之下，群臣还欲归邑季氏，知君谓季氏。<br/><br/>　<br/><br/>　　畏子以及今，三年听命矣。子若弗图，费人不忍其君，将不能畏子矣。不能复畏子。○畏子以及今，绝句。复，扶又反。子何所不逞欲？请送子。”送使出奔。请期五日。南蒯请期，冀有变。遂奔齐。侍饮酒於景公。公曰：“叛夫！”戏之。对曰：“臣欲张公室也。”张，强也。子韩晳曰：齐大夫。○晳，音星历反。“家臣而欲张公室，罪莫大焉。”言越职。司徒老祁、虑癸来归费。归鲁。齐侯使鲍文子致之。南蒯虽叛，费人不从，未专属齐。二子逐蒯而复其旧，故经不书归费。齐使文子致邑，欲以假好，非事实也。○好，呼报反。<br/><br/>　　[疏]注“南蒯”至“实也”。<br/><br/>　　○正义曰：经书叔弓“围费”，则“归费”亦应书经。经不书归，故解其意也。南蒯虽以费叛降齐，费人不从，未专属齐。叔弓围费，齐人不救，是其未专属齐也。二子逐蒯，而费复其旧，便是本未去鲁，故经不书归费。是二子自以费归，非齐人来归也。齐人因其自归，而使文子致邑，施恩於鲁，欲以假好，非事实也。<br/><br/>　<br/><br/>　　夏，楚子使然丹简上国之兵於宗丘，且抚其民。上国在国都之西。西方居上流，故谓之上国。宗丘，楚地。分贫振穷，分，与也。振，救也。○分，如字，徐甫问反。长孤幼，养老疾，收介特，介特，单身民也。收聚不使流散。○长，丁丈反。收介音界，又古贺反，注同。单音丹。救灾患，宥孤寡。宽其赋税。○宥音又。税，始锐反。赦罪戾，诘奸慝，诘，责问也。○戾，力计反。诘，起吉反。慝，他得反。举淹滞。淹滞，有才德而未叙者。礼新叙旧，新，羁旅也。禄勋合亲，勋，功也。亲，九族。任良物官。物，事也。<br/><br/>　　[疏]“夏楚子”至“物官”。<br/><br/>　　○正义曰：《周礼》“司兵掌五兵”，郑众云：“五兵者，戈、殳、戟、酋矛、夷矛。”郑玄云：“步卒之五兵，则无夷矛，而有弓矢。”然则兵者，战器之名。战必令人执兵，因即名人为兵也。此“简上国之兵”，谓料简人丁之彊弱於宗丘之地，集而简之，且即慰抚其民也。大体贫、穷相类，细言穷困於贫。贫者家少货财，穷谓全无生业。分财货以与贫者，授生业以救穷者，孤弱幼少无父母，有赐与以长成之。老疾乏於药膳，有馈饩以养育之。孤介特独者收敛之，不使流散。有水火灾、寇盗之患者，救助之。孤子寡妻，宽其赋税。虽有罪戾，原情可恕者，赦放之。奸邪慝恶，为民害者，诘治之。贤才淹滞，未蒙任用者，举用之。外人新来者，礼待之。旧人未用者，进叙之。施禄於功勋，使有功必得禄也。和合其亲戚，使宗族皆相亲也。任贤良以职事，使野无遗贤。准事能以任官，皆令才职相当，不使违方易务。此皆抚民之事也。<br/><br/>　　○注“上国”至“楚地”。<br/><br/>　　○正义曰：下云简东国之兵亦如之，知此是简西国之兵也。西国，东国，皆是楚人在国之东西者。以水皆东流，西方居上流，故谓之上国。西为上，则东为下。下言东，则此是西，互相见也。<br/><br/>　　○注“分与也振救也”。<br/><br/>　　○正义曰：分减富者之财以与贫者，则分为施与之名，故分为与也。穷者全无生业，或授之田宅，赐之器物，以救济之。<br/><br/>　　○注“介特”至“流散”。<br/><br/>　　○正义曰：传称“一介行李”，“逢泽有介麋焉”，则介亦特之义也。介特谓单身特立，无兄弟妻子者，无所附著，或将转移收聚之，令有附依，不使流散。<br/><br/>　　○注“宽其赋税”。<br/><br/>　　○正义曰：服虔以宥为宽赦其罪。杜以下云“赦罪戾”，则此宥非宽罪，故以为“宽其赋税”也。《王制》云：“少而无父谓之孤，老而无子谓之独，老而无妻谓之矜，老而无夫谓之寡。此四者，天民之穷而无告者也，皆有常饩。”然则孤寡常有饩赐，本无赋税，而云宽赋税者，正以不责赋税，即是宽之也。孤寡之贫者有饩赐，能自给者免赋税，文虽不言鳏独，宥与孤寡必同。<br/><br/>　　○注“物，事也”。<br/><br/>　　○正义曰：任良，谓选贤而任之也。物官，谓量事而官之也。贾逵云：“物官，量能授官也。”郑众云：“物官，相其才之所宜而官之”，是也。<br/><br/>　<br/><br/>　　使屈罢简东国之兵於召陵，兵在国都之东者。○罢音皮。召，上照反。亦如之。如然丹。好於边疆，结好四邻。○好，呼报反，注同。疆，居良反。息民五年，而后用师，礼也。<br/><br/>　　秋，八月，莒著丘公卒，郊公不慼。郊公，著丘公子。○著，直居反，徐直据反。<br/><br/>　　[疏]“息民五年”。正义曰：谓从此简兵之后，息民不征，既满五年而后用师征伐，是为礼也，即十九年“城州来以挑吴”是也。案十七年与吴“战于长岸”，未满五年而云“息民五年”者，平王之意息民五年。长岸之战，吴来伐，楚被伐，不可不战，虽战，非王本心也。<br/><br/>　<br/><br/>　　国人弗顺，欲立著丘公之弟庚舆。庚舆，莒共公。○与音馀，本亦作与，下同。共音恭。蒲馀侯恶公子意恢，而善於庚舆；蒲馀侯，莒大夫兹夫也。意恢，莒群公子。○恶，乌路反，下同。郊公恶公子铎，而善於意恢。铎亦群公子。○铎，待洛反。公子铎因蒲馀侯而与之谋曰：“尔杀意恢，我出君而纳庚舆。”许之。为下冬杀意恢传。<br/><br/>　　楚令尹子旗有德於王，不知度，有佐立之德。与养氏比，而求无厌。养氏，子旗之党，养由基之后。○比，毗志反。厌，於盐反，本又作餍，下注同。王患之。九月，甲午，楚子杀斗成然，而灭养氏之族。使斗辛居郧，以无忘旧勋。辛，子旗之子郧公辛。○郧音云。<br/><br/>　　冬，十二月，蒲馀侯兹夫杀莒公子意恢，郊公奔齐。公子铎逆庚与於齐。齐隰党、公子鉏送之，有赂田。莒赂齐以田。○鉏，仕居反。<br/><br/>　　晋邢侯与雍子争鄐田，邢侯，楚申公巫臣之子也。雍子，亦故楚人。○鄐，许六反，又超六反。<br/><br/>　　[疏]注“邢侯”至“楚人”。正义曰：巫人、雍子，皆故楚人也。襄二十六年传称“巫臣奔晋，晋人与之邢”，“雍奔晋，晋人与之鄐”，则鄐是雍子之田也。邢侯，巫臣之子，而得与之争鄐者，孔晁注《晋语》云：“邢与鄐比争疆界。”<br/><br/>　<br/><br/>　　久而无成。士景伯如楚，士景伯，晋理官。叔鱼摄理。摄，代景伯。<br/><br/>　　[疏]“叔鱼摄理”。<br/><br/>　　○正义曰：《晋语》云：“士景伯如楚，叔鱼为赞理。”孔晁云：“景伯，晋理官，叔鱼佐之。景伯聘楚，叔鱼专断。”<br/><br/>　<br/><br/>　　韩宣子命断旧狱，罪在雍子。雍子纳其女於叔鱼，叔鱼蔽罪邢侯。蔽，断也。○命断，丁乱反，注同。蔽，必世反，注同，徐甫世反，士补弟反。<br/><br/>　　[疏]注“蔽断也”。<br/><br/>　　○正义曰：《周礼·大司寇》云：“凡庶民之狱讼，以邦成蔽之”郑玄云：“蔽之，断其狱讼也。”《尚书·康诰》云：“服念五六日，至于旬时，丕蔽要囚。”孔安国云：“服膺思念五六日，至於十日，至于三月，乃大断之。”皆以蔽为断，是相传为说。<br/><br/>　<br/><br/>　　邢侯怒，杀叔鱼与雍子於朝。宣子问其罪於叔向。叔向曰：“三人同罪，施生戮死可也。施，行罪也。雍子自知其罪，而赂以买直，鲋也鬻狱，邢侯专杀，其罪一也。已恶而掠美为昏，掠，取也。昏，乱也。○鬻，羊六反，卖也。掠音亮。贪以败官为墨，墨，不絜之称。○败，必迈反，又如字。称，尺证反。杀人不忌为贼。忌，畏也。《夏书》曰：‘昏、墨、贼，杀。’《逸书》。三者皆死刑。皋陶之刑也。请从之。”乃施邢侯，而尸雍子与叔鱼於巿。仲尼曰：“叔向，古之遗直也。言叔向之直，有古人遗风。○陶音遥。乃施，如字。服云：施罪於邢侯也。孔晁注《国语》云：废也，尸氏反。<br/><br/>　　[疏]“乃施”至“於市”。<br/><br/>　　○正义曰：《晋语》说此事云，“叔向既对宣子，邢侯闻之而逃，遂施邢侯氏”。孔晁云：“废其族也。”则《国语》读为“弛”，训之为废。《家语》说此事亦为“弛”，王肃注云：“弛，宜为施，施行也。”服虔云：“施罪於邢侯。”施犹劾也。邢侯亡，故劾之。杜无注，当从施也。成十七年，晋杀三郤，皆尸於朝此尸於巿者，以其贱故也。<br/><br/>　<br/><br/>　　治国制刑，不隐於亲，谓国之大问，已所答当也。至於他事，则宜有隐。○当，丁浪反。三数叔鱼之恶，不为末减。末，薄也。减，轻也。以正言之。○数，色主反，又色具反，下同。为，于伪反。末，武葛反。<br/><br/>　　[疏]“三数”至“末减”。<br/><br/>　　○正义曰：三度数叔鱼之恶，不为薄轻。言皆重厚，极言之也。三者，即下云“数其贿也”、“称其诈也”、“言其贪也”是也。服虔读减为咸，下属为句。不为末者，不为末{杀米}隐蔽之也。咸曰义也，言人皆曰叔向是义，妄也。<br/><br/>　<br/><br/>　　曰义也夫，可谓直矣。於义未安，直则有之。○夫，旧音扶，一读芳于反，下同。平丘之会，数其贿也，谓言卖货无厌。以宽卫国，晋不为暴。归鲁季孙，称其诈也，谓言鲋也能。以宽鲁国，晋不为虐。邢侯之狱，言其贪也，以正刑书，晋不为颇。三言而除三恶，加三利，三恶，暴、虐、颇也。三恶除，则三利加。○颇，普何反。<br/><br/>　　[疏]注“三恶暴虐颇”。<br/><br/>　　○正义曰：《尚书》武王数纣之罪，《泰誓》云“敢行暴虐”，《牧誓》云“俾暴虐于百姓”，《武成》云“暴殄天物，害虐烝民”，然则暴是乱下之称，虐是杀害之名，大同而小异。<br/><br/>　<br/><br/>　　杀亲益荣，荣名益已。犹义也夫！”三罪唯答宣子问，不可以不正，其馀则以直伤义，故重疑之。○重，直用反。<br/><br/>　　[疏]注“三罪”至“疑之”。<br/><br/>　　○正义曰：杜读此文，言犹义也夫，言不是义也，故言以直伤义，谓叔向非是义也。刘炫云“直则是义”，而规杜氏。今知不然者，义者於事合宜，所为得理。直者，唯无阿曲，未能圆通，故《书》云“直而温”。若直而无温，则非德非义。是义之与直，二者不同。故上传云“义也夫”，此传云“犹义也夫”，於“义”之下并云“夫”。“夫”是疑怪之辞，故杜以为非义，裁可谓之直矣。故仲尼云：“叔向，古之遗直”，不云“遗义”，是直与义别。刘以直义为一而规杜氏，非也。<br/><br/>　<br/><br/>　　【经】十有五年，春，王正月，吴子夷末卒。（无传，未同盟。）<br/><br/>　　二月，癸酉，有事于武宫。籥入，叔弓卒，去乐卒事。略书有事，为叔弓卒起也。武宫，鲁武公庙，成六年复立之。○籥，羊略反。去，起吕反。为，于伪反。复，扶又反。<br/><br/>　　[疏]“有事”至“卒事”。<br/><br/>　　○正义曰：有事，谓有祭事于武公之宫庙也。祭必有乐，乐有文舞、武舞。文执羽籥，武执干鏚。其入庙也，必先文而后武。当籥始入，叔弓暴卒，故於是去乐不用，而终卒祭事也。叔弓之卒，当籥入之时，故举籥入也。及其去之，则诸乐皆去，故云去乐，钟、鼓、管、磬悉皆去之，非独去籥舞也。祭礼，鼎俎既陈，笾豆既设，然后舞乐始入。缘先祖之心，以大臣之卒必闻乐不乐，又孝子之心不忍彻巳设之馔，故去乐卒事。<br/><br/>　　○注“略书”至“立之”。<br/><br/>　　○正义曰：闵二年“吉禘于庄公”，僖八年“禘于大庙”。彼皆书禘，此传言“禘于武公”，则亦是禘。不书为禘，而言“有事”者，此经所书不论禘祭是非，略书有祭事者，本为叔弓卒起也。止为叔弓之卒，须道当祭之时，所书不为禘也。《释例》曰：“三年之禘，自国之常。常事不书，故唯书此数事。祭虽得常，亦记仲遂叔弓之非常也。”是言叔弓之卒非常，故书之也。《释例》亦云：“凡三年丧毕然后禘，於是遂以三年为节。当仍计除丧即吉之月，卜日而后行事，无复常月也。是以经书禘及大事，传唯见庄公之速，他无非时之讥也。”即如例言，三年一禘。若计襄公之薨，则禘当在二年、五年、八年、十一年、十四年，此年非禘年也。若计齐归之薨，则禘当在十三年、十六年，此年亦非禘年也。而云“祭虽得常”者，《释例》曰：“禘于大庙，礼之常也，各于其宫，时之为也。虽非三年大祭，而书禘，用禘礼也。昭二十五年传曰：‘将禘於襄公’，亦其义也。”是言“于武宫”者，时之所为，实非禘年用禘礼。此实非常，但经之所书，唯讥庄公之速，其馀不复讥耳。既不以为讥，即是得常，故云“祭虽得常”，叔弓为非常也。武宫者，鲁武公庙，毁巳久矣。成六年复立之，遂即不毁。《明堂位》云：“鲁公之庙，文世室也。武公之庙，武世室也。”郑玄云：“此二庙象周有文武之庙也。世室者，不毁之名。”是鲁以武公为不毁之庙，故禘于其宫，不于大庙，亦非常也。<br/><br/>　<br/><br/>　　夏，蔡朝吴出奔郑。朝吴不远谗人，所以见逐而书名。○远，于万反。<br/><br/>　　六月，丁巳，朔，日有食之。无传。<br/><br/>　　秋，晋荀吴帅师伐鲜虞。<br/><br/>　　冬，公如晋。<br/><br/>　　【传】十五年，春，将禘于武公，戒百官。（齐戒。○禘，大计反。齐，侧皆反。）<br/><br/>　　[疏]“戒百官”。<br/><br/>　　○正义曰：《周礼·大宰》：“祀五帝”，“前期十日，帅执事而卜日，遂戒”，“享先王亦如之”。郑玄云：“前期，前所诹之日也。十日容散齐七日，致齐三日也。执事，宗伯、大卜之属。既下，又戒百官以始齐。”此“戒百官”，亦谓戒之令齐，故杜云“齐戒”，言是齐之戒也。《祭统》云：“及时将祭，君子乃齐。齐之为言齐也，齐不齐，以致齐也。”“是故君子之齐也，专致其精明之德也。故散齐七日以定之，致齐三日以齐之。定之之谓齐。齐者，精明之至也”。是将祭必齐，祭前豫戒之也。<br/><br/>　<br/><br/>　　梓慎曰：“禘之日，其有咎乎！吾见赤黑之祲，非祭祥也，丧氛也。祲，妖氛也。盖见於宗庙，故以为非祭祥也。氛，恶气也。○咎，其九反。祲，子鸩反。氛，芳云反，徐侯云反，盖见，贤遍反。<br/><br/>　　[疏]注“祲妖”至“气也”。<br/><br/>　　○正义曰：《周礼》有“视祲之官”，郑玄云：“祲，阴阳气相侵渐成祥者，其职掌十煇之法一曰：“祲二曰：“象郑玄云：“煇为日光气也。然则祲是阴阳之气相侵之名。日光之气，有名为祲。祲之所见，非独见於日光，故直云“祲，妖氛也”。梓慎唯言见祲，不言祲之所在。为祭而言，故疑云“盖见於宗庙，故以为非祭祥也”。《月令》云：“氛雾冥冥”，则氛亦气也。以言“丧氛”，故以氛为“恶气也”。见赤黑之祲以为丧氛，则赤黑是丧象，梓慎有以知之。服虔云：“水黑火赤，水火相遇”云云。<br/><br/>　<br/><br/>　　其在涖事乎？”涖，临也。○涖音利。<br/><br/>　　[疏]“其在涖事乎”。<br/><br/>　　○正义曰：既见丧氛，又言丧之所在，其在涖事之人乎，意疑涖事者当其咎也。<br/><br/>　<br/><br/>　　二月，癸酉，禘，叔弓涖事，籥入而卒，去乐卒事，礼也。大臣卒，故为之去乐。○去，起吕反，注及下同。为，于伪反。<br/><br/>　　楚费无极害朝吴之在蔡也，朝吴，蔡大夫，有功於楚平王，故无极恐其有宠，疾害之。○费，扶味反。欲去之。乃谓之曰：“王唯信子，故处子於蔡。子亦长矣，而在下位，辱。必求之，吾助子请。”请求上位。○长，丁丈反。<br/><br/>　　[疏]“在下位辱”。<br/><br/>　　○正义曰：言在下位，可耻辱也。服虔以“辱”从下读，训之为欲，欲必求之，吾助子请，妄也。<br/><br/>　<br/><br/>　　又谓其上之人蔡人在上位者。曰：“王唯信吴，故处诸蔡，二三子莫之如也。而在其上，不亦难乎？弗图，必及於难。”夏，蔡人逐朝吴。朝吴出奔郑。王怒曰：“余唯信吴，故寘诸蔡。且微吴，吾不及此。女何故去之？”无极对曰：“臣岂不欲吴？非不欲善吴。○於难，乃旦反。寘，之豉反。女音汝。<br/><br/>　　[疏]“二三子莫之如也”。<br/><br/>　　○正义曰：言二三子无如吴之见信。<br/><br/>　<br/><br/>　　然而前知其为人之异也。言其多权谋。<br/><br/>　　[疏]“然而”至“异也”。<br/><br/>　　○正义曰：然此朝吴於事，必豫前知其为人之有异於馀人也。<br/><br/>　<br/><br/>　　吴在蔡，蔡必速飞。去吴，所以翦其翼也。”以鸟喻也。言吴在蔡，必能使蔡速强而背楚。○背音佩。<br/><br/>　　六月，乙丑，王大子寿卒。周景王子。<br/><br/>　　秋，八月，戊寅，王穆后崩。大子寿之母也。传为晋荀跞如周葬穆后起。<br/><br/>　　晋荀吴帅师伐鲜虞，围鼓。鼓，白狄之别。巨鹿下曲阳县有鼓聚。○聚，才喻反。鼓人或请以城叛，穆子弗许。左右曰：“师徒不勤，而可以获城，何故不为？”穆子曰：“吾闻诸叔向曰：‘好恶不愆，民知所適，事无不济。’愆，过也。適，归也。○好，呼报反。恶，乌路反。或并依字读。下及注皆同。愆，起虔反。<br/><br/>　　[疏]“好恶”至“所適”。<br/><br/>　　○正义曰：所好必善，所恶必恶。在上者所好所恶，不有愆过，则下民知所適归。言皆知归於善也。<br/><br/>　<br/><br/>　　或以吾城叛，吾所甚恶也。人以城来，吾独何好焉？赏所甚恶，若所好何？无以复加所好。○复，扶又反。若其弗赏，是失信也，何以庇民？力能则进，否则退，量力而行。吾不可以欲城而迩奸，所丧滋多。”使鼓人杀叛人，而缮守备。围鼓三月，鼓人或请降，使其民见，曰：“犹有食色，姑脩而城。”军吏曰：“获城而弗取，勤民而顿兵，何以事君？”穆子曰：“吾以事君也。获一邑而教民怠，将焉用邑？邑以贾怠，不如完旧。完犹保守。○庇，必利反，又音秘。丧，息浪反。缮，巿战反。守，手又反。降，户江反。见，贤遍反。焉，於虔反，贾音古，下同。<br/><br/>　　[疏]获一邑而教民怠。<br/><br/>　　○正义曰：若不受其降，民皆一心事其本国，不敢怠惰，以叛其主。今若受其降人，便是许其叛主，则是教我国人令其外叛。是虽获一邑，而教民怠惰，不守死事君，是所得少所失多。<br/><br/>　<br/><br/>　　贾怠无卒，卒，终也。弃旧不祥。鼓人能事其君，我亦能事吾君。率义不爽，爽，差也。<br/><br/>　　[疏]“鼓人”至“吾君”。<br/><br/>　　○正义曰：言今不听降叛，使鼓人能事其君也。教民不怠，是我亦能事吾君也。<br/><br/>　<br/><br/>　　好恶不愆，城可获而民知义所，知义所在也。荀吴必其能获，故因以示义。<br/><br/>　　[疏]注“知义”至“示义”。正义曰：知义所在，在於事君，不怠惰，不苟求生也。十七年荀吴诈祭于雒以灭陆浑，二十二年负甲伪籴以入昔阳。而此时独得降而不纳者，此时荀吴自度已力，必其能获，故因以示义。<br/><br/>　<br/><br/>　　有死命而无二心，不亦可乎！”鼓人告食竭力尽，而后取之。克鼓而反，不戮一人，以鼓子〈鸟&#59451;〉鞮归。〈鸟&#59451;〉鞮，鼓君名。○〈鸟&#59451;〉，本又作鸢。悦全反。鞮，丁兮反。<br/><br/>　　冬，公如晋，平丘之会故也。平丘会，公不与盟。季孙见执，今既得免，故往谢之。○与音预。<br/><br/>　　十二月，晋荀跞如周葬穆后，籍谈为介。既葬除丧，以文伯宴，樽以鲁壶。文伯，荀跞也。鲁壶，鲁所献壶樽。○跞，力狄反，本又作乐。同。介音界。樽，本或作尊，又作樽，并同。<br/><br/>　　[疏]注“鲁壶鲁所献壶樽”。<br/><br/>　　○正义曰：《周礼·司尊彝》云：“秋尝冬烝”，“其馈献用两壶樽”。郑玄云：“壶者，以壶为尊。”《燕礼》云：“司宫尊于东楹之西，两方壶，左丘酒”，是礼法有以壶为樽。<br/><br/>　<br/><br/>　　王曰：“伯氏，诸侯皆有以镇抚王室，晋独无有，何也？”感鲁壶而言也。镇抚王室，谓贡献之物。文伯揖籍谈，文伯无辞，揖籍谈使对。对曰：“诸侯之封也，皆受明器於王室，谓明德之分器。○分，扶问反，年内同。以镇抚其社稷，故能荐彝器於王。荐，献也。彝，常也。谓可常宝之器，若鲁壶之属。○彝，以之反。晋居深山，戎狄之与邻，而远於王室。王灵不及，拜戎不暇，言王宠灵不见及，故数为戎所加陵。○远，于万反，又如字。数音朔。<br/><br/>　　[疏]“拜戎不暇”。<br/><br/>　　○正义曰：数为戎所侵陵，拜谢戎师，不有閒暇。<br/><br/>　<br/><br/>　　其何以献器？”王曰：“叔氏，而忘诸乎？叔，籍谈字。叔父唐叔，成王之母弟也，其反无分乎？密须之鼓，与其大路，文所以大蒐也。密须，姞姓国也，在安定阴密县。文王伐之，得其鼓路以蒐。○蒐，所求反。姞，其吉反，又其乙反。阙巩之甲，武所以克商也，阙巩国所出铠。○巩，九勇反。铠，开代反。唐叔受之，以处参虚，匡有戎狄。参虚，实沈之次，晋之分野。○参，所金反，注同。<br/><br/>　　[疏]注“参虚”至“分野”。<br/><br/>　　○正义曰：实沈之次，晋之分野。上系参之虚域，故云参虚。<br/><br/>　<br/><br/>　　其后襄之二路，周襄王所赐晋文公大路、戎路。鏚钺秬鬯、鏚，斧也。钺，金钺。秬，黑黍。鬯，香酒。○鏚音戚。钺音越。秬音巨。鬯音畅。<br/><br/>　　[疏]注“鏚斧”至“香酒”。<br/><br/>　　○正义曰：《广雅》云：鏚、钺，斧也。俱是斧也，盖钺大而斧小。《大公六韬》云：“大柯斧重八斤，一名天钺。”是钺大於斧也。《尚书·牧誓》云：“武王左杖黄钺，”孔安国云：“以黄金饰斧”，是钺以金饰也。“秬，黑黍”，《释草》文也。《周礼》有鬯人之官，郑玄云：“鬯，酿秬为酒，芬香条畅於上下也。”是鬯为香酒也。赐之鏚钺者，使之专杀戮也。赐之秬鬯者，使之祭先祖也。《王制》云：“诸侯赐弓矢，然后征；赐鈇钺，然后杀；赐圭瓒，然后为鬯。”《诗》陈宣王赐召、穆公云：“秬鬯一卣，告于文人”是也。<br/><br/>　<br/><br/>　　彤弓虎贲，文公受之，以有南阳之田，事在僖二十八年。○彤，徒冬反。贲音奔。抚征东夏，非分而何？夫有勋而不废，加重赏。○夏，户雅反。<br/><br/>　　[疏]“抚征东夏”。<br/><br/>　　○正义曰：服者抚之，叛者征之。晋於诸夏国差近西，故令主东夏。<br/><br/>　<br/><br/>　　有绩而载，书功於策。奉之以土田，有南阳。抚之以彝器，弓钺之属。旌之以车服，襄之二路。明之以文章，旌旗。子孙不忘，所谓福也。福祚之不登叔父，焉在？言福祚不在叔父，当在谁邪？○福祚之不登叔父绝句。焉，於虔反，下将焉用之同。<br/><br/>　　[疏]“福祚”至“焉在”。<br/><br/>　　○正义曰：言福祚之不在叔父，此福祚更焉所在乎？言其不在他也。登，陟，即是在之义也。<br/><br/>　<br/><br/>　　且昔而高祖孙伯黡，司晋之典籍，以为大政，故曰籍氏。孙伯黡，晋正卿，籍谈九世祖。○黡，以斩反。<br/><br/>　　[疏]注“孙伯”至“世祖”。<br/><br/>　　○正义曰：孙伯黡为晋之正卿，世掌典籍，有功，故曰籍氏是籍谈九世祖也。其九世之次，《世本》云：“黡生司空颉，颉生南里叔子，子生叔正官伯，伯生司徒公，公生曲沃正少襄，襄生司功大伯，伯生候季子，子生籍游，游生谈，谈生秦。”是也。九世之祖称高祖者，言是高远之祖也。郯子以少皞为高祖，意与此同。<br/><br/>　<br/><br/>　　及辛有之二子董之晋，於是乎有董史。辛有，周人也。其二子適晋为大史，籍黡与之共董督晋典，因为董氏，董狐其后。<br/><br/>　　[疏]注“辛有”至“其后”。正义曰：僖二十二年传曰：“平王之东迁也，辛有適伊川”，则辛有平王时人也。此王因籍说董，言晋国唯有籍、董二族世掌典籍。<br/><br/>　<br/><br/>　　女，司典之后也，何故忘之？”籍谈不能对。宾出，王曰：“籍父其无后乎！数典而忘其祖。”忘祖业。○女音汝。数，色主反。<br/><br/>　　[疏]“籍父其无后乎”。<br/><br/>　　○正义曰：定十四年，“晋人败范、中行氏之师於潞，获籍秦”。秦即谈之子，是无后。<br/><br/>　<br/><br/>　　籍谈归，以告叔向。叔向曰：“王其不终乎！吾闻之，所乐必卒焉。今王乐忧，若卒以忧，不可谓终。王一岁而有三年之丧二焉，天子绝期，唯服三年。故后虽期，通谓之三年丧。○乐音洛，下文注皆同。期，居其反，下同。<br/><br/>　　[疏]“王其”至“未终”。<br/><br/>　　○正义曰：言王其不得以寿终乎！言将夭命而横死也。吾闻之，心之所乐，必卒於此焉。今王在忧而乐，是为乐忧也。亦既乐忧，必以忧卒。若性命之卒以忧而死，不可谓之终也。言以忧死，是不终其天年也。<br/><br/>　　○注“天子”至“年丧”。<br/><br/>　　○正义曰：《丧服》斩衰三年章内有“父为长子”，传曰：“何以三年也？正体於上，又乃将所传重也”。齐衰杖期章内有“夫为妻”，传曰：“为妻何以期也？妻至亲也。”服问曰：“君所主夫人妻大子適妇？”郑玄云：“言妻见大夫以下亦为此三人为丧主。”记言君者，主谓诸侯，而天子亦与妻为丧主也。然则妻服齐衰期耳，而传以后崩大子卒为三年之丧二者，《丧服》杖期章内有“父在为母。传曰：何以期？屈也。至尊在，不敢申其私亲也。父必三年然后娶，达子之志也。”父以其子有三年之戚，为之三年不娶，则夫之於妻有三年之义，故可通谓之三年之丧。<br/><br/>　<br/><br/>　　於是乎以丧宾宴，又求彝器，乐忧甚矣，且非礼也。彝器之来，嘉功之由，非由丧也。三年之丧，虽贵遂服，礼也。天子诸侯除丧当在卒哭，今王既葬而除，故议其不遂。王虽弗遂，宴乐以早，亦非礼也。言今虽不能遂服，犹当静嘿，而便宴乐，又失礼也。○嘿，亡北反，本或作默，同。<br/><br/>　　[疏]“於是”至“丧也”。<br/><br/>　　○正义曰：吊丧送葬之宾，不合与之宴乐。王於是乎以丧宾共宴乐，又求常宝之器。在忧而为此乐，其为乐忧甚矣。且求器又非礼也。诸侯有常器之来献王者，乃为嘉功之由。诸侯自有善功，乃作常器以献其功。献非由丧也，言王不可责丧宾献器也。○“三年”至“非礼”。<br/><br/>　　○正义曰：遂由申也，竟也。其意言三年之丧，虽贵为天子，由当申遂其服，使终日月，乃是礼也。除丧大速，是非礼也。王虽不能遂竟其服，犹当静嘿，而已不宜宴乐。而宴乐以早，亦非礼也。<br/><br/>　　○注“天子”至“不遂”。<br/><br/>　　○正义曰：礼，葬日为虞。既虞之后，乃为卒哭之祭。《丧服传》称：成服之后，昼夜哭无时。既虞之后，朝夕各一哭而已。卒哭者，谓卒此无时之哭，故郑玄《士丧礼》注云：卒哭，虞后祭名。始者，朝夕之间哀至即哭，至此祭止，唯朝夕哭而已。传称“既葬除丧”，讥王不遂其服。知天子、诸侯除丧，当在卒哭。今王既葬而除，故讥其不遂也。杜云：“卒，止也，止哭”，与郑不同。若如此言，除丧当在卒哭。而上下杜注多云“既葬除丧”者，以葬日即虞，虞即卒哭，卒哭去葬，相去不远，共在一月。葬是大礼，事书於经，故成君以否，皆举葬言之。<br/><br/>　　○注“言今”至“礼也”。<br/><br/>　　○正义曰：王不能遂服，乃与丧宾宴，又失礼也。以其丧服将终，早除犹可，宴事必不可也。襄十六年，葬晋悼公，平公即位，会于湨梁，“与诸侯宴于温”。又九年八月“葬我小君穆姜”，其年十二月“晋侯以公宴于河上”，传皆无讥，则卒哭之后得宴乐。<br/><br/>　<br/><br/>　　礼，王之大经也。一动而失二礼，无大经矣失二礼，谓既不遂服，又设宴乐。<br/><br/>　　[疏]“礼王之大经”。<br/><br/>　　○正义曰：经者，纲纪之言也。传称“经国家”、“经德义”，《诗·序》云“经夫妇”，《中庸》云“凡为天下国家有九经”，言礼是王之大经纪也。服虔曰：“经，常也，常所当行也。”<br/><br/>　<br/><br/>　　言以考典，考，成也。典以志经，忘经而多言举典，将焉用之？”为二十二年王室乱传。<br/><br/>　　[疏]“言以”至“用之”。正义曰：人之出言，所以成典法也。典法，所以记礼经也。王一动而失二礼，忘巳大经矣，而多为言语，举先王分器之典，将焉用之？<br/><br/>　<br/><br/>　　【经】十有六年，春，齐侯伐徐。<br/><br/>　　楚子诱戎蛮子，杀之。○诱音酉。<br/><br/>　　[疏]“楚子”至“杀之”。<br/><br/>　　○正义曰：四夷之名，在西曰戎，春秋之时，错居中国。杜言“河南新城县东南有蛮城”，则是内地之戎，在楚北也。戎是种号，蛮是国名，子爵也。十一年“楚子虔诱蔡侯般，杀之”。彼书楚子之名，此不书楚子名者，彼注云“蔡大夫深怨，故以楚子名告”。此非蛮人所告，盖楚人不以其君名告，故不得书其名也。《公羊传》曰：“楚子何以不名？夷狄相诱，君子不疾也。曷为不疾？若不疾，乃疾之也。”言其不足疾，更是深责之也。贾逵云：“楚子不名，以立其子。”二说异於杜也。蔡侯般书名，蛮子不名者，《释例》曰：“诸见执者，已在罪贱之地，书名与否，非例所加”，“或名不名，从所赴之文”。<br/><br/>　<br/><br/>　　夏，公至自晋。<br/><br/>　　秋，八月，己亥，晋侯夷卒。未同盟。<br/><br/>　　九月，大雩。○雩音于。<br/><br/>　　季孙意如如晋。<br/><br/>　　冬，十月，葬晋昭公。三月而葬，速。<br/><br/>　　【传】十六年，春，王正月，公在晋，晋人止公。不书，讳之也。（犹以取郠故也。公为晋人所执止，故讳不书。）<br/><br/>　　[疏]“公在”至“之也”。○正礼曰：礼，君不在国，则守国之臣每月告庙云，公在某处，释君不得亲自朝庙之意。若於岁首不在，则或史书之於策。襄二十九年春王正月，“公在楚”，传曰：“释不朝正於庙”，是也。此年正月公在晋，计亦应告庙书策，但为晋人执止，公不以被执告庙，故史不书，讳之。<br/><br/>　<br/><br/>　　齐侯伐徐。楚子闻蛮氏之乱也，与蛮子之无质也，质，信也。○质，之实反，或音致。使然丹诱戎蛮子嘉，杀之，遂取蛮氏。既而复立其子焉，礼也。诈之，非也；立其子，礼也。河南新城县东南有蛮城。○复，扶又反。<br/><br/>　　[疏]“齐侯伐徐”。<br/><br/>　　○正义曰：虚举经文者，经在楚诱戎蛮上，传依经文，故先举之。下有“徐人行成”之事，非虚举，但行成在诱蛮后，故先依次举经於上，为下“徐人行成”起本也。不下此经文就徐人者，出自史意。○“楚子”至“礼也”。<br/><br/>　　○正义曰：蛮子虽与楚旧交，元无诚信，故云与蛮子之无信也，诱而杀之，诚为不可；楚能复立其子，大胜，遂灭其国。嫌其杀父立子，犹为非礼，故礼之也。大舜之刑也，鲧殛而禹兴；周公之诛也，放蔡叔而立蔡仲，是立子为得礼。<br/><br/>　<br/><br/>　　二月，丙申，齐师至于蒲隧。蒲隧，徐地。下邳取虑县东有蒲如陂。○隧音遂。邳，普悲反。取虑，上音秋，下力居反。如淳：取音陬訾之陬，虑音邾娄之娄。如陂，彼皮反。徐人行成。徐子及郯人、莒人会齐侯，盟于蒲隧，赂以甲父之鼎。甲父，古国名。高平昌邑县东南有甲父亭。徐人得甲父鼎以赂齐。○郯音谈。父音甫。叔孙昭子曰：“诸侯之无伯，害哉！为小国害。齐君之无道也，兴师而伐远方，会之有成，而还，莫之亢也。无亢御。○亢，苦浪反。无伯也夫！《诗》曰：‘宗周既灭，靡所止戾。正大夫离居，莫知我肄。’《诗·小雅》。戾，定也。肄，劳也。言周旧为天下宗，今乃衰灭，乱无息定，执政大夫离居异心，无有念民劳者也。○也夫音扶。肄，以制反，徐又以自反，下同。其是之谓乎！”传言晋之衰。<br/><br/>　　[疏]“诗曰”至“谓乎”。<br/><br/>　　○正义曰：《诗·小雅·雨无正》之篇也。周家旧为天下所宗，今既衰灭矣，其乱无所止定也，执政大夫离散其居处，人各异心，无有知我民之劳苦者，其是此事之谓乎！言今晋衰微，不能止乱，晋之诸卿异心，不忧民之劳苦，如诗人之所云。<br/><br/>　<br/><br/>　　二月，晋韩起聘于郑，郑伯享之。子产戒曰：“苟有位於朝，无有不共恪。”孔张后至，立於客间，孔张，子孔之孙。○恪，苦各反。执政御之；执政掌位列者。御，止也。○御，鱼吕反，注及下同。適客后，又御之；適县间。县，乐肆。○县音玄，注同。<br/><br/>　　[疏]“孔张”至“县间”。<br/><br/>　　○正义曰：诸侯享宾之礼亡，唯有公食大夫礼存耳。其礼云：“大夫纳宾，宾入门左。”郑玄云：“左，西方，宾位也。”又云：“及庙门，公揖入。宾入三揖，至于阶，三让。公升二等，宾升。大夫立于东夹南，面北上。士立于门东，北面西上。”郑玄云：“自卿大夫至此，不先即位从君而入者，明助君飨食，宾自无事”也。飨食事俱在庙，郑玄飨食并言，则享位亦当然也。孔张后至，盖宾入庙门，乃始来至，当从大夫適东夹之南，西面位也，张乃立於客间。宾入未升阶，立于西方，孔张入客行间也。执政御之，適客后，张乃移立于客之西也。又御之，適县间，適钟磬乐肆之间也。大射礼者，亦诸侯之礼也。“乐人宿县于阼阶东，笙磬西面。其南笙钟，其南鑮，皆南陈。西阶之西，颂磬东面。其南钟，其南鑮，皆南陈。”张初立客间，巳在西方。被御，適客后，又益西也。又被御，適县间，盖又复益西，入於颂磬钟鑮之间也。<br/><br/>　<br/><br/>　　客从而笑之。事毕，富子谏富子，郑大夫，谏子产也。曰：“夫大国之人，不可不慎也，几为之笑而不陵我？言数见笑，则心陵侮我。○几，居岂反，服音机，近也。数音朔。侮，亡甫反。<br/><br/>　　[疏]“几为”至“陵我”。<br/><br/>　　○正义曰：几度之为笑，而不於我加陵。言数被笑，必陵侮我也。服虔云：“几，近也。孔张失位，近为所笑。”近者，未至之辞，客已笑讫，何言近也？<br/><br/>　<br/><br/>　　我皆有礼，夫犹鄙我。鄙，贱也。○夫音扶。国而无礼，何以求荣？孔张失位，吾子之耻也。”子产怒曰：“发命之不衷，衷，当也。○衷，丁仲反，又音忠。当，丁浪反，或如字。出令之不信，刑之颇类，缘事类以成偏颇。○颇，普多反。类，如字，一音力对反，徐又力猥反。<br/><br/>　　[疏]注“缘事”至“偏颇”。<br/><br/>　　○正义曰：事有相类，真伪难明。缘此事类，以致偏颇，虽非故心，亦为罪也。服虔读类为颣，解云：“颇，偏也。类，不平也。”<br/><br/>　<br/><br/>　　狱之放纷，放，纵也。纷，乱也。○纷音芳云反。纵音予用反。会朝之不敬，谓国无礼敬之心。<br/><br/>　　[疏]“会朝之不敬”。<br/><br/>　　○正义曰：此孔张失位，则是於朝不敬，而子产不以为耻者，此谓出外会朝大国，非谓在本国，故注云“谓无礼敬大国之心”。<br/><br/>　<br/><br/>　　使命之不听，下不从上命。<br/><br/>　　[疏]“使命之不听”。<br/><br/>　　○正义曰：谓若伯有，使子晳如楚，不肯行，是也。<br/><br/>　<br/><br/>　　取陵於大国，罢民而无功，罪及而弗知，侨之耻也。孔张，君之昆孙，子孔之后也，昆，兄也。子孔，郑襄公兄，孔张之祖父。○罢音皮。执政之嗣也。子孔尝执郑国之政。<br/><br/>　　[疏]注“子孔尝执郑国之政”。正义曰：襄十年“盗杀郑公子騑、公子发、公孙辄”，传曰：子孔当国至十九年，郑杀子孔。<br/><br/>　<br/><br/>　　为嗣大夫，承命以使，周於诸侯，国人所尊，诸侯所知。立於朝而祀於家，卿得自立庙於家。○使音所吏反，下以使同。<br/><br/>　　[疏]注“卿得自立庙於家”。<br/><br/>　　○正义曰：士以上皆得立庙。则孔张虽是大夫，亦得立庙。而云卿得立庙者，以子孔是卿，故以卿言之。服虔云：“祀其所自出之君於家，以为大祖。”案《礼记·郊特牲》曰：“诸侯不敢祖天子，大夫不敢祖诸侯。而公庙之设於私家，非礼也。”安得祀所出之君为大祖乎？<br/><br/>　<br/><br/>　　有禄於国，受禄邑。有赋於军，军出，卿赋百乘。○乘，绳证反。丧祭有职，有所主。受脤归脤，受脤，谓君祭，以肉赐大夫。归脤，谓大夫祭，归肉於公。皆社之戎祭也。○脤，巿轸反。<br/><br/>　　[疏]注“受脤”至“祭也”。<br/><br/>　　○正义曰：《周礼·掌蜃》云：“祭祀共蜃器之蜃”，郑玄云：蜃，大蛤，“饰祭器之属也”，“蜃之器以蜃饰，因名焉”。郑众云：“蜃可以白器，令色白。”是蜃为器名。祭肉盛之脤器，以献遗人，因名祭肉为脤；孔张是大夫也，而云“受脤归脤”，故知受脤为君祭，以肉赐大夫。归脤谓大夫祭，以肉归於公也。故《周礼·祭仆》：“凡祭祀致福者，展而受之。”是在下之祭，有“归脤”之义。又传有“成子受脤于社”，前代诸儒皆以脤为祭社之肉，故云皆社之戎祭也。刘炫故违传证，以破先儒，以为脤亦祭庙之肉，以规杜氏，文无所出，其义非也。然大夫不得私自出军，自祭私社，而得归脤於公者，谓大夫奉君命以戎事摄祭於社，故社直言祭，归肉於公，亦不谓家祭也。<br/><br/>　<br/><br/>　　其祭在庙，已有著位，在位数世，世守其业，而忘其所，侨焉得耻之？其祭在庙，谓助君祭。○数，色主反。焉，於虔反，下焉用同。<br/><br/>　　[疏]注“其祭”至“君祭”。<br/><br/>　　○正义曰：谓郑伯其祭在先君之庙，孔张有助祭著位在庙中，以有事为业，言其所掌有常也。服虔以为其祭在庙，谓孔张先祖配庙食。案《周礼·司勋》云：“凡有功者，铭书於王之大常，祭於大烝，司勋诏之。”则配庙食者，皆是有功之臣子。孔作乱而死，公孙泄因妖鬼而立，不得有配食在庙。<br/><br/>　<br/><br/>　　辟邪之人，而皆及执政，是先王无刑罚也。言为过谬者，自应用刑罚。○辟，匹亦反。邪，似嗟反。子宁以他规我。”规，正也。宣子有环，其一在郑商。玉环，同工共朴，自共为双。○朴，普角反。<br/><br/>　　[疏]注“玉环”至“为双”。<br/><br/>　　○正义曰：下云“韩子奉命以使而求玉焉”，知环是玉环也。《释器》云：“肉倍好谓之瑗，肉好若一谓之环。”李巡云：好，孔也。肉倍好，边肉大，其孔小也。好倍肉，其孔大，边肉小也。肉好若一，其孔及边肉大小適等曰环。是环亦璧之类也。言其一在郑商，则其一在韩子。知其同工共朴，相与为双，故韩子欲得而双之。<br/><br/>　<br/><br/>　　宣子谒诸郑伯，谒，请也。子产弗与，曰：“非官府之守器也，寡君不知。”子大叔、子羽谓子产曰：“韩子亦无几求，言所求少。○守，手又反。几，居岂反。晋国亦未可以贰，晋国、韩子不可偷也。偷，薄也。○偷，他侯反。若属有谗人交斗其间，鬼神而助之，以兴其凶怒，悔之何及？吾子何爱於一环，其以取憎於大国也，盍求而与之？”子产曰：“吾非偷晋而有二心，将终事之，是以弗与，忠信故也。侨闻君子非无贿之难，立而无令名之患。侨闻为国，非不能事大字小之难，无礼以定其位之患。夫大国之人，令於小国，而皆获其求，将何以给之？一共一否，为罪滋大。滋，益也。○属音烛。盍，户腊反。难，乃旦反，下同，又如字。共音恭，下而共无艺同。<br/><br/>　　[疏]“侨闻”至“之患”。<br/><br/>　　○正义曰：侨闻君子非无贿之难，家贫无贿不为难，立於职位而无善名，是为身之大患。言韩子当患无令名，不宜患家无贿也。侨闻为国家者，非不能事大字小之难。事大国，爱小国，不为难也。无礼以定其位，是国之大患。言郑当患位不定，不宜患事晋之难也。下句自“大国之人”至“则失位矣”，此覆“无礼定位”也。自“若韩子”至“独非罪乎”，此覆“无令名”也。此辞一为韩子，一为郑国，故再言侨闻。服虔断“字小之难”以下为义，解云：“字，养也，言事大国易，养小国难。”然则郑人岂忧养小国乎？尚未能离经辨句，复何须注述大典？且字为爱，不为养也。<br/><br/>　<br/><br/>　　大国之求，无礼以斥之，何餍之有？吾且为鄙邑，则失位矣。不复成国。○餍，於盐反。复，扶又反，下不敢复并注同。<br/><br/>　　[疏]“吾且”至“位矣”。<br/><br/>　　○正义曰：若晋之大夫，求无不得，则郑国乃为晋之边鄙之邑，不复成国，谓失国君之位矣。<br/><br/>　<br/><br/>　　若韩子奉命以使，而求玉焉，贪淫甚矣，独非罪乎？出一玉以起二罪，吾又失位，韩子成贪，将焉用之？且吾以玉贾罪，不亦锐乎？”锐，细小也。○贾音古，下无强贾同。锐，悦岁反。<br/><br/>　　[疏]“出一玉以起二罪”。<br/><br/>　　○正义曰：一共一否，为郑国之罪也。贪淫，为韩子之罪也。<br/><br/>　　○注“锐细小”。<br/><br/>　　○正义曰：锐是锋芒，不得为折。<br/><br/>　<br/><br/>　　韩子买诸贾人，既成贾矣，商人曰：“必告君大夫。”韩子请诸子产曰：“日起请夫环，执政弗义，弗敢复也。复重求也。○成贾音嫁，本或作价。请夫音扶。重，直用反。今买诸商人，商人曰，必以闻，敢以为请。”子产对曰：“昔我先君桓公，与商人皆出自周。郑本在周畿内，桓公东迁并与商人俱。<br/><br/>　　[疏]“买诸”至“商人”。<br/><br/>　　○正义曰：贾人即商人也。行曰商，坐曰贾，对文虽别，散则不殊，故商贾并言之。<br/><br/>　　○注“郑本”至“人俱”。<br/><br/>　　○正义曰：《世本》云：“郑桓公封棫林”，即汉之京兆郑县是也，本在周之西都畿内也。《郑语》称史伯为桓公谋，使桓公寄帑与贿於虢、郐之国，桓公从之，其子武公遂灭虢、郐而国之。当桓公东迁帑贿之时，并与商人俱来也。<br/><br/>　<br/><br/>　　庸次比耦，庸，用也。用次更相从耦耕。○比，毗志反。更音庚。以艾杀此地，斩之蓬蒿藜藋，而共处之。世有盟誓，以相信也，曰：‘尔无我叛，我无强贾，无强巿其物。○艾，鱼废反。蓬，蒲东反。蒿，呼高反。藜，力兮反。藋，徒吊反。强，其丈反，下强夺同；又其良反，注放此。毋或匄夺。尔有利巿宝贿，我勿与知。’恃此质誓，故能相保，以至于今。今吾子以好来辱，而谓敝邑强夺商人，是教敝邑背盟誓也，毋乃不可乎！吾子得玉而失诸侯，必不为也。若大国令，而共无艺，艺，法也。○毋音无，下同。匄，古害反，又姑未反，乞也。贿，呼罪反，或作货。与音预。好，呼报反，下及注并同。背音佩。<br/><br/>　　[疏]“毋或匄夺”。<br/><br/>　　○正义曰：六年传称楚公子弃疾之过郑也，“不强匄”，则匄是乞也。乞则可也，唯不得强耳。此言“毋或匄夺”，亦谓不得强匄乞夺取也。乞之与乞一字也，取则入声，与则去声也。此匄亦有取与，此传言匄，谓取也；诏书称租调匄民，谓与民。○“强夺商人”。<br/><br/>　　○正义曰：上云“买诸贾人”，则是和买。而子产谓之强夺者，韩子以威逼之，其贾必贱，故商人欲得告君。大夫子产知其非和买，故云然也。<br/><br/>　<br/><br/>　　郑，鄙邑也，亦弗为也。不欲为鄙邑之事。侨若献玉，不知所成，敢私布之。”布，陈也。韩子辞玉，曰：“起不敏，敢求玉以徼二罪，敢辞之。”传言子产知礼，宣子能改过。○徼，古尧反。<br/><br/>　　[疏]“徼二罪”。<br/><br/>　　○正义曰：谓晋失诸侯，郑为边邑。<br/><br/>　<br/><br/>　　夏，四月，郑六卿饯宣子於郊。饯，送行饮酒。○饯，贱浅反，《字林》子扇反。<br/><br/>　　[疏]注“饯送行饮酒”。<br/><br/>　　○正义曰：《诗》云：“饮饯于祢”，《毛传》云：“祖而舍軷，饮酒於其侧曰饯。”<br/><br/>　<br/><br/>　　宣子曰：“二三君子请皆赋，起亦以知郑志。”诗言志也。<br/><br/>　　子齹赋《野有蔓草》。子齹，子皮之子婴齐也。《野有蔓草》，《诗·郑风》。取其“邂逅相遇，適我愿兮”。齹，才何反，《字林》才可反，又士知反。《说文》作{佐齿}，云齿差跌也，在河、千多二反。蔓音万。邂，户卖反。逅，户豆反。<br/><br/>　　[疏]“野有蔓草”。<br/><br/>　　○正义曰：《野有蔓草》，“思遇时也。君之泽不下流，民穷於兵革，男女失时，思不期而会焉。”其《诗》云：“野有蔓草，零露漙兮，有美一人，清扬婉兮。邂逅相遇，適我愿兮。”注云：“青扬，眉目之间婉然美好。邂逅，不期而会，適其时愿。”<br/><br/>　<br/><br/>　　宣子曰：“孺子善哉，吾有望矣。”君子相愿，己所望也。○孺，如住反。子产赋郑之《羔裘》。言郑，别於唐《羔裘》也。取其“彼己之子，舍命不渝”，“邦之彦兮”，以美韩子。○别，彼列反。己音记。舍音赦，又音舍。渝，羊朱反。<br/><br/>　　[疏]注“言郑”至“韩子”。<br/><br/>　　○正义曰：《羔裘》，“刺朝也，言古之君子以风其朝焉”。《释训》云：“之子者，是子也。”斤韩子也。郑玄云：已，语辞也。舍犹处也。渝，变也。处命不变，谓守死善道，见危授命之类也。《释训》云：“美士为彦。”言一邦之美士，以美韩子也。<br/><br/>　<br/><br/>　　宣子曰：“起不堪也。”不堪国之司直。子大叔赋《褰裳》。《褰裳》诗曰：“子惠思我，褰裳涉溱。子不我思，岂无他人。”言宣子思己，将有《褰裳》之志；如不我思，亦岂无他人。○褰，起虔反。溱，侧巾反。<br/><br/>　　[疏]“褰裳”至“他人”。<br/><br/>　　○正义曰：《褰裳》，“思见正也。狂童恣行，国人思大国之正己也。”其《诗》云：“子惠思我，褰裳涉溱。”注云：“子者，斥大国之正卿。子若爱而思我，我国有突篡国之事而可征而正之，我则揭衣涉溱水，往告难也。”又云：“子不思我，岂无他人。”注云：“言他人者，先乡齐、晋、宋、卫，后之荆楚。”<br/><br/>　<br/><br/>　　宣子曰：“起在此，敢勤子至於他人乎？”言已今崇好在此，不复令子適他人。○复，扶又反。令，力呈反，下同。子大叔拜。谢宣子之有郑。宣子曰：“善哉，子之言是。是，《褰裳》。<br/><br/>　　[疏]注“是褰裳”。<br/><br/>　　○正义曰：是犹此也。子之言此《褰裳》之诗也，不有是告他人之事，其能终相善乎？<br/><br/>　<br/><br/>　　不有是事，其能终乎？”韩起不欲令郑求他人。子大叔拜以答之，所以晋、郑终善。子游赋《风雨》，子游，驷带之子驷偃也。《风雨》诗取其“既见君子，云胡不夷”。<br/><br/>　　[疏]“风雨”。<br/><br/>　　○正义曰：《风雨》，“思君子也。乱世则思君子，不改其度焉。”其《诗》云：“风雨凄凄，鸡鸣喈喈。”注云：“风且雨，凄凄然，鸡犹守时而鸣，喈喈然。”“喻君子虽居乱世，不变改其节度”。又云：“既见君子，云胡不夷。”注云：“胡，何也。夷，说也。思而见之，云何而心不说。”<br/><br/>　<br/><br/>　　子旗赋《有女同车》，子旗，公孙段之子丰施也。《有女同车》，取其“洵美且都”，爱乐宣子之志。○乐音洛，又五孝反。<br/><br/>　　[疏]注“询美且都”。<br/><br/>　　○正义曰：询，信也。都，闲也。言信美好且闲习於威仪，是爱乐宣子之志。<br/><br/>　<br/><br/>　　子柳赋《萚兮》。子柳，印段之子印癸也。《萚兮》诗取其“倡予和女”，言宣子倡，己将和从之。○萚，他洛反。印，一刃反。倡，昌亮反，本或作唱，同。和，户卧反，下注同。女音汝。<br/><br/>　　[疏]“萚兮”。<br/><br/>　　○正义曰：《萚兮》，“刺忽也，君弱臣强，不倡而和也”。其《诗》云：“萚兮萚兮，风其吹女。”注云：“萚，槁也。”槁谓木叶也。木叶槁，待风乃落”。“喻君有政教，臣乃行之。言此者，刺今不然”。又云：“叔兮伯兮，倡予和女。”注云：“叔伯，言群臣长幼也。”“群臣无其君而行，自以强弱相服。女倡矣，我则将和之。言此者，刺其自专也。”<br/><br/>　<br/><br/>　　宣子喜曰：“郑其庶乎！庶几於兴盛。二三君子以君命贶起，赋不出郑志，六诗皆《郑风》，故曰不出郑志。○贶音况。皆昵燕好也。昵，亲也。赋不出其国，以示亲好。○昵，女乙反。二三君子，数世之主也，可以无惧矣。”宣子皆献马焉，而赋《我将》。《我将》，《诗·颂》。取其“日靖四方”，“我其夙夜，畏天之威”，言志在靖乱，畏惧天威。○数，色主反。<br/><br/>　　[疏]“我将”。<br/><br/>　　○正义曰：《我将》，“祀文王於明堂也”。云：“仪式荆文王之典，日靖四方“，”我其夙夜，畏天之威，于时保之”。注云：“早夜敬天，於是得安文王之道。”<br/><br/>　<br/><br/>　　子产拜，使五卿皆拜，曰：“吾子靖乱，敢不拜德？”宣子私觐於子产，以玉与马，曰：“子命起舍夫玉，是赐我玉而免吾死也，敢藉手以拜？”以玉藉手拜谢子产。○觐，其靳反。舍音舍。夫音扶。藉，在夜反，注同。<br/><br/>　　公至自晋。晋人听公得归。子服昭伯语季平子昭伯，惠伯之子子服回也，随公从晋还。○语，鱼据反。曰：“晋之公室，其将遂卑矣。君幼弱，六卿彊而奢傲，将因是以习。习实为常，能无卑乎？”平子曰：“尔幼，恶识国？”昭伯尚少，平子不信其言。○傲，五报反。恶，乌路反。少，诗照反。<br/><br/>　　[疏]“将因”至“卑乎”。<br/><br/>　　○正义曰：言将因是君幼弱，以习奢傲之事。既习奢傲，实以为常。常行轻君之礼，能无卑乎？<br/><br/>　<br/><br/>　　秋，八月，晋昭公卒。为下“平子如晋葬”起。<br/><br/>　　九月，大雩，旱也。郑大旱，使屠击、祝款、竖柎，有事於桑山。三子，郑大夫。有事，祭也。○屠音徒。柎音附，又方于反。斩其木，不雨。子产曰：“有事於山，蓺山林也。蓺，养护令繁殖。○蓺音艺。令，力呈反。而斩其木，其罪大矣。”夺之官邑。<br/><br/>　　冬，十月，季平子如晋，葬昭公。平子曰：“子服回之言犹信，自往见之，乃信回言。子服氏有子哉。”有贤子也。 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1018-10327.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1018-10329.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1018.html" action-type="chapterComment" class="comment"><i></i>春秋左传正义章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

