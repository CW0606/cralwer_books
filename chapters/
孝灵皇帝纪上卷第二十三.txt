<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《后汉纪》正文_孝灵皇帝纪上卷第二十三_袁宏作品 - 维普阅读网</title>
<meta name="keywords" content="后汉纪,后汉纪原文,后汉纪阅读,孝灵皇帝纪上卷第二十三全文,袁宏作品" />
<meta name="description" content="后汉纪原文阅读,孝灵皇帝纪上卷第二十三全文在线阅读,袁宏作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-556-7679.html";
var nextpage="novel-read-556-7681.html";
var indexpage = "novel-chapter-556.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-556.html">后汉纪</a></strong>
<strong><a href="novel-chapter-556.html">后汉纪目录</a></strong>
<span>孝灵皇帝纪上卷第二十三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-556-7679.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>孝灵皇帝纪上卷第二十三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=袁宏&amp;searchsubmit=yes"  target="_blank">袁宏</a><span class="divide">|</span>发布时间：2014-10-07 23:30:44<span class="divide">|</span></p>
<div class="page-body">
<div class="page-content">
<p>　建宁元年（戊申、一六八）<br/>　　春正月己亥，上征至，大将军窦武持节迎于夏门亭。<br/>　　庚子，即皇帝位。<br/>　　以太尉陈蕃为太傅，〔与〕（以）将军窦武〔及〕（为）司徒胡广录尚书事〔一〕。诏曰：“太傅陈蕃辅弼先帝，出纳为允，謇谔之节，宣于本朝。朕初践祚，亲授策命，忠笃之性，老而弥纯。其封蕃为高阳侯。 ”固让不受，章十余上乃许。<br/>　　〔一〕　据范书灵帝纪改。<br/>　　三月辛丑，葬孝桓皇帝于宣陵〔一〕。<br/>　　〔一〕　范书灵帝纪作“二月辛酉” 。按三月己卯朔，有辛丑，然无下文之庚午。二月己酉朔，辛酉乃第十三日，庚午乃第二十二日，故当以范书为是。<br/>　　庚午，大赦天下〔一〕。赐男子爵，孝悌、力田帛各有差。<br/>　　〔一〕　范书作“辛未”，相差一日，未知孰是。<br/>　　夏四月甲午〔一〕，追尊祖解渎亭侯淑为孝元皇帝，考嗣侯苌为孝仁皇帝〔二〕，妃董姬为慎园贵人。<br/>　　〔一〕　范书作“闰月甲午”。朔闰考曰：“闰月戊申朔。谷雨丁未在三月晦日，小满戊寅在四月朔日。杨统碑有三月癸丑，即月之六日，碑省言闰。纪有甲午疑误。”<br/>　　〔二〕　范书灵帝纪及独断均作“孝元皇”、“孝仁皇”，乃省文耳。<br/>　　戊辰〔一〕，以长乐卫尉王畅为司空。<br/>　　〔一〕　四月戊寅朔，无戊辰，疑有讹。<br/>　　五月丁未朔，日有蚀之。<br/>　　六月癸巳，录定策功，封窦武、曹节等十一人为列侯。<br/>　　八月，司空王畅以灾异策罢，宗正刘宠为司空。<br/>　　畅字叔茂，太尉龚之子也。初，畅为南阳太守，设禁令，明赏罚。太守下车之后，而故犯法者，发屋伐树，塞井移灶〔一〕。豪彊战栗，晏开早闭。功曹张敞谏曰：“盖闻诸经典，殷汤开三面之网，而四方归仁；武王除炮烙之刑，而天下咸服。高祖创业，约法三章；孝文宽刑，号称太宗。若夫卓茂、文翁之徒，皆去严刻，务崇温和。夫明哲之君，网漏吞舟之鱼，然后三光明于上，民物和于下。愚谓舜举皋陶，不仁者远〔二〕；随会为政，晋盗奔秦〔三〕。治民在德，不在于刑。” 畅于是崇宽慎刑，旌贤表德。<br/>　　〔一〕　疑“移”系“夷”之误。<br/>　　〔二〕　出论语颜渊。<br/>　　〔三〕　宣公十六年左传曰：“晋侯以黻冕命士会将中军，且为太傅。于是晋国之盗逃奔于秦。”“士会”即“随会”也。<br/>　　畅以郡俗奢富，欲约己以矫之，乃衣大布，坐羊皮，车厩马羸弊〔一〕，而不改之。同郡刘表，时年十七，从畅受学，进谏曰：“盖闻奢不僭上，俭不逼下〔二〕，守道行礼，贵处可否之间。清不暴鳞，浊不污泥，蘧伯玉耻独为君子。府君不希孔门之明训〔三〕，而慕夷齐之末操〔四〕，无乃皎然自贵于世。”畅答曰： “昔公仪休在鲁，拔园葵，去织妇；孙叔敖相楚，其子披裘刈薪<br/>　　〔五〕　。夫以约失之者鲜矣〔六〕！闻伯夷之风者，贪夫廉，懦夫有立志〔七〕。虽以不德，敢慕高风，且以矫俗也。”<br/>　　〔一〕　疑“车”系衍文。<br/>　　〔二〕　礼记杂记下曰：“君子上不僣上，下不逼下。”<br/>　　〔三〕　黄本及范书均作“孔圣”，蒋本乃依南监本作“孔门”。<br/>　　〔四〕　李贤曰：“论语：孔子曰‘ 奢则不逊，俭则固’言仲尼得奢俭之中，而夷齐饥死，是其末操也。”孔子语见述而，其意本在奢则僣上，俭失礼耳。与其僣上而不逊，不若俭之但失礼耳。<br/>　　〔五〕　并见史记。前者乃循吏传，后者乃滑稽传也。<br/>　　〔六〕　见论语里仁。<br/>　　〔七〕　见孟子万章章句下。<br/>　　太后新摄政，政之巨细，多委陈蕃、窦武，同心戮力，以奖王室，征用天下名士参政事。于是天下英隽，知其风指，莫不人人延颈，想望太平。<br/>　　其后中常侍曹节与上乳母赵娆求谄于太后，太后信之，数出诏命，有所封拜。蕃、武每谏，不许。会有日蚀之变，蕃谓武曰：“昔萧望之为石显所杀，李、杜祸及妻子〔一〕。有一石显，望之尚为之死，况数十人耶？赵夫人旦夕乱政，其患最甚。蕃以余年，请为将军除之〔二〕　。因灾之变，以除佞臣，谁曰不可！”武亦谋之，深纳蕃言，乃言之于太后曰：“故事，内官但典门户，给事左右而已。今乃参政事，贵显朝廷，父子兄弟，并在列位，天下匈匈，多以为患，今可悉除之。 ”太后曰：“此皆天所生，汉元以来，世世用事，国之旧典，何可废也？但诛其恶耳。”武性详重，疑而未决。<br/>　　〔一〕　李，李固；杜，杜乔。范书 “李杜”上有“近者”二字，袁纪恐脱。<br/>　　〔二〕　时蕃已八十岁，故曰“余年 ”。<br/>　　是时太白犯上将星，又入太微〔一〕。侍中刘瑜素善天文，与蕃书曰：“星辰错乱，不利大臣。前所谋者，事宜速断之。”蕃、武得书，将发。于是以朱宇为司隶校尉，刘佑为河南尹。武奏收中常侍曹节、长乐食监王甫等，使侍中刘瑜内其奏。谋颇泄漏，节等及窃发瑜奏，且知其事，节曰：“前先帝宫人嫁，武父子载取之，各且十余人，此大罪也。身自不正，何以正人！” 中黄门朱瑀曰〔二〕：“其中放纵者罪当诛耳，我曹何罪！”乃与等辈十余人结诛武等。是夜矫诏以王甫为黄门令，持节诛尚书令尹勋，因共胁太后取玺绶。<br/>　　〔一〕　通鉴与袁纪同。而范书窦武传作“太白犯房左骖，上将星入太微”。按晋书天文志，房四星，第一星上将也。太微，天子庭也。则范书标点本断句误耳。续汉天文志入太微者亦太白，而非上将星也。<br/>　　〔二〕　朱瑀原误作朱宇，袁纪灵帝纪中卷及范书均作朱瑀，故迳改。<br/>　　九月辛亥〔一〕，节请帝御前殿，召公卿百官，易拜司隶校尉、河南尹，遣中谒者分守南、北宫。节称诏收大将军窦武，武不受诏。与子绍将北宫二千人屯洛阳都亭。<br/>　　〔一〕　范书作“丁亥”。通鉴考异曰：“范书帝纪作‘丁亥’，袁纪作‘辛亥’。按长历，是年九月乙已朔，无丁亥。今从袁纪。”标点本据以改范书。<br/>　　太傅陈蕃闻起兵，将官属诸生八十余人到承明门。使者不内曰：“公未被诏召，何得勒兵入宫？”蕃曰：“赵鞅专兵向宫，以逐君侧之恶。春秋义之〔一〕。 ”有使者出开门〔二〕，蕃到尚书门，正色曰：“大将军窦武忠以卫国，黄门、常侍无道，欲诬忠良邪？”黄门王甫曰：“先帝新弃天下，山陵未成，武有何功？兄弟父子并封三侯，又设乐饮宴，多取掖庭宫人，旬日之间，资财巨万。大臣如此，是为道邪？公为宰辅，苟相阿党，复何求贼？”使剑士收蕃。蕃声逾厉，辞气不挠，遂送蕃北寺狱〔三〕。<br/>　　〔一〕　春秋以赵鞅不请晋君而执邯郸午，保晋阳，书曰“赵鞅以晋阳叛”，未尝义之。后因韩、魏之请，鞅盟于公宫，亦无清君侧之举。春秋三传均不见，未知陈蕃何据。<br/>　　〔二〕　范书作“突入承明门”。通鉴从范书。<br/>　　〔三〕　御览卷三五二引汉南记曰： “陈蕃等欲除诸黄门，谋泄，阍寺之党于宫中诈称惊，云外有反者。蕃奔入宫，小黄门朱宇逆以戟刺蕃。”范书作“蕃拔剑叱甫，甫兵不敢近。乃益人围之数十重，遂执蕃送狱”。通鉴从袁纪。<br/>　　节又称诏，以少府周静行车骑将军〔一〕，与匈奴中郎将张奂、王甫持节共以讨武等，与武陈兵于阙下。武令其军曰：“黄门、常侍反逆无道，何尽随之反乎？先降有重赏。”〔二〕中官执势久，士皆畏之，于是（免）武兵数十人者各为部，归于甫军，自旦至食时，兵降且尽。武自杀，绍等走，靖等皆斩〔三〕，绍弟机、亲族宾客悉诛之。蕃亦被害，妻子徙日南。皇太后迁于云台。于是自公卿以下，尝为蕃、武所举，皆免官禁锢。<br/>　　〔一〕　范书“周静”作“周靖”。袁纪下文之“靖”，乃绍弟靖。<br/>　　〔二〕　范书窦武传曰：“甫兵渐盛，使其士大呼武军曰：‘窦武反，汝皆禁兵，当宿卫宫省，何故随反者乎？先降有赏！’营府素畏服中官，于是武军稍稍归甫。”按黄本“武令”作“甫令”，然与其所言身份不符；蒋本作“武令”，文虽可通，然与武军散归甫营又不合，疑袁纪脱误恐多。通鉴两存之，武令系于屯兵都亭之时，甫令系于阙下对阵之际。又“中官”原误作“中宫”，迳改之。<br/>　　〔三〕　范书言武、绍并自杀，而未及靖被斩之事。<br/>　　蕃字仲举，汝南平舆人。初，袁〔阆〕（闳）为郡功曹〔一〕，举蕃以自代曰：“陈蕃有匡弼之才，不可久屈，宜以礼致之。”于是为郡功曹，举贤良方正皆不就。桓帝初招延俊乂，征拜为议郎，起署为尚书，稍迁九卿。初为豫章太守，独设一榻以候徐孺子，余人不得而接〔二〕。其高简亮正皆此类也。<br/>　　〔一〕　据范书改。<br/>　　〔二〕　世说新语德行篇注引袁纪曰：“蕃在豫章，为稚独设一榻，去则悬之，见礼如此。 ”古人引书多以己意改窜，于此可见。<br/>　　丙辰，司徒胡广为太傅，录尚书事。司空刘宠为司徒。<br/>　　宠字祖荣，东莱牟平人。初为会稽太守，正身率下，郡中大治。征入为将作大匠。山阴县有数老父，年各八十余，居若邪山下，去郡十里。闻宠当还，相率共往送宠，人齎百钱。宠见老父曰：“何乃自苦来邪？” 对曰：“山谷鄙老〔一〕，生来尝到郡县。他时吏发〔二〕，不去民间，或狗吠竟夕，民不得安。自明府下车以来，吏稀至民间，狗不夜吠。老值圣化，今闻当见弃，故自力来送。”宠曰：“吾何能及公〔言〕邪〔三〕？甚勤苦父老。”为选一大钱受之。故会稽号为“取一钱”〔四〕，其清如此。薄衣服，弊车马，其与人交恂恂然。在朝廷正色，不可干以私，闭门静居，不接宾客，教诲子孙而已。故进不见恶，退无谤言。<br/>　　〔一〕　范书作“山谷鄙生”。王补曰：“鄙生字，范书凡数数见，然承上文‘山民愿朴，乃有白首不入市井者’，则袁纪为合。”<br/>　　〔二〕　发，发求，即征敛也。<br/>　　〔三〕　据范书补。<br/>　　〔四〕　范书作“号宠为‘一钱太守 ’”。<br/>　　封曹节十八人为列侯，讨陈、窦之功也。<br/>　　十月甲辰晦，日有蚀之。<br/>　　鲜卑犯幽州，杀略吏民。自此以后，无岁不犯塞。<br/>　　陈窦之诛，海内冤之。曹节善招礼名贤，以卫其罪。乃言于帝，就拜姜肱为犍为太守，韦着为东海相。诏书迫切，肱浮海遁逃，卒不屈去。着不得已，遂解巾临郡，为政任威刑，妻子放恣，为受罚家所告，论输左校。刑竟归乡里，为奸人所杀。<br/>　　二年（己酉、一六九）<br/>　　春正月丁丑〔一〕，大赦天下。迎慎〔园〕（国）董贵人幸南宫嘉德殿〔二〕。<br/>　　〔一〕　是月甲辰朔，无丁丑，疑有讹。<br/>　　〔二〕　据本卷建宁元年纪文改。<br/>　　二月己巳，尊董贵人为孝文皇后〔一〕。后置永〔乐〕宫〔二〕，如匽贵人之礼。贵人，河间人。配解渎侯苌，生帝。后兄子重为五官中郎将〔三〕。<br/>　　〔一〕　按范书作“三月己巳”。二月癸酉朔，无己巳，袁纪“二月”当是“三月”之误。又范书及独断，“孝文后”皆作“孝仁后”，袁纪亦误。<br/>　　〔二〕　据续汉志补。<br/>　　〔三〕　“官”原误作“宫”，迳改之。<br/>　　夏四月壬辰，青蛇见御座殿轩。癸巳，大风折木〔一〕。诏群臣各上封事，靡有所讳。<br/>　　〔一〕　范书灵帝纪不载青蛇事，又 “大风”下记有“雨雹”。通鉴两采之。<br/>　　议郎谢弼上疏曰：“盖闻蛇者，女子之祥也。皇太后幽隔空宫，愁感天心所致也。皇太后定策帷幄，援立陛下，虽父兄不轨，非皇太后之罪。陛下当以其诛灭之故，特加慰释之念，而反隔绝，靡有朝问之礼，大亏孝道，不可以示四方。昔周襄王不能事母，夷狄交侵，天命去之，遂陵迟不复兴〔一〕。礼：为人后者为之子。今以孝桓皇帝为父，岂得不以皇太后为母哉！援神契曰：“天子行孝，四夷和平。’方今边境斥候，兵革蜂起，非孝无以济之。愿陛下上以尧舜为法，下以襄王为戒，无令皇太后忧愁于北宫〔二〕。一旦有雾露之疾〔三〕，陛下当何面目以见天下乎？”<br/>　　〔一〕　见前甘昭公注。<br/>　　〔二〕　按太后徙灵台，乃南宫也，此作北宫，非。又原脱“太”字，迳补。<br/>　　〔三〕　“雾露”一词出史记淮南厉王传袁盎谏文帝之语中，本指受风寒一类的疾病，此乃但有不幸之意。<br/>　　又匈奴中郎将张奂上书曰：“臣闻风〔为〕（以）号令〔一〕，动物通气。木者，火之本，相须乃明。蛇者屈伸，隐显似龙。顺至为休征，逆来为灾殃。故大将军窦武忠肃恭俭，有援立之功。太傅陈蕃敦方抗直，夙夜匪懈。一旦被诛，天下惊怛，海内嘿嘿，莫不哀心。昔周公既薨，成王葬不具礼，天乃大风，偃木折树。成王发书感悟，备礼改葬，天乃立反风，其木树尽起〔二〕。今宜改葬蕃、武，选其家属，诸被禁锢，一宜蠲除，则灾变可消，升平可致也。”<br/>　　〔一〕　据黄本及范书改。李贤引翼氏风角曰：“凡风者，天之号令，所以谴告人君者也。 ”<br/>　　〔二〕　见尚书大传。<br/>　　天子虽知奂言是，然迫于节等，不得从之。中官恶谢弼，出为〔<br/>　　广〕陵府丞〔一〕。郡县承旨，以他罪死狱中。<br/>　　〔一〕　据范书补。<br/>　　张奂字然明，敦煌酒泉人。少与安定皇甫规俱显当世，而奂又与规善。初，奂为梁冀所辟，冀被诛，奂废锢。众人莫敢为言，唯规数荐奂。由是为武威太守、度辽将军，幽、并清净，吏民歌之。征拜大司农，赐钱二十万，除家一人为郎。奂让不受，愿徙户华阴。旧制：边民不得内徙。唯奂因功得听，故奂始为弘农人。<br/>　　建宁初，奂新至未除，会陈、窦之事。中常侍曹节等承制，使奂率五营士围武。武自杀，蕃下狱死，义士以此非奂。然素立清节，当可否之间，虽彊御不敢夺也。后以党事免官禁锢。河东太守董卓慕其名，使兄遗奂缣百匹。奂不受，知卓有奸凶之心，遂与绝。至于朋友之馈，虽车马不辞也。时被党锢者，多不守静，或徙或死，唯奂杜门不出，养徒着书矣〔一〕。<br/>　　〔一〕　奂养徒千人，着尚书记难三十余万言。<br/>　　六月，司徒刘宠为太尉。<br/>　　九月，江夏丹阳蛮夷反。<br/>　　李膺等以赦获免，而党人之名书在王府，诏书每下，辄伸党人之禁。陈、窦当朝后，亲而用之，皆勤王政而尽心力，拔忠贤而疾邪佞。陈、窦已诛，中官逾专威势，既息陈、窦之党，又惧善人谋己，乃讽有司奏“ 诸钩党者，请下州郡考治”。时上年十四，问节等曰：“<br/>　　何以为钩党？”对曰：“钩党者，即党人也。”上曰：“党人何用为而诛之邪？”对曰：“皆相举群辈，欲为不轨。”上曰：“党人而为不轨，不轨欲如何？”对曰：“欲图社稷。”上乃可其奏〔一〕。于是故司空王畅、太常赵典、大司〔农〕（空）刘佑〔二〕、长乐少府李膺、太仆杜密、尚书荀绲、朱宇、魏朗、侍中刘淑、刘瑜、左中郎将丁栩，颍川太守巴肃、沛相荀昱〔三〕、议郎刘儒、故掾范滂，皆下狱诛，皆民望也。其余死者百余人。天下闻之，莫不垂泣。<br/>　　〔一〕　“上”原作“帝”。依前文例，据黄本迳改之。<br/>　　〔二〕　据范书党锢传改。又佑卒于家，未及此难，袁纪误。<br/>　　〔三〕　范书党锢传作“荀翌”，而荀淑传作“荀昱”，与袁纪同。按翌乃昱之本字也。<br/>　　袁宏曰：“夫称至治者，非贵其无乱，贵万物得所，而不失其情也。言善教者，非贵其无害，贵性理不伤，性命咸遂也。故治之兴，所以道通群心，在乎万物之生也。古之圣人，知其如此，故作为名教，平章天下。天下既宁，万物之生全也。保生遂性，久而安之。故名教之益，万物之情大也。当其治隆，则资教以全生；及其不足，则立身以重教。然则教也者，存亡之所由也。夫道衰则教亏，幸免同乎苟生；教重则道存，灭身不为徒死，所以固名教也。污隆者，世时之盛衰也。所以乱而治理不尽〔一〕，世弊而教道不绝者，任教之人存也。夫称诚而动，以理为心，此情存乎名教者也。内不忘己以为身，此利名教者也。情于名教者少，故道深于千载；利名教者众，故道显于当年。盖浓薄之诚异，而远近之义殊也。体统而观〔二〕，斯利名教之所取也。<br/>　　〔一〕　疑“乱”上脱“政”字。<br/>　　〔二〕　体统，总括之意也。此句作总而言之解。<br/>　　乡人谓李膺曰：“可逃之乎？”膺叹曰：“事不辞难，罪不逃刑〔一〕，臣之节也。吾年已七十〔二〕，祸自己招，复可避乎！”<br/>　　〔一〕　襄公三年左传载羊舌赤对晋侯曰：“事君不避难，有罪不逃刑。”<br/>　　〔二〕　范书作“年已六十”。<br/>　　诏书至汝南，督邮吴道悲泣不忍出〔一〕，县中不知所为。范滂闻之曰：“督邮何泣哉？此必为吾也。 ”径诣县狱。县令郭揖见滂曰：“天下大矣，子何为在此！”滂曰：“何敢彰罪于君，使祸及老母。”滂与母诀曰：“滂承顺教训，不能保全其身，得下奉亡君于九泉，亦其愿也。”母曰：“尔得李、杜齐名，吾复何恨！”<br/>　　〔一〕　范书“吴道”作“吴导”。<br/>　　三君八隽之死，郭泰私为之恸曰〔一〕：“‘人之云亡，邦国殄瘁’〔二〕，汉室灭矣。未知‘瞻乌爰止，于谁之屋’〔三〕。”<br/>　　〔一〕　通鉴考异曰：“范书以泰此语为哭陈、窦。袁纪以为哭三君、八俊，今从之。”<br/>　　〔二〕　见诗大雅瞻卬。笺曰：“贤人皆言奔之，邦国将尽困穷。”<br/>　　〔三〕　见诗小雅正月。笺云：“视乌集于富人之室，以言今民亦当求明君而归之。”<br/>　　泰字林宗，太原介休人。少孤养母，年二十，为县小吏，喟然叹曰：“大丈夫焉能处斗筲之役！”乃言于母，欲就师问，母对之曰：“无资奈何？”林宗曰： “无用资为！”遂辞母而行。至成皋屈伯彦精庐，并日而食，衣不盖形，人不堪其忧，林宗不改其乐。三年之后，艺兼游、夏。同邑宗仲，字〔子〕隽〔一〕，有高才，讽书日万言，与相友善，闲居消遥。泰谓仲曰：“ 盖昔之君子，会友辅仁〔二〕，夫周而不比，群而不党〔三〕，皆始于将顺，终于匡救。济俗变教，隆化之道也。于是仰慕仲尼，俯则孟轲，周流华夏，采诸幽滞。 ”泰始（中）至京师〔四〕，陈留人符融见而叹曰：“ 高雅奇伟，达见清理，行不苟合，言不夸毗，此异士也。”言之于河南尹李膺，与相见曰：“吾见士多矣，未有如郭林宗者也。其聪识通朗，高雅密博，今之华夏，鲜见其俦。”友而亲之。陈留人韩卓有知人之鉴〔五〕，融见卓，以己言告之，卓曰：“此太原士也。”他日又以泰言告之，卓曰：“四海内士也，吾将见之。”于是骤见泰，谓〔融〕（雄）曰〔六〕：“此子神气冲和，言合规矩，高才妙识，罕见其伦。”<br/>　　〔一〕　据陈澧校补。又水经汾水注载有“宋子浚碑”，然“仲”作“冲”，通鉴亦然。<br/>　　〔二〕　论语颜渊曰：“曾子曰‘君子以文会友，以友辅仁’。”<br/>　　〔三〕　论语为政：“君子周而不比。”又国语晋语中赵宣子曰：“<br/>　　吾闻事君者，比而不党。夫周以举义，比也；举以其私，党也。”韦昭曰：“忠信曰周。比，比义也。阿私曰党。”又礼记三年问曰“因以饰群 ”。疏曰：“群，谓五服之亲也。”<br/>　　〔四〕　“中”系衍文，删。<br/>　　〔五〕　岁华纪丽引袁宏纪曰：“韩卓字子助，陈留人。腊日奴窃食，祭先人。卓义其心，矜而免之。”今本脱之。<br/>　　陈留蒲亭亭长仇香年已长矣，泰见香，在而言之〔一〕。明日起朝之曰：“君泰之师，非泰之友。”<br/>　　〔一〕　陈璞曰：“‘在’疑‘坐’ 。”<br/>　　陈留茅容年四十矣，亲耕陇亩，避雨树下，众人悉践蹲，容独厘膝危坐，泰奇其异，请问舍所在，因寄宿。容明旦杀鸡作食，泰谓之为己也。容分半食母，余半庋置〔一〕，自与泰素餐。泰曰：“卿贤哉远矣！郭泰犹减三牲之具以供宾旅〔二〕，而卿如此，乃我友也。”起对之揖，劝令学问，卒成盛德。<br/>　　〔一〕　胡三省曰：“毛晃曰：‘板为阁以藏物曰庋。”<br/>　　〔二〕　胡三省曰：“三牲之具，谓养亲之具也。孝经曰：‘日用三牲之养。’宾旅，犹言宾客也。”<br/>　　尝止陈国，文孝童子魏昭求入其房〔一〕，供给洒埽。泰曰：“<br/>　　年少当精义〔讲〕书〔二〕，曷为求近我乎？”昭曰：“盖闻经师易遇，人师难遭〔三〕，故欲以素丝之质，附近朱蓝耳。”泰美其言，听与共止。尝不佳，夜后命昭作粥。粥成进泰，泰一呵之曰：“为长者作粥，不加意敬，使不可食〔四〕。”以杯掷地。昭更为粥重进，泰复呵之，如此者三。昭姿无变容，颜色殊悦，泰曰：“吾始见子之面，而今而后，知卿心耳。”遂友而善之。<br/>　　〔一〕　按御览卷八一四引袁纪作“ 魏照”。<br/>　　〔二〕　据御览卷八一四引袁纪补。<br/>　　〔三〕　胡三省曰：“经师，谓专门名家，教授有师法者。人师，谓谨身脩行，足以范俗者。”<br/>　　〔四〕　困学记闻翁元圻注引袁纪作 “乃不可食”，不知所据为何本。<br/>　　钜鹿孟敏，字叔达。客居太原，未有知名。叔达曾至市买甑，荷担堕地，径去不顾。时适遇林宗，林宗异而问之：“甑破可惜，何以不顾？”叔达曰：“甑既已破，视之无益。”林宗以为有分决，与之言，知其德性，谓必为善士，劝使读书，游学十年，知名当世。其宗人犯法，恐至大辟，父老令至县请之。叔达曰：“犯法当死，不应死，自活，此明理也，何请之有？”有父老董敦之〔一〕，曰：“傥其死者，此大事也。奈何以宜适而不受邪？”叔达不得已，乃行见杨氏令，不言而退。令曰：“孟征居高雅绝世，虽其不言，吾为原之矣。”<br/>　　〔一〕　董，督也；敦，亦督也。董敦者，督促也。<br/>　　初，汝南袁〔阆〕（闳）〔一〕，盛名盖世，泰见之，不宿而退。汝南黄宪，邦邑有声，天下未重，泰见之，数日乃去。薛恭祖曰：〔二〕“闻足下见袁奉高，车不停轨，銮不辍轭。从黄叔度，乃弥日信宿，非其望也。”林宗答曰：“奉高之器，譬诸泛滥，虽清易挹。叔度汪汪如万顷之波〔三〕，澄之而不清，挠之而不浊，其器深广，难测量也。虽住稽留，不亦可乎？”由是宪名重于海内。<br/>　　〔一〕　按闳字夏甫，阆字奉高。袁纪下文既言“袁奉高”，当是袁阆，作闳非也。通鉴即作“阆”，故正之。袁阆与黄宪俱为汝南慎阳人，袁闳乃汝南汝阳人。二袁既同时，又同郡，其名形亦相近，故常致误。世说新语德行注引汝南先贤传“阆”亦误作 “宏”，而所言事迹与袁阆同。<br/>　　〔二〕　薛恭祖，名勤，汝南人，识陈蕃有清世志者。<br/>　　〔三〕　范书郭泰传注引谢承书作“ 汪汪若千顷波”，而范书黄宪传、续汉书、世说新语均与袁纪同。<br/>　　初，泰尝止陈留学宫，学生左原犯事斥逐。泰具酒食劳原于路侧，谓之曰：“昔颜涿聚，梁甫之大盗；段干木，晋国之大驵，卒为齐之忠臣，魏之名贤〔一〕。且蘧伯玉，颜子渊犹有过〔二〕，谁能无乎？慎勿恨之，责躬而已。”或曰：“何为礼慰小人？”泰曰：“ 诸君黜人，不讬以藜蒸，无有掩恶含垢之义。‘人而不仁，疾之已甚，乱也’〔三〕。吾惧其致害，故训之。 ”后原结客，谋构己者，至期曰：“林宗在此，负其前言。”于是去。后事发露，众人咸自以蒙更生之赐于泰。<br/>　　〔一〕　李贤曰：“吕氏春秋曰：‘ 颜涿聚，梁父大盗也，学于孔子。’左传曰‘晋伐齐，战于黎丘，齐师败绩，（智伯）亲禽颜庚。’杜预注： “颜庚，齐大夫颜涿聚也。’”又“段干木”句亦出吕氏春秋。李贤引说文曰：“驵，会也。谓合两家之卖买，如今之度市也。”又引新序曰：“魏文侯过段干木之闾而轼之，遂致禄百万，而时往问之。国人皆喜，相与诵之曰：‘吾君好正，段干木之敬；吾君好忠，段干木之隆。’秦欲攻魏，司马唐谏曰：‘段干木贤者也，而魏礼之，天下莫不闻，无乃不可加兵乎？’秦君以为然。”<br/>　　〔二〕　论语宪问：“蘧伯玉使人于孔子，孔子与之坐而问焉，曰：‘夫子何为？’对曰： ‘夫子欲寡其过而未能也。’”又雍也：“孔子对曰： ‘有颜回者好学，不迁怒，不贰过。’”<br/>　　〔三〕　见论语泰伯。<br/>　　泰谓济阴黄元艾曰〔一〕：“卿高才绝人，足为伟器。然年过四十，名声着矣。于此际当自匡持，不然将失之矣。”元艾笑曰：“但恐才力不然至此年矣〔二〕！若如所敕，敢自克保，庶不有累也。”林宗曰：“ 吾言方验，卿其慎之。”元艾声闻遂隆。后见司徒袁隗，隗叹其英异，曰：“若索女婿如此，善矣！”有人以隗言告元艾，又自生意谓之曰：“袁公有女，得无欲嫁与卿乎？”元艾妇夏侯氏，有三子，便遣归家，将黜之，更索隗女也。夏侯氏父母曰〔三〕：“妇人见去，当分钗断带，请还之。”遂还。元艾为主人，请亲属及宾客二十余人〔四〕。夏侯氏便于座中攘臂大呼，数元艾隐慝秽恶十五事，曰：“吾早欲弃卿去，而情所未忍耳，今反黜我！”遂越席而去。元艾诸事悉发露，由此之故，废弃当世。其弘明善恶皆此类也。<br/>　　〔一〕　范书郭泰传作“黄允字子艾 ”。<br/>　　〔二〕　疑“然”字涉上文“不然” 而衍。<br/>　　〔三〕　惠栋曰：“袁宏纪云，夏侯氏谓父母曰：‘妇人见去，当分钗断带，请还之。’” 据此则蒋本恐脱“谓”字，然考诸本皆无“谓”字，当系惠氏据范书所补。范书郭泰传作“妇谓姑曰”，与袁纪亦异。<br/>　　〔四〕　范书作“于是大集宾客三百余人”。<br/>　　后遭母忧，丧过于哀。徐孺子荷担来吊，以生□ 一束顿庐前，既唁而退。或问：“此谁也？”林宗曰： “南州高士徐孺子者，其人诸生，吾不堪其喻也。”钜鹿孙威直来吊，既而介休贾子序亦来吊，林宗受之。威直不辞而去，门人告之。林宗遣人追之曰：“何去之疾也？”威直曰：“君天下名士，门无杂宾，而受恶人之唁，诚失其所望，是以去耳。”林宗曰：“宜先相问，何以便去邪？乡里贾子序者，实有匈险之行，为国人所弃〔一〕。闻我遭丧，而洗心来吊，此亦未被大道之训，而有修善之志也，吾故受之。若其遂变化者，弃损物更为贵用，如其不然，不保其往也〔二〕。且仲尼不逆互乡〔三〕，奈何使我拒子序也！”子序闻之，更自革修，终成善人。其善诱皆此类也。<br/>　　〔一〕　范书作贾子厚，名淑。李贤注引谢承书曰：“淑为舅宋瑗报仇于县中，为吏所捕，系狱当死。泰与语，淑恳恻流涕。泰诣县令应操，陈其报怨蹈义之士。被赦，县不宥之。之郡上言，乃得原。 ”<br/>　　〔二〕　论语述而曰：“子曰：人洁己以进，与其洁也，不保其往也。”郑注曰：“人虚己自洁而来，当与之进，亦何能保其去后之行。”<br/>　　〔三〕　论语述而曰：“互乡难与言，童子见，门人惑。”郑注曰：“互乡乡名也。其乡人言语自专，不达时宜，而有童子来见孔子，门人怪孔子见之。”<br/>　　其所提拔在无闻之中，若陈元龙、何伯求终成秀异者六十余人；〔一〕其所临官，若陈仲弓、夏子治者十余人，皆名德也〔二〕。<br/>　　〔一〕　元龙，陈登之字。伯求，何颙之字。<br/>　　〔二〕　仲弓，陈寔之字。子治，夏馥之字。<br/>　　石云考从容谓宋子俊曰：“吾与子不及郭生，譬诸由、赐不敢望回也〔一〕。今卿言称宋郭，此河西之人疑卜商于夫子者也，若遇曾参之诘，何辞以对乎？” 子俊曰：“鲁人谓仲尼东家丘，荡荡体大，民不能名，子所明也。陈子禽以子贡贤于仲尼，浅见之言〔二〕，故然有定邪？吾尝与杜周甫论林宗之德也〔三〕，清高明雅，英达瑰玮，学问渊深，妙有俊才。然其恺悌玄澹，格量高俊，含弘博恕，忠粹笃诚，非今之人，三代士也。汉元以来，未见其匹也。周甫深以为然。此乃宋仲之师表也，子何言哉！”<br/>　　〔一〕　论语公冶长曰：“子谓子贡曰：‘汝与回也孰愈？’对曰：‘赐也何敢望回！回也闻一以知十，赐也闻一以知二。’”<br/>　　〔二〕　论语子张曰：“陈子禽谓子贡曰：‘子为恭也，仲尼岂贤于子乎？’子贡曰：‘君子一言以为知，一言以为不知，言不可不慎也。夫子之不可及也，犹天之不可阶而升也。’”<br/>　　〔三〕　杜周甫，即杜密也。时人谚曰：“天下良辅杜周甫。”<br/>　　于是劝林宗仕，泰曰：“不然也。吾夜观干象，昼察人事，天之所废，不可支也〔一〕。方今卦在明夷，爻直勿用之象，潜居利贞之秋也。犹恐沧海横流，吾其鱼也。吾将岩栖归神，咀嚼元气，以修伯阳、彭祖之术，为优哉游哉，聊以卒岁者。”遂辞王公之命，阖门教授。<br/>　　〔一〕　定公元年左传曰：“天之所坏，不可支也。”此乃晋女叔宽之语。又国语周语卫彪傒见单穆公曰：“周诗有之曰‘天之所支，不可坏也。其所坏，亦不可支也。’昔武王克殷作此诗也，以为饫歌，名之曰支。”<br/>　　泰身长八尺，仪貌魁岸，善谈论，声音如钟，宵行幽闇，必正其衣服。家有书五千卷，率多图纬星历之事。与其等类行，晨则在前，暮则在后。所历亭传，不处正堂，恒止逆旅之下，先加粪除而后处焉。及宿止，冬让温厚，夏让清凉。如乡里或有尔者，父母谚曰〔一〕：“欲作郭林宗邪？”<br/>　　〔一〕　谚通喭，广韵曰：“小笑貌。”<br/>　　仇香字季智〔一〕，陈留考城人。行止纯嘿，乡党无知者。年四十，召为县吏，以科选为蒲亭长〔二〕。劝耕桑，合嫁娶，农事毕，令子弟群居。同学丧不办者，躬自助之；其孤寡贫穷，令宗人相赡之；其剽轻无业者，宗人亦处业之；不从科者，罚之以谷；代公赋多少，有次行之，期月里无盗窃。<br/>　　〔一〕　香本名览。<br/>　　〔二〕　范书注引谢承书作“阳遂亭长”。<br/>　　香初到亭，民有陈元者〔一〕，独与母居，供养有违，母诣香告元不孝。香惊曰：“吁，是何谓乎？近日过舍，庐落整顿，耕耘以时，此非恶人，但教化未至〔二〕。且妇人守寡养孤，上欲激贞名于当世，中欲不负于黄泉，下欲育遗嗣而继宗也。此三节者，妇人之妙行也。母既若斯华发矣，奈何以一旦之忿，弃历年之勤乎？且母养人孤遗，不能成济，若死者有知，百岁之后，当何以见亡者？”母涕泣而起。香留为具食，嘱曰： “归勿复言，吾方为教之。”既而之田里，于众中厉言曰：“此里当有孝子。陈元今何在？”众指曰：“是也。”香起揖之，以孝行慰勉之。谓众曰：“此孝义里，当见异。以陈元故，后诸乡。”数日，齎酒礼到元家，上堂与相对，视其食饮之具有异于他日，遂复陈孝行，以诱其心。如是者数焉。元卒为孝子，乡邑所称，县表其闾，丞掾致礼。<br/>　　〔一〕　御览卷六一０引谢承书作“ 羊元”，本传注亦然。<br/>　　〔二〕　范书本传注引谢承书曰：“ 羊元凶恶不孝。其母诣览言元。览呼元，诮责元以子道，与一卷孝经，使诵读之。元深以悔，到母床下，谢罪曰：‘元少孤，为母所骄，谚曰：孤犊触乳，骄子笃母。乞今自改。’母子更相向泣。于是元益修孝道，后成佳士也。”与袁纪大异。<br/>　　是时河内令王奂政尚严猛〔一〕，闻香以德化民，署香主簿，请与相见，谓之曰：“闻在蒲亭，陈元不罚而化之，得无少鹰鹯之志邪〔二〕？”香曰：“以鹰鹯不若鸾皇，故不为也。”奂谢遣曰：“枳棘之林，非鸾凤所集，百里非大贤之路〔三〕。”州郡并请，皆辞以疾。宴居必正衣服，妻子有过，免冠自责，妻子庭谢思过。香冠，妻子乃敢升堂，终不加喜怒声色。妻子事之，若事严君焉。<br/>　　〔一〕　范书“奂”作“涣”。<br/>　　〔二〕　文公十八年左传载季文子所使大史克对文公曰：“见无礼于其君者，诛之，如鹰鹯之逐鸟雀也。”杨伯峻言汉翟方进奏亦曾引此言。<br/>　　〔三〕　李贤曰：“时涣为县令，故自称百里。”<br/>　　黄宪字叔度，汝南慎阳人。父为牛医。宪识度渊深，时人莫得而测。年十四，颍川荀季和见而叹曰〔一〕：“足下，吾之师也。”汝南周子居常曰〔二〕：“ 吾旬月之间，不见黄叔度，则鄙吝之心生矣。”时汝南戴叔鸾者〔三〕，高迈之士也。当时意气，人所推服。然每见宪，未尝不怅然自失。母问之曰：“汝何为不乐？复从牛医儿所来邪？”叔鸾跪曰：“良每自以才能不减叔度，至于面对其人，瞻之在前，忽焉在后〔四〕，可为良之师也。”举孝廉，无就之意。其僚辈皆瞻望于宪，以为准的，于是俱到京师，称病而归也。<br/>　　〔一〕　荀季和，乃荀淑也。<br/>　　〔二〕　范书黄宪传作“同郡陈蕃、周举常相谓曰”云云。然周举字宣光，非子居也。惠栋曰：“案世说及袁宏纪皆作‘周子居’。汝南先贤传：周乘字子居，汝南安城人。天资聪明，高峙岳立，非陈仲举、黄叔度之俦，则不交也。为泰山太守，甚有惠政。”则范书“周举”恐系“周乘”之误。<br/>　　〔三〕　戴叔鸾，即戴良也。<br/>　　〔四〕　见论语子罕。<br/>　　陈实字仲弓〔一〕，颖川许人。少为县吏，常给厮役。时县吏邓劭每出候宾，见寔执书立诵。劭嘉之，即解录，遣使诣太学。寔推纯诚，不厉名行，然罗居老少，皆亲而敬之。乡闾讼者，辄求正于寔，寔以理喻曲直，退无怨者，皆曰：“宁为刑罚所及，不为陈君所非。”寔尝为郡功曹，中常侍侯览属非其人，太守高伦出教教之，寔固请不可，太守曰：“侯常侍不可违，君勿言。”寔乃封教入见：“必不得已，寔请自举之，不足以损明德。”退而署文学掾。于是乡里咸以寔为失举，寔宴然自若。伦去郡，故人送于传舍，乃具言其状：“ 善称君，恶称己，陈君之谓也。”由是众谈咸服焉。辟黄琼府，除闻喜、太丘长，其政不严而治，百姓爱敬之。<br/>　　〔一〕　实、寔通，下文均作“寔” 。黄本此字亦作“寔”。今依蒋本，存其异文。<br/>　　长子纪，字元方；小子淑，字季方，皆以儒业德礼称。纪子群，名重魏、晋。文帝尝问群：“卿何如父、祖？”群对曰：“臣祖寔不言而治，臣父纪言而行之，至于臣群有其言而必行。”<br/>　　是岁，爵号乳母赵娆为平氏君。<br/>　　三年（庚戌、一七０）<br/>　　春，河内妇食夫，河南夫食妇。<br/>　　冬，济南盗贼群起。<br/>　　冬十月，大鸿胪乔玄为司空〔一〕。<br/>　　〔一〕　范书灵帝纪作“八月，大鸿胪桥玄为司空”，袁纪此条恐当移于上条前。又下文“ 乔”亦作“桥”。按桥本作乔，二字通。<br/>　　四年（辛亥、一七一）<br/>　　春正月甲子，帝加元服，大赦天下。<br/>　　二月癸卯，地震，河水清。<br/>　　三月辛酉朔，日有蚀之。太尉刘宠、司空乔玄以灾异策罢〔一〕。<br/>　　〔一〕　范书灵帝纪作“太尉闻人袭免，太仆李咸为太尉”，又“司徒许训免，司空桥玄为司徒”。<br/>　　夏四月，河东地裂十二处，各长十余里〔一〕。<br/>　　〔一〕　范书灵帝纪作五月事。又续汉五行志亦作五月，且言“裂合长十里百七十步，广者三十余步，深不见底”。<br/>　　秋七月癸丑，立皇后宋氏。宋隐之从孙也〔一〕。以选入掖庭，立为皇后。父丰为执金吾〔二〕，封不期侯〔三〕。<br/>　　〔一〕　范书皇后纪作“肃宗宋贵人之从曾孙也”。刘攽以为范书“<br/>　　贵人”下脱“父”字。又御览卷一三七引续汉书作“贵人之从孙”，与袁纪同。宋贵人被章德窦后诬陷而死。安帝立，追尊其为敬隐皇后。则袁纪“宋隐”下恐脱“后”字，范书作“从曾孙”，误。<br/>　　〔二〕　范书“丰”作“酆”。<br/>　　〔三〕　范书皇后纪作“不其乡侯” 。不其，西汉时属琅邪郡，为县名。东汉时省并，属东莱郡，为侯国。袁纪“期”当作“其”。<br/>　　冬十月戊午〔一〕，上率群臣朝皇太后于云台。初，太后有援立之功，窦氏虽诛，上心知之，故率群臣俱朝焉。<br/>　　〔一〕　是月戊子朔，无戊午。或系九月之误。<br/>　　黄门令董萌因上意，数为太后〔诉怨〕〔一〕，上深纳之，供给致养，每过于〔前〕（别）〔二〕。于是曹节、〔王〕（皇）甫共疾萌〔三〕，以“亲附窦后，谤讪永乐”，萌下狱死。<br/>　　〔一〕　据范书补。蒋本阙，黄本仅作“怨”。<br/>　　〔二〕　前、别形近而讹，今正之。<br/>　　〔三〕　据黄本改。<br/>　　五年（壬子、一七二）<br/>　　春正月，车驾上原陵，诸侯王，公主及外戚家妇女，郡国计吏、匈奴单于、西域三十六国侍子皆会焉，如会殿之仪，礼乐阕，百官受赐爵，计吏以次向殿前，上先帝御座，具言俗善恶，民所疾苦。<br/>　　司徒掾蔡邕慨然叹曰：“闻古不墓祭，而上陵之礼如此其备也。察其本意，乃知孝明皇帝至孝恻隐，不易夺也。”或曰：“本意云何？”对曰：“西京之时，其礼不可得而闻也。光武〔即〕世〔一〕，始葬于此。明帝嗣位逾年，群臣朝正，感先帝不复见此礼，乃率公卿百僚，就陵而朝焉，盖事亡如事存之意也。与先帝有瓜葛之亲，男女毕会，郡计吏各向神坐而言，庶几先帝魂神闻听之也。今者，日月久远，非其时人，但见其礼，不知其哀，烦而不省者，先帝孝思之心者也。”<br/>　　〔一〕　据续汉礼仪志注引谢承书补。<br/>　　僖平元年〔一〕<br/>　　〔一〕　当作“熹平元年”。建宁五年五月改元。依袁纪前例，“五年”当作“熹平元年”。此自破其例也。下文言“五月”己未，大赦天下”，即为改元而作。故疑此四字当置于“五月”之前。卷二四误“僖”为“嘉”，迳正之。<br/>　　春三月壬戌，太傅胡广薨。赠安乡侯印绶，谥曰文侯〔一〕。<br/>　　〔一〕　范书胡广传作“安乐乡侯” ，“谥文恭侯”。袁纪恐有脱文。<br/>　　广字伯始，南郡华容人。初为郡吏，在散辈中〔一〕。太守法雄有子曰真，善知人，言于父雄曰：“南郡掾吏，其民略可知。今当举孝廉，为国选士，不可不择。宁有其人乎？”雄曰：“未有所拟也。”真求与掾相见，独奇广。广时年二十六，雄举广为孝廉。至京师，广为天下第一。旬月，拜尚书郎，稍迁九卿。公辅屡登，三事元老。〔二〕在位，国家多难，废立邪正之间，以厚重自居，不能有所明。然年逾八十，继母在堂，朝夕定省，子道不亏，旁无几杖，言不称老，居丧尽礼。及广薨，故吏自公卿大夫数百人，皆衰经殡〔位〕（泣）〔三〕，自汉兴以来未尝有也。<br/>　　〔一〕　散辈，即散吏。沈钦韩曰： “散吏，隶释碑阴所谓从掾位、从史位是也。晋职官志：郡国万户以上，职吏六十九人，散吏三十九人。”<br/>　　〔二〕　范书胡广传曰：“凡一履司空，再作司徒，三登太尉，又为太傅。”<br/>　　〔三〕　据范书胡广传改。<br/>　　广所临治无秕政，世为之谚曰：“天下中庸有胡公。”此时公辅者，或树私恩为子孙计，其后累世致公卿，而广子孙无过二千石者。<br/>　　夏四月甲午，青蛇见御座。诏问群臣，靡有所讳。<br/>　　光禄卿杨赐上书曰：“臣闻休征则五福应〔一〕，咎征则六极至〔二〕。夫善不妄来，灾不空发，必应行而至。王者心有所惟，意有所想，未形颜色，则五星推移，阴阳乖动。以此观之，知天之与人，相去不遐。蛇者，于洪范鳞虫之象，思心不逮之所致也。不逮之效，时则有龙蛇之孽。诗云：‘惟虺惟蛇，女子之祥。’ 〔三〕春秋书郑昭公时，两蛇斗于南门之外，其后昭公殆以女败〔四〕。昔周王承文王之盛，一朝晏起，夫人不鸣璜，宫门不击柝，关睢之人，见机而作〔五〕。夫女谒行则谗夫昌，谗夫昌则苞苴通。殷汤以此自诫，即济于旱亢之灾〔五〕。唯陛下思干刚之道，别内外之宜，崇帝乙之制，受元吉之祉〔六〕，抑皇〔甫〕（后）之权，割艳妻之爱〔七〕，则蛇变可消，祯祥立应，殷戊宋景，其事甚明〔八〕。”上深纳之。〔一〕　李贤曰：“休，美也；征，验也。五福：一曰寿，二曰富，三曰康宁，四曰攸好德，五曰考终命。”见尚书洪范。<br/>　　〔二〕　李贤曰：“咎，恶也。六极：一曰凶短折，二曰疾，三曰忧，四曰贫，五曰恶，六曰弱。”亦见书洪范。<br/>　　〔三〕　见诗小雅斯干。<br/>　　〔四〕　李贤注引洪范五行传曰：“ 初郑厉公劫相祭仲，而篡兄昭公，立为郑君。后雍纠之难，厉公出奔，郑人立昭公。既立，内蛇与外蛇斗郑南门中，内蛇死。是时傅瑕仕于郑，欲内厉公，故内蛇死者，昭公将败，厉公将胜之象也。昭公不觉，果杀于傅瑕，二子死而厉公入。诗云：‘惟虺惟蛇，女子之祥。 ’郑昭公殆以女子败矣。”惠栋曰：“案左传，乃子仪，非昭公也。赐据洪范五行传，故与左传异。”按杨赐出今文世家，故不取古文学之左传。<br/>　　〔五〕　荀子大略篇：“汤旱而祷曰：“政不节与？使民疾与？何以不雨至斯极也！宫室荣与？妇谒盛与？何不雨至斯极也！苞苴行与？谗夫兴与？何以不雨至斯极也！”注曰：“货贿必以物苞裹，故总谓之苞苴。”事亦见说苑。<br/>　　〔六〕　易泰卦曰：“帝乙归妹，以祉元吉也。”<br/>　　〔七〕　据范书杨赐传改。李贤曰： “皇甫卿士等皆后之党，用后嬖宠而居位也。诗曰‘皇甫卿士，艳妻煽方处’也。”艳妻，原指周幽王后褒姒也。<br/>　　〔八〕　李贤曰：“殷王太戊时，桑榖共生于朝，修德而桑榖死。景公时，荧惑守心，修德而星退舍。并见史记。”<br/>　　五月己未，大赦天下〔一〕。<br/>　　〔一〕　范书灵帝纪作“己巳”。以改元“熹平”而大赦天下。<br/>　　常侍张乐、太仆侯览专权骄恣，诏收印绶。览自杀，阿党者皆免。<br/>　　六月癸巳，皇太后窦氏崩。载衣车城南市舍。<br/>　　将殡，曹节、王甫欲用贵人礼，上曰：“太后亲立朕身，统承大业。诗云：‘无言不雠，无德不报。’ 〔一〕胡可用贵人礼！”于是发丧成服。<br/>　　〔一〕　见诗大雅抑。<br/>　　将葬，节、甫以窦氏之诛，不用太后礼，以冯贵人祔桓帝。公卿不敢谏。河南尹李咸执药上书曰〔一〕：“臣闻禹汤闻恶是用无过，桀纣闻善以亡其国。中常侍曹节、张让、王甫等因宠乘势，贼害忠良，谗谮故大将军窦武、太傅陈蕃，虚遭无形之亹，被以滔天之罪。陛下不复省览，猥发雷霆之怒，海内贤愚，莫不痛心。武以殁矣，无可奈何，皇太后亲与孝桓皇帝共奉宗庙，母养蒸庶，系于天心，仁风丰濡，四海所宗。礼，为人后者为人之子。陛下仰继元帝，岂得不以太后为母？存既未蒙顾复之报〔二〕，没又不闻谅闇之哀〔三〕。太后未崩，武先坐诛，存亡各异，事不相逮。而恚武不已，欲贬太后，非崇有虞之孝，昭蒸蒸之仁〔四〕，八方闻之，莫不泣血。昔秦始皇〔<br/>　　母〕后不谨，谄幸郎吏〔五〕，始皇暴怒，幽闭母后。感茅焦之言，立驾迎母，置酒作乐，供养如初〔六〕。夫以秦后之恶，始皇之悖，尚纳茅焦之语，不失母子之恩；岂先太后不以罪没，陛下之过有重始皇？臣谨冒昧陈诚，左手齎章，右手执药，诣阙自闻。唯陛下揆茅焦之谏，弘始皇之寤，复母子之恩，崇皇太后园陵之礼。上释皇干震动之怒，下解黎庶酸楚之情也。如遂不省，臣当饮鸩自裁，下觐先帝，具陈得失，终不为刀锯所裁。”章省，上感其言，使公卿更议，诏中常侍赵忠监临议〔七〕。<br/>　　〔一〕　范书陈球传作“太尉李咸” 。<br/>　　〔二〕　诗小雅蓼莪曰：“父兮生我，母兮鞠我，顾我复我。”指养育之恩也。<br/>　　〔三〕　书说命曰：“王宅忧，亮阴三祀。”亮阴即谅闇，亦作谅阴，或作梁闇，皆天子居丧之称也。<br/>　　〔四〕　书舜典曰：“克谐以孝，烝烝乂，不格奸。”美舜之孝也。<br/>　　〔五〕　据下文补“母”字。又“谄 ”，蒋本阙，黄本作“陷”。“<br/>　　陷”当系“谄”之误，迳补之。<br/>　　〔六〕　史记秦始皇本纪曰：“齐人茅焦说秦王曰：‘秦方以天下为事，而大王有迁母太后之名，恐诸国闻之，由此倍秦也。’秦王乃迎太后于雍而入咸阳，复居甘泉宫。”<br/>　　〔七〕　范书陈球传，以众议在前，咸上疏在后。廷议时，陈球仗义直言，咸观望许久，才曰与球意合，会者皆为之愧。通鉴考异曰：“<br/>　　今按：史称咸廉干知名，在朝清忠，权幸惮之。其能捣椒自随，必死之心已固，不当临议畏葸不言。且若无李咸之先谏，中官擅权，无须延议而以冯贵人配桓帝，故当以袁纪为是。”<br/>　　时众官数百人，各相顾望，无敢下议。廷尉陈球曰：“皇太后以旧姓盛德，选入椒房，宜配桓帝，是无所疑。”忠笑曰：“廷尉宜便下笔。”球遂下议曰：“ 皇太后在椒房，有聪明母仪之德，遭天不造，援立圣明，承继宗庙，功烈至重。先帝晏驾，而遇大狱，迁居空宫，不幸早世，家虽获罪，非太后意。今若别葬，诚失天下之望。且冯贵人冢墓，为贼所掘，骸骨发露，与贼并尸，魂灵染污，不宜配至尊〔一〕。”忠省球议，作色曰：“陈廷尉此议甚健！”欲以蚩球，球曰：“陈、窦既冤，皇太后无辜被幽，臣常痛之。今日言之，退而受罪，乃臣宿昔之愿也。”诸公卿皆从球议。<br/>　　〔一〕　李贤曰：“段颎为河南尹，坐盗发冯贵人冢，左迁谏议大夫。”<br/>　　奏御，节、甫复言曰：“窦氏罪深，无以为此。 ”上曰：“虽犯恶逆，后有大德于朕。”节、甫于是不复言。<br/>　　七月甲寅，葬桓思窦皇后。<br/>　　冬十月丁亥，勃海王悝自杀。<br/>　　初，悝有罪，贬为奭陶王〔一〕。悝因黄门王甫求复其国，赂以租钱五十万。桓帝不豫，诏复悝为勃海王。甫以为己功，趣责于悝。悝知帝意也，不与甫钱。由是甫谋悝大逆不道，讽司隶校尉段颎奏治其狱，悝遂自杀。<br/>　　〔一〕　钮永建曰：“按：悝贬为瘿陶王。袁纪前文讹作定陶王，此又讹作奭陶王，并当正。”钮说是。<br/>　　〔十一月，会稽人许生〕自称“越王”〔一〕，攻破郡县。<br/>　　〔一〕　据蒋校补。<br/>　　二年（癸丑、一七三）<br/>　　春二月，大赦天下。<br/>　　夏四月，司隶校尉段颎为太尉〔一〕。<br/>　　〔一〕　范书作“五月”。<br/>　　秋七月，光禄勋杨赐为司空〔一〕。<br/>　　〔一〕　范书灵帝纪作“司空杨赐免，太常颍川唐珍为司空”。按杨赐传，熹平二年，代唐珍为司空。钱大昕廿二史考异曰：“案灵帝纪，熹平二年正月，司空宗俱薨。二月，以光禄勋杨赐为司空。七月司空杨赐免，太常唐珍为司空。是赐代宗俱，而珍代赐也。传误。”据此则七月任司空者，唐珍也。又续汉书亦曰：“熹平二年，太常颍川唐珍为司空，中常侍唐衡弟。”袁纪恐误。<br/>　　三年（甲寅、一七四）<br/>　　春二月己巳，大赦天下。<br/>　　太尉段颎以久疾策免。河南尹李咸为太尉〔一〕。<br/>　　〔一〕　按范书灵帝纪，段颎于熹平二年十二月罢。三年春二月，代段颎为太尉者，乃太常陈耽，非李咸也。又李咸为太尉，范书作建宁四年三月，而谢承书作建宁三年，三书所记各异。<br/>　　夏四月，立河间王子虎为济南王〔一〕，奉孝仁皇帝祀。<br/>　　〔一〕　范书灵帝纪“虎”作“康” 。<br/>　　冬十二月癸酉〔一〕，日有蚀之。司空杨赐以疾策免〔二〕。<br/>　　〔一〕　是月己亥朔，无癸酉，疑有讹。<br/>　　〔二〕　按范书作“司空唐珍罢，永乐少府许训为司空”。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-556-7679.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-556-7681.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-556.html" action-type="chapterComment" class="comment"><i></i>后汉纪章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

