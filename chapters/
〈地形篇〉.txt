<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《孙子略解》正文_〈地形篇〉_曹操作品 - 维普阅读网</title>
<meta name="keywords" content="孙子略解,孙子略解原文,孙子略解阅读,〈地形篇〉全文,曹操作品" />
<meta name="description" content="孙子略解原文阅读,〈地形篇〉全文在线阅读,曹操作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-348-5163.html";
var nextpage="novel-read-348-5165.html";
var indexpage = "novel-chapter-348.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-348.html">孙子略解</a></strong>
<strong><a href="novel-chapter-348.html">孙子略解目录</a></strong>
<span>〈地形篇〉</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-348-5163.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>〈地形篇〉</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=曹操&amp;searchsubmit=yes"  target="_blank">曹操</a><span class="divide">|</span>发布时间：2014-09-05 21:22:59<span class="divide">|</span></p>
<div class="page-body">
<div class="page-content">
<p>〔曹操曰：欲战，审地形以立胜也。〕<br/>　　孙子曰：<br/>　　地形：有通者，有挂者，有支者，有隘者，有险者，有远者。<br/>　　〔曹操曰：此六者，地之形也。〕<br/>　　我可以往，彼可以来，曰通；通形曰：先居高阳，利粮道，以战则利。〔曹操曰：宁致人，无致於人。〕<br/>　　可以往，难以返，曰挂；挂形曰：敌无备，出而胜之；敌有备，出而不胜，难以返，<br/>　　不利。<br/>　　我出而不利，彼出而不利，曰支；支形曰：敌虽利我，我无出也；引而去之，令敌半<br/>　　出而击之，利。<br/>　　隘形曰：我先居之，必盈之以待敌；若敌先居之，盈而勿从，不盈而从之。〔曹操曰：隘，两山之间通谷也，敌势不得挠我也。我先居之，必前齐隘口，陈而守之，以出奇也。敌若先居此地，齐口陈，勿从也。即半隘陈者从之，而与敌共此利也。〕<br/>　　险形曰：我先居之，必居高阳以待敌；若敌先居之，勿从也，引而去之。<br/>　　〔曹操曰：地险隘，尤不可致於人。〕<br/>　　远形曰：势均，难以挑战，战而不利。<br/>　　〔曹操曰：挑战者，延敌也。〕凡此六者，地之道也；将之至任，不可不察也。<br/>　　故兵：有走者，有弛者，有陷者，有崩者，有乱者，有北者。凡此六者，非天之所灾<br/>　　，将之过也。夫势均：以一击十，曰走。<br/>　　〔曹操曰：不料力也。〕<br/>　　卒强吏弱，曰弛。<br/>　　〔曹操曰：吏不能统卒，故弛坏。〕<br/>　　吏强卒弱，曰陷。<br/>　　〔曹操曰：吏强欲进，卒弱，辄陷败也。〕<br/>　　大吏怒而不服，遇敌怼而自战，将不知其能，曰崩。<br/>　　〔曹操曰：大吏，小将也。大将怒之，心不压服，忿而赴敌，不量轻重，则必崩坏。〕<br/>　　将弱不严，教导不明；吏卒无常，阵兵纵横，曰乱。〔曹操曰：为将若此，乱之道也。〕<br/>　　将不能料敌，以少合众，以弱击强，兵无选锋，曰北。<br/>　　〔曹操曰：其势若此，必走之兵也。〕<br/>　　凡此六者，败之道也：将之至任，不可不察也。<br/>　　夫地形者，兵之助也。料敌制胜，计险厄远近，上将之道也。知此而用战者，必胜；<br/>　　不知此而用战者，必败。故战道必胜，主曰无战，必战可也；战道不胜，主曰必战，无战<br/>　　可也。<br/>　　故进不求名，退不避罪，唯民是保，利合於主，国之宝也。<br/>　　视卒如婴儿，故可与之赴深谿；视卒如爱子，故可与之居死地。爱而不能令，厚而不能使，乱而不能治；譬如骄子，不可用也。<br/>　　〔曹操曰：恩不可专用，罚不可独任；若骄子之喜怒对目，还害而不可用也。〕<br/>　　知吾卒之可以击，而不知敌之不可击，胜之半也。知敌之可击，而不知吾卒之不可以<br/>　　击，胜之半也。知敌之可击，知吾卒之可以击，而不知地形之不可以战，胜之半也。<br/>　　〔曹操曰：胜之半者，未可知也。〕<br/>　　故知兵者，动而不困，举而不穷。故兵知彼知己，胜乃不殆；知天知地，胜乃可全。<br/>　　〈九地篇〉〔曹操曰：欲战之地有九。〕<br/>　　孙子曰：<br/>　　地形者，兵之助。故用兵：有散地，有轻地，有争地，有交地，有衢地，有重地，有<br/>　　覆地，有围地，有死地。<br/>　　〔曹操曰：此九地之名也。〕<br/>　　诸侯战其地者，为散。<br/>　　〔曹操曰：士卒恋土，道近易散。〕<br/>　　入人之地而不深者，为轻。<br/>　　〔曹操曰：士卒皆轻返也。〕<br/>　　我得则利，彼得亦利者，为争。<br/>　　〔曹操曰：可以少胜众、弱击强。〕我可以往，彼可以来者，为交。<br/>　　〔曹操曰：道正相交错也。〕<br/>　　诸侯之地三属，〔曹操曰：我与敌相当，而旁有他国也。〕<br/>　　先至而得天下之众者，为衢。<br/>　　〔曹操曰：先至得其国助也。〕<br/>　　入人之地深，背城邑多者，为重。〔曹操曰：难返之地。〕<br/>　　行山林、险阻、沮泽，凡难行之道者，为覆。<br/>　　〔曹操曰：少固也。〕<br/>　　所由入者隘，所从归者迂，彼寡可以击吾众者，为围。<br/>　　疾则存，不疾则亡者，为死。<br/>　　〔曹操曰：前有高山，後有大水；进则不得，退则有碍。〕是故，散地则无战，<br/>　　轻地则无止，<br/>　　争地则无攻，〔曹操曰：不当攻，当先至为利也。〕<br/>　　交地则无绝，<br/>　　〔曹操曰：相及属也。〕<br/>　　衢地则合交，<br/>　　〔曹操曰：结诸侯也。〕<br/>　　重地则掠，〔曹操曰：蓄积粮食也。〕<br/>　　覆地则行，<br/>　　〔曹操曰：无稽留也。〕围地则谋，<br/>　　〔曹操曰：发奇谋也。〕死地则战。<br/>　　〔曹操曰：殊死战也。〕<br/>　　所谓古善战者，能使敌人前後不相及，众寡不相待，贵贱不相救，上下不相收；卒离<br/>　　而不集，兵合而不齐。<br/>　　合乎利而用，不合而止。<br/>　　〔曹操曰：暴之使离，乱之使不齐，动兵而战。〕敢问：敌众以整，将来，待之若何？〔曹操曰：或人问之。〕<br/>　　曰：先夺其所爱，则听矣。〔曹操曰：夺其所恃之利。若先据利地，则我所欲必得也。〕<br/>　　兵之情主速，乘人之不给，由不虞之道，攻其所不戒也。<br/>　　〔曹操曰：孙子应难以覆陈兵情也。〕<br/>　　凡为客之道：深入则专，主人不克；<br/>　　掠於饶野，三军足食。谨养而勿劳，并气积力，运兵计谋，为不可测。<br/>　　〔曹操曰：养土气、并兵力，为不可测度之计。〕<br/>　　投之无所往，死且不北，<br/>　　死焉不得，<br/>　　〔曹操曰：士死安不得也。〕士人尽力。<br/>　　〔曹操曰：在难地，心并也。〕<br/>　　兵士甚陷则不惧，无所往则固；深入则拘，<br/>　　〔曹操曰：拘，专也。〕无所往则斗。<br/>　　〔曹操曰：人穷则死战也。〕<br/>　　是故，其兵不修而戒，不求而得，不约而亲，不令而信；<br/>　　〔曹操曰：不求索其意，而自得也。〕<br/>　　禁祥去疑，至死无所之。<br/>　　〔曹操曰：禁妖祥之言，去疑惑之计。一本作至死无所灾。〕吾士无余财，非恶货也；无余死，非恶寿也。〔曹操曰：皆烧焚财物，非恶货之多也；弃财致死者，不得已也。〕<br/>　　令发之日，士坐者涕沾襟，卧者涕交颐。<br/>　　〔曹操曰：皆持必死之计。〕<br/>　　投之无所往者，诸、刿之勇也。<br/>　　故善用军者，譬如卫然。卫然者，恒山之蛇也。击其首则尾至，击其尾则首至，击其<br/>　　中身则首尾俱至。敢问：贼可使若卫然乎？曰：可。夫越人与吴人相恶也，当其同舟而济也，相救若左右手。是故，覆马埋轮，未足恃也；<br/>　　〔曹操曰：方马，缚马也。埋轮，恃不动也。此言专难不如权巧。故曰：虽方马埋轮，不足恃也。〕齐勇若一，整之道也；刚柔皆得，地之理也。〔曹操曰：强弱一势也。〕<br/>　　故善用兵者，携手若使一人，不得已也。〔曹操曰：齐一貌也。〕<br/>　　将军之事，静以幽，正以治。<br/>　　〔曹操曰：谓清净幽深平正也。〕<br/>　　能愚士卒之耳目，使无知；〔曹操曰：愚，误也。民可与乐成，不可与虑始。〕<br/>　　易其事，革其谋，使民无识；<br/>　　易其居，迂其途，使民不得虑。帅与之登高，去其梯；帅与之深入诸侯之地，发其机。若驱群羊，驱而往，驱而来，<br/>　　莫知所之。<br/>　　〔曹操曰：一其心也。〕<br/>　　聚三军之众，投之於险，此谓将军之事也。<br/>　　〔曹操曰：险，难也。〕<br/>　　九地之变，屈伸之利，人情之理，不可不察也。<br/>　　〔曹操曰：人情见利而进，遭害而退。〕<br/>　　凡为客：深则专，浅则散。去国越境而师者，绝地也。四彻者，衢地也。入深者，重<br/>　　地也；入浅者，轻地也。背固前隘者，围地也；背固前敌者，死地也。无所往者，穷地也<br/>　　。是故，散地，吾将一其志。<br/>　　轻地，吾将使之偻。<br/>　　〔曹操曰：使相交属。〕<br/>　　争地，吾将使不留。〔曹操曰：地利在前，当速进其後也。〕<br/>　　交地，吾将固其结。衢地，吾将谨其恃。重地，吾将趋其後。<br/>　　〔曹操曰：掠彼也。〕（按：一作「重地，吾将继其食」，故曹操有此注。）<br/>　　覆地，吾将进其途。〔曹操曰：疾过也。〕围地，吾将塞其阙。<br/>　　〔曹操曰：以一其心也。〕<br/>　　死地，吾将示之以不活。<br/>　　〔曹操曰：励士心也。〕<br/>　　故诸侯之情，殆则御，<br/>　　〔曹操曰：相持御也。〕<br/>　　不得已则斗，<br/>　　〔曹操曰：势有不得已也。〕<br/>　　过则从。<br/>　　〔曹操曰：陷之甚过，则从计也。〕<br/>　　是故，不知诸侯之谋者，不能预交；不知山林、险阻、沮泽之形者，不能行军；不用<br/>　　乡导者，不能得地利。<br/>　　〔曹操曰：上已陈此三事，而复云者，力恶不能用兵，故复言也。〕<br/>　　四五者，一不知，非王霸之兵也。<br/>　　〔曹操曰：四五者，谓九地之利害。或曰：上四五事也。〕<br/>　　彼王霸之兵：伐大国，则其众不得聚；威加於敌，则其交不得合。<br/>　　是故，不养天下之交，不事天下之权；伸己之私，威加於敌：<br/>　　〔曹操曰：交者，不结成天下诸侯之权也，绝天下之交，夺天下之权，故威得伸而自私。<br/>　　〕<br/>　　故国可拔也，城可隳也。<br/>　　〔曹操曰：言军法令不豫施悬之，《司马法》曰：「见敌作誓，瞻功作赏。」无法之赏，无政之令。犯三军之众，若使一人：〔曹操曰：犯，用也。言明赏罚，虽用众，若使一人也。〕<br/>　　犯之以事，勿告以言；<br/>　　〔曹操曰：兵尚诈。〕<br/>　　犯之以害，勿告以利。<br/>　　〔曹操曰：勿使知害。〕<br/>　　投之亡地然後存，陷之死地然後生。<br/>　　〔曹操曰：必殊死战，或在死亡之地，亦有败者。孙膑曰：「兵恐不投之死地也。」〕<br/>　　夫众陷於害，然後能为败为胜。故为兵之事，在顺详敌之意，〔曹操曰：佯，愚也。或曰：彼欲进，设伏而退；彼欲去，开而击之。〕并力一向，千里杀将，〔曹操曰：先示之以闲空虚弱之处，敌则并向而利之，虽千里可擒其将也。〕〔一曰：并兵向敌，虽千里能擒其将也。〕<br/>　　此谓巧事。<br/>　　〔曹操曰：是成事之巧也。一作是谓巧攻成事。〕<br/>　　是故，政举之日，无通其使；<br/>　　〔曹操曰：谋定，则闭关梁、绝其符信，勿使通使。〕<br/>　　励於廊上，以诛其事。〔曹操曰：诛，治也。〕<br/>　　敌人开闠，必亟入之，<br/>　　〔曹操曰：敌有间隙，当急入之也。〕先其所爱，<br/>　　〔曹操曰：据便利也。〕<br/>　　微与之期，<br/>　　〔曹操曰：後人发，先人至。〕践墨随敌，以决战事。<br/>　　〔曹操曰：行践规矩，无常也。〕<br/>　　是故，始如处女，敌人开户；後如脱兔，敌不及拒。<br/>　　〔曹操曰：处女示弱，脱兔往疾也。〕</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-348-5163.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-348-5165.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-348.html" action-type="chapterComment" class="comment"><i></i>孙子略解章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

