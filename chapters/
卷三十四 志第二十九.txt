<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《隋书》正文_卷三十四 志第二十九_魏征作品 - 维普阅读网</title>
<meta name="keywords" content="隋书,隋书原文,隋书阅读,卷三十四 志第二十九全文,魏征作品" />
<meta name="description" content="隋书原文阅读,卷三十四 志第二十九全文在线阅读,魏征作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1048-11507.html";
var nextpage="novel-read-1048-11509.html";
var indexpage = "novel-chapter-1048.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1048.html">隋书</a></strong>
<strong><a href="novel-chapter-1048.html">隋书目录</a></strong>
<span>卷三十四 志第二十九</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1048-11507.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷三十四 志第二十九</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=魏征&amp;searchsubmit=yes"  target="_blank">魏征</a><span class="divide">|</span>发布时间：2014-12-04 20:58:11<span class="divide">|</span></p>
<div class="page-body">
<div class="page-content">
<p>◎经籍三 子<br/><br/>　　《晏子春秋》七卷(齐大夫晏婴撰。)<br/><br/>　　《曾子》二卷(目一卷。鲁国曾参撰。)<br/><br/>　　《子思子》七卷(鲁穆公师孔伋撰。)<br/><br/>　　《公孙尼子》一卷(尼，似孔子弟子。)<br/><br/>　　《孟子》十四卷(齐卿孟轲撰，赵岐注。)<br/><br/>　　《孟子》七卷(郑玄注。)<br/><br/>　　《孟子》七卷(刘熙注。梁有《孟子》九卷，綦毋邃撰，亡。)<br/><br/>　　《孙卿子》十二卷(楚兰陵令荀况撰。梁有王孙子一卷，亡。)<br/><br/>　　《董子》一卷(战国时董无心撰。)<br/><br/>　　《鲁连子》五卷(、录一卷鲁连，齐人，不仕，称为先生。)<br/><br/>　　《新语》二卷(陆贾撰。)<br/><br/>　　《贾子》十卷(录一卷。汉梁太傅贾谊撰。)<br/><br/>　　《盐铁论》十卷(汉庐江府丞桓宽撰。)<br/><br/>　　《新序》三十卷(录一卷。刘向撰。)<br/><br/>　　《说苑》二十卷(刘向撰。)<br/><br/>　　《扬子法言》十五卷、解一卷(扬雄撰，李轨注。梁有《扬子法言》六卷，侯苞注。亡。)<br/><br/>　　《扬子法言》十三卷(宋衷注。)<br/><br/>　　《扬子太玄经》九卷(宋衷注。梁有《扬子太玄经》九卷，扬雄自作章句，亡。)<br/><br/>　　《扬子太玄经》十卷(陆绩、宋衷注。)<br/><br/>　　《扬子太玄经》十卷(蔡文邵注。梁有《扬子太玄经》十四卷，虞翻注；《扬子太玄经》十三卷，陆凯注；《扬子太玄经》七卷，王肃注。亡。)<br/><br/>　　《桓子新论》十七卷(后汉六安丞桓谭撰。)<br/><br/>　　《潜夫论》十卷(后汉处士王符撰。梁有王逸《正部论》八卷，后汉侍中王逸撰；《后序》十二卷，后汉司隶校尉应奉撰，《周生子要论》一卷，录一卷，魏侍中周生烈撰。亡。)<br/><br/>　　《申鉴》五卷(荀悦撰。)<br/><br/>　　《魏子》三卷(后汉会稽人魏朗撰。梁有《文检》六卷，似后汉末人作，亡。)<br/><br/>　　《牟子》二卷(后汉太尉牟融撰。)<br/><br/>　　《典论》五卷(魏文帝撰。)<br/><br/>　　《徐氏中论》六卷(魏太子文学徐干撰，梁目一卷。)<br/><br/>　　《王子正论》十卷(王肃撰。梁有《去伐论集》三卷，王粲撰。亡。)<br/><br/>　　《杜氏体论》四卷(魏幽州刺史杜恕撰。梁有《新书》五卷，王基撰；《周子》九卷，吴中书郎周昭撰。亡。)<br/><br/>　　《顾子新语》十二卷(吴太常顾谭撰。《通语》十卷，晋尚书左丞殷兴撰；《典语》十卷、《典语别》二卷，并吴中夏督陆景撰。亡。)<br/><br/>　　《谯子法训》八卷(谯周撰。梁有《谯子五教志》五卷，亡。)<br/><br/>　　《袁子正论》十九卷(袁准撰。梁又有《袁子正书》二十五卷，袁准撰；《孙氏成败志》三卷，孙毓撰；《古今通论》二卷，王婴撰；《蔡氏化清经》十卷，松滋令蔡洪撰；《通经》二卷，晋丞相从事中郎王长文撰。)<br/><br/>　　《新论》十卷(晋散骑常侍夏侯湛撰。梁有《杨子物理论》十六卷，《杨子大元经》十四卷，并晋徵士杨泉撰；《新论》十卷，晋金紫光禄大夫华谭撰；《梅子新论》一卷。亡。)<br/><br/>　　《志林新书》三十卷(虞喜撰。梁有《广林》二十四卷，又《后林》十卷，虞喜撰；《干子》十八卷，干宝撰；《闳论》二卷，晋江州从事蔡韶撰；《顾子》十卷，晋扬州主簿顾夷撰。亡。)<br/><br/>　　《要览》十卷(晋郡儒林祭酒吕竦撰。)<br/><br/>　　《正览》六卷(梁太子詹事周舍撰。梁有《三统五德论》二卷，曹思文撰，亡。)<br/><br/>　　《诸葛武侯集诫》二卷<br/><br/>　　《众贤诫》十三卷<br/><br/>　　《女篇》一卷<br/><br/>　　《女鉴》一卷<br/><br/>　　《妇人训诫集》十一卷<br/><br/>　　《娣姒训》一卷<br/><br/>　　《曹大家女诫》一卷<br/><br/>　　《贞顺志》一卷<br/><br/>　　右六十二部，五百三十卷。(通计亡书，合六十七部，六百九卷。)<br/><br/>　　儒者，所以助人君明教化者也。圣人之教，非家至而户说，故有儒者宣而明之。其大抵本于仁义及五常之道，黄帝、尧、舜、禹、汤、文、武，咸由此则。《周官》：太宰以九两系邦国之人，其四曰儒是也。其后陵夷衰乱，儒道废阙。仲尼祖述前代，修正六经，三千之徒，并受其义。至于战国，孟轲、子思、荀卿之流，宗而师之，各有著述，发明其指。所谓中庸之教，百王不易者也。俗儒为之，不顾其本，苟欲哗众，多设问难，便辞巧说，乱其大体，致令学者难晓，故曰"博而寡要"。<br/><br/>　　《鬻子》一卷(周文王师鬻熊撰。)<br/><br/>　　《老子道德经》二卷(周柱下史李耳撰。汉文帝时河上公注。梁有战国时河上丈人注《老子经》二卷，汉长陵三老丘望之注《老子》二卷，《汉》徵士严遵注《老子》二卷，虞翻注《老子》二卷，亡。)<br/><br/>　　《老子道德经》二卷(王弼注。梁有《老子道德经》二卷，张嗣注；《老子道德经》二卷，蜀才注。亡。)<br/><br/>　　《老子道德经》二卷(钟会注。梁有《老子道德经》二卷，晋太傅羊祜解释；《老子经》二卷，东晋江州刺史王尚述注；《老子》二卷，晋郎中程韶集解；《老子》二卷，邯郸氏注；《老子》二卷，常氏传；《老子》二卷，孟氏注；《老子》二卷，盈氏注。亡。)<br/><br/>　　《老子道德经》二卷、音一卷(晋尚书郎孙登注。)<br/><br/>　　《老子道德经》二卷(刘仲融注。梁有《老子道德经》二卷，巨生解；《老子道德经》二卷，晋西中郎将袁真注；《老子道德经》二卷，张凭注；《老子道德经》二卷，释惠琳注；《老子道德经》二卷，释惠严注；《老子道德经》二卷，王玄载注。亡。)<br/><br/>　　《老子道德经》二卷(卢景裕撰。)<br/><br/>　　《老子音》一卷(李轨撰。梁有《老子音》一卷，晋散骑常侍戴逵撰，亡。)<br/><br/>　　《老子》四卷(梁旷撰。)<br/><br/>　　《老子指归》十一卷(严遵注。)<br/><br/>　　《老子指趣》三卷(蠙丘望之撰。)<br/><br/>　　《老子义纲》一卷(顾欢撰。梁有《老子道德论》二卷，何晏撰；《老子序决》一卷，葛仙公撰；《老子杂论》一卷，何、王等注；《老子私记》十卷，梁简文帝撰；《老子玄示》一卷，韩壮撰；《老子玄谱》一卷，晋柴桑令刘遗民撰；《老子玄机》三卷，宗塞撰；《老子幽易》五卷，又《老子志》一卷，山琮撰。亡。)<br/><br/>　　《老子义疏》一卷(顾欢撰。梁有《老子义疏》一卷，释慧观撰，亡。)<br/><br/>　　《老子义疏》五卷(孟智周私记。)<br/><br/>　　《老子义疏》四卷(韦处玄撰。)<br/><br/>　　《老子讲疏》六卷(梁武帝撰。)<br/><br/>　　《老子义疏》九卷(戴诜撰。)<br/><br/>　　《老子节解》二卷<br/><br/>　　《老子章门》一卷<br/><br/>　　《文子》十二卷(文子，老子弟子。《七略》有九篇，梁《七录》十卷，亡。)<br/><br/>　　《鹖冠子》三卷(楚之隐人。)<br/><br/>　　《列子》八卷(郑之隐人列御寇撰，东晋光禄勋张湛注。)<br/><br/>　　《庄子》二十卷(梁漆园吏庄周撰，晋散骑常侍向秀注。本十二卷，今阙。梁有《庄子》十卷，东晋议郎崔撰注，亡。)<br/><br/>　　《庄子》十六卷(司马彪注。本二十一卷，今阙。)<br/><br/>　　《庄子》三十卷、目一卷(晋太傅主簿郭象注。梁《七录》三十三卷。)<br/><br/>　　《集注庄子》六卷(梁有《庄子》三十卷，晋丞相参军李赜注；《庄子》十八卷，孟氏注，录一卷。亡。)<br/><br/>　　《庄子》音一卷(李轨撰。)<br/><br/>　　《庄子音》三卷(徐邈撰。)<br/><br/>　　《庄子集音》三卷(徐邈撰。)<br/><br/>　　《庄子注音》一卷(司马彪等撰。)<br/><br/>　　《庄子音》三卷(郭象撰。梁有向秀《庄子音》一卷。)<br/><br/>　　《庄子外篇杂音》一卷<br/><br/>　　《庄子内篇音义》一卷<br/><br/>　　《庄子讲疏》十卷(梁简文帝撰。本二十卷，今阙。)<br/><br/>　　《庄子讲疏》二卷(张讥撰，亡。)<br/><br/>　　《庄子讲疏》八卷<br/><br/>　　《庄子文句义》二十八卷(本三十卷，今阙。梁有《庄子义疏》十卷，又《庄子义疏》三卷，宋处士王叔之撰，亡。)<br/><br/>　　《庄子内篇讲疏》八卷(周弘正撰。)<br/><br/>　　《庄子义疏》八卷(戴诜撰。)<br/><br/>　　《南华论》二十五卷(梁旷撰，本三十卷。)<br/><br/>　　《南华论音》三卷<br/><br/>　　《庄成子》十二卷(梁有《蹇子》一卷，今亡。)<br/><br/>　　《玄言新记明庄部》二卷(梁澡撰。)<br/><br/>　　《守白论》一卷<br/><br/>　　《任子道论》十卷(魏河东太守任嘏撰。梁有《浑舆经》一卷，魏安成令桓威撰，亡。)<br/><br/>　　《唐子》十卷(吴唐滂撰。梁有《苏子》七卷，晋北中郎参军苏彦撰；《宣子》二卷，晋宜城令宣舒撰；《陆子》十卷，陆云撰。亡。)<br/><br/>　　《杜氏幽求新书》二十卷(杜夷撰。)<br/><br/>　　《抱朴子内篇》二十一卷、音一卷(葛洪撰。梁有《顾道士新书论经》三卷，晋方士顾谷撰，亡。)<br/><br/>　　《孙子》十二卷(孙绰撰。)<br/><br/>　　《符子》二十卷(东晋员外郎符朗撰。梁有《贺子述言》十卷，宋太学博士贺道养撰；《少子》五卷，齐司徒左长史张融撰；梁有《养生论》三卷，嵇康撰；《摄生论》二卷，晋河内太守阮侃撰；《无宗论》四卷，《圣人无情论》六卷。亡。)<br/><br/>　　《夷夏论》一卷(顾欢撰。梁二卷。梁又有《谈众》三卷，亡。)<br/><br/>　　《简文谈疏》六卷(晋简文帝撰。)<br/><br/>　　《无名子》一卷(张太衡撰。)<br/><br/>　　《玄子》五卷<br/><br/>　　《游玄桂林》二十一卷、目一卷(张讥撰。)<br/><br/>　　《广成子》十三卷(商洛公撰。张太衡注，疑近人作。)<br/><br/>　　右七十八部，合五百二十五卷。<br/><br/>　　道者，盖为万物之奥，圣人之至赜也。《易》曰："一阴一阳之谓道。"又曰："仁者见之谓之仁，智者见之谓之智，百姓日用而不知。"夫阴阳者，天地之谓也。天地变化，万物蠢生，则有经营之迹。至于道者，精微淳粹，而莫知其体。处阴与阴为一，在阳与阳不二。仁者资道以成仁，道非仁之谓也；智者资道以为智，道非智之谓也；百姓资道而日用，而不知其用也。圣人体道成性，清虚自守，为而不恃，长而不宰，故能不劳聪明而人自化，不假修营而功自成。其玄德深远，言象不测。先王惧人之惑，置于方外，六经之义，是所罕言。《周官》九两，其三曰师，盖近之矣。然自黄帝以下，圣哲之士，所言道者，传之其人，世无师说。汉时，曹参始荐盖公能言黄老，文帝宗之。自是相传，道学众矣。下士为之，不推其本，苟以异俗为高，狂狷为尚，迂诞谲怪而失其真。<br/><br/>　　《管子》十九卷(齐相管夷吾撰。)<br/><br/>　　《商君书》五卷(秦相卫鞅撰。梁有《申子》三卷，韩相申不害撰，亡。)<br/><br/>　　《慎子》十卷(战国时处士慎到撰。)<br/><br/>　　《韩子》二十卷、目一卷(韩非撰。梁有《晁氏新书》三卷，汉御史大夫晁错撰，亡。)<br/><br/>　　《正论》六卷(汉大尚书崔寔撰。梁有《法论》十卷，刘邵撰；《政论》五卷，魏侍中刘暠撰；《阮子正论》五卷，魏清河太守阮武撰。亡。)<br/><br/>　　《世要论》十二卷(魏大司农桓范撰。梁有二十卷。又有《陈子要言》十四卷，吴豫章太守陈融撰；《蔡司徒难论》五卷，晋三公令史黄命撰。亡。)<br/><br/>　　右六部，合七十二卷。<br/><br/>　　法者，人君所以禁淫慝，齐不轨，而辅于治者也。《易》著"先生明罚饬法"，《书》美"明于五刑，以弼五教"。《周官》，司寇"掌建国之三典，以佐王刑邦国，诘四方"；司刑"以五刑之法，丽万民之罪"是也。刻者为之，则杜哀矜，绝仁爱，欲以威劫为化，残忍为治，乃至伤恩害亲。<br/><br/>　　《邓析子》一卷(析；郑大夫。)<br/><br/>　　《尹文子》二卷(尹文，周之处士，游齐稷下。)<br/><br/>　　《士品》一卷(魏文帝撰。梁有《刑声论》一卷，亡。)<br/><br/>　　《人物志》三卷(刘邵撰。梁有《士纬新书》十卷，姚信撰，又《姚氏新书》二卷，与《士纬》相似；《九州人士论》一卷，魏司空卢毓撰；《通古人论》一卷。亡。)<br/><br/>　　右四部，合七卷。<br/><br/>　　名者，所以正百物，叙尊卑，列贵贱，各控名而责实，无相僣滥者也。《春秋传》曰："古者名位不同，节文异数。"《孔子》曰："名不正则言不顺，言不顺则事不成。"《周官》，宗伯"以九仪之命，正邦国之位，辩其名物之类"，是也。拘者为之，则苛察缴绕，滞于析辞而失大体。<br/><br/>　　《墨子》十五卷、目一卷(宋大夫墨翟撰。)<br/><br/>　　《隋巢子》一卷(巢，似墨翟弟子。)<br/><br/>　　《胡非子》一卷(非，似墨翟弟子。梁有《田俅子》一卷，亡。)<br/><br/>　　右三部，合一十七卷。<br/><br/>　　墨者，强本节用之术也。上述尧、舜、夏禹之行，茅茨不翦，粝粱之食，桐棺三寸，贵俭兼爱，严父上德，以孝示天下，右鬼神而非命。《汉书》以为本出清庙之守。然则《周官》宗伯"掌建邦之天神地禋人鬼"，肆师"掌立国祀及兆中庙中之禁令"，是其职也。愚者为之，则守于节俭，不达时变，推心兼爱，而混于亲疏也。<br/><br/>　　《鬼谷子》三卷(皇甫谧注。鬼谷子，周世隐于鬼谷。梁有《补阙子》十卷，《湘东鸿烈》十卷，并元帝撰。亡。)<br/><br/>　　《鬼谷子》三卷(乐一注。)<br/><br/>　　右二部，合六卷。<br/><br/>　　从横者，所以明辩说，善辞令，以通上下之志者也。《汉书》以为本出行人之官，受命出疆，临事而制。故曰："诵《诗》三百，使于四方，不能专对，虽多亦奚以为？"《周官》，掌交"以节与币，巡邦国之诸侯及万姓之聚，导王之德意志虑，使辟行之，而和诸侯之好，达万民之说，谕以九税之利，九仪之亲，九牧之维，九禁之难，九戎之威"是也。佞人为之，则便辞利口，倾危变诈，至于贼害忠信，覆邦乱家。<br/><br/>　　《尉缭子》五卷梁并录六卷。尉缭，梁惠王时人。)<br/><br/>　　《尸子》二十卷、目一卷(梁十九卷。秦相卫鞅上客尸佼撰。其九篇亡，魏黄初中续。)<br/><br/>　　《吕氏春秋》二十六卷(秦相吕不韦撰，高诱注。)<br/><br/>　　《淮南子》二十一卷(汉淮南王刘安撰，许慎注。)<br/><br/>　　《淮南子》二十一卷(高诱注。)<br/><br/>　　《论衡》二十九卷(后汉徵士王充撰。梁有《洞序》九卷、录一卷，应奉撰，亡。)<br/><br/>　　《风俗通义》三十一卷(录一卷。应劭撰。梁三十卷。)<br/><br/>　　《仲长子昌言》十二卷(录一卷。汉尚书郎仲长统撰。)<br/><br/>　　《蒋子万机论》八卷(蒋济撰。梁有《笃论》四卷，杜恕撰；《刍荛论》五卷，钏会撰；梁有《诸葛子》五卷，吴太傅诸葛恪撰。亡。)<br/><br/>　　《傅子》百二十卷(晋司隶校尉傅玄撰。《默记》三卷，吴大鸿胪张俨撰。《裴氏新言》五卷，吴大鸿胪裴玄撰。梁有《新义》十八卷，吴太子中庶子刘褵撰；《析言论》二十卷，晋议郎张显撰；《桑丘先生书》二卷，晋征南军师杨伟撰。亡。)<br/><br/>　　《时务论》十二卷(杨伟撰。梁有《古世论》十七卷，《桓子》一卷；《秦子》三卷，吴秦菁撰；《刘子》十卷，《何子》五卷。亡。)<br/><br/>　　《立言》六卷(苏道撰。梁有《孔氏说林》二卷，孔衍撰，亡。)<br/><br/>　　《抱朴子外篇》三十卷(葛洪撰。梁有五十一卷。)<br/><br/>　　《金楼子》十卷(梁元帝撰。)<br/><br/>　　《博物志》十卷(张华撰。)<br/><br/>　　《张公杂记》一卷(张华撰。梁有五卷，与《博物志》相似，小小不同。又有《杂记》十卷，何氏撰，亡。)<br/><br/>　　《杂记》十一卷(张华撰。梁有《子林》二十卷，孟仪撰。亡。)<br/><br/>　　《广志》二卷(郭义恭撰。)<br/><br/>　　《部略》十五卷<br/><br/>　　《博览》十三卷<br/><br/>　　《谏林》五卷(齐晋陵令何翌之撰。)<br/><br/>　　《述政论》十三卷(陆澄撰。)<br/><br/>　　《古今注》三卷(崔豹撰。)<br/><br/>　　《古今训》十一卷(张显撰。)<br/><br/>　　《古今善言》三十卷(宋车骑将军范泰撰。)<br/><br/>　　《善谏》二卷(宋领军长史虞通之撰。)<br/><br/>　　《缺文》十三卷(陆澄撰。)<br/><br/>　　《政论》十三卷(陆澄撰。)<br/><br/>　　《记闻》二卷(宋后军参军徐益寿撰。)<br/><br/>　　《新旧传》四卷<br/><br/>　　《释欲语》八卷(刘霁撰。)<br/><br/>　　《称谓》五卷(后周大将军卢辩撰。)<br/><br/>　　《备遗记》三卷<br/><br/>　　《纂要》一卷(戴安道撰，亦云颜延之撰。)<br/><br/>　　《方类》六卷<br/><br/>　　《俗说》三卷(沈约撰。梁五卷。)<br/><br/>　　《杂说》二卷(沈约撰)<br/><br/>　　《袖中记》二卷(沈约撰。)<br/><br/>　　《袖中略集》一卷(沈约撰。)<br/><br/>　　《珠丛》一卷(沈约撰。)<br/><br/>　　《采璧》三卷(梁中书舍人庾肩吾撰。)<br/><br/>　　《物始》十卷(谢吴撰。)<br/><br/>　　《宜览》二十二卷<br/><br/>　　《玉府集》八卷<br/><br/>　　《鸿宝》十卷<br/><br/>　　《显用》九卷<br/><br/>　　《坟典》三十卷(卢辩撰。)<br/><br/>　　《玉烛宝典》十二卷(著作郎杜台卿撰。)<br/><br/>　　《典言》四卷(后魏人李穆叔撰。)<br/><br/>　　《典言》四卷(后齐中书郎荀士逊等撰。)<br/><br/>　　《补文》六卷<br/><br/>　　《四时录》十二卷<br/><br/>　　《正训》二十卷<br/><br/>　　《内训》二十卷<br/><br/>　　《杂略》十三卷<br/><br/>　　《清神》三卷<br/><br/>　　《前言》八卷<br/><br/>　　《会林》五卷<br/><br/>　　《对林》十卷<br/><br/>　　《道言》六卷(叱罗羡撰。)<br/><br/>　　《道术志》三卷<br/><br/>　　《述伎艺》一卷<br/><br/>　　《诸书要略》一卷(魏彦深撰。)<br/><br/>　　《文府》五卷(梁有《文章义府》三十卷。)<br/><br/>　　《语对》十卷(朱澹远撰。)<br/><br/>　　《语丽》十卷(朱澹远撰。)<br/><br/>　　《对要》三卷<br/><br/>　　《杂语》三卷<br/><br/>　　《众书事对》三卷<br/><br/>　　《廊庙五格》二卷(王彬撰。)<br/><br/>　　《名数》八卷<br/><br/>　　《新言》四卷(裴立撰。)<br/><br/>　　《善说》五卷<br/><br/>　　《君臣相起发事》三卷<br/><br/>　　《物重名》五卷<br/><br/>　　《真注要录》一卷<br/><br/>　　《天地体》二卷<br/><br/>　　《杂事钞》二十四卷<br/><br/>　　《杂书钞》四十四卷<br/><br/>　　《子抄》三十卷(梁黟令庾仲容撰。)<br/><br/>　　《子钞》二十卷(梁有《子钞》十五卷，沈约撰，亡。)<br/><br/>　　《论集》八十六卷(殷仲堪撰。梁九十六卷。梁又有《杂论》五十八卷，《杂论》十三卷，亡。)<br/><br/>　　《皇览》一百二十卷(缪袭等撰。梁六百八十卷。梁又有《皇览》一百二十三卷，何承天合；《皇览》五十卷，徐爰合，《皇览目》四卷；又有《皇览抄》二十卷，梁特进萧琛抄。亡。)<br/><br/>　　《帝王集要》三十卷(崔安撰。)<br/><br/>　　《类苑》一百二十卷(梁征虏刑狱参军刘孝标撰。梁《七录》八十二卷。)<br/><br/>　　《华林遍略》六百二十卷(梁绥安令徐僧权等撰。)<br/><br/>　　《要录》六十卷<br/><br/>　　《寿光书苑》二百卷(梁尚书左丞刘杳撰。)<br/><br/>　　《科录》二百七十卷(元晖撰。)<br/><br/>　　《书图泉海》二十卷(陈张式撰。)<br/><br/>　　《呈寿堂御览》三百六十卷<br/><br/>　　《长洲玉镜》二百三十八卷<br/><br/>　　《书钞》一百七十四卷<br/><br/>　　《释氏谱》十五卷<br/><br/>　　《内典博要》三十卷<br/><br/>　　《净住子》二十卷(齐竟陵王萧子良撰。)<br/><br/>　　《因果记》十卷<br/><br/>　　《历代三宝记》三卷(费长房撰。)<br/><br/>　　《真言要集》十卷<br/><br/>　　《义记》二十卷(萧子良撰。)<br/><br/>　　《感应传》八卷(宋尚书郎王延秀撰。)<br/><br/>　　《众僧传》二十卷(裴子野撰。)<br/><br/>　　《高僧传》六卷(虞孝敬撰。)<br/><br/>　　《皇帝菩萨清净大舍记》三卷(谢吴撰，亡。)<br/><br/>　　《宝台四法藏目录》一百卷(大业中撰。)<br/><br/>　　《玄门宝海》一百二十卷(大业中撰。)<br/><br/>　　右九十七部，合二千七百二十卷。<br/><br/>　　杂者，兼儒、墨之道，通众家之意，以见王者之化，无所不冠者也。古者司史历记前言往行，祸福存亡之道。然则杂者，盖出史官之职也。放者为之，不求其本，材少而多学，言非而博，是以杂错漫羡，而无所指归。<br/><br/>　　《氾胜之书》二卷(汉议郎氾胜之撰。)<br/><br/>　　《四人月令》一卷(后汉大尚书崔寔撰。)<br/><br/>　　《禁苑实录》一卷<br/><br/>　　《齐民要术》十卷(贾思勰撰。)<br/><br/>　　《春秋济世六常拟议》五卷(杨瑾撰。梁有《陶朱公养鱼法》，《卜式养羊法》、《养猪法》、《月政畜牧栽种法》，各一卷，亡。)<br/><br/>　　右五部，一十九卷。<br/><br/>　　农者，所以播五谷，艺桑麻，以供衣食者也。《书》叙八政，其一曰食，二曰货。孔子曰："所重民食。"《周官》：冢宰"以九职任万民"，其一曰"三农生九谷"，地官司稼"掌巡邦野之稼，而辨穜悬之种，周知其名与其所宜地，以为法而悬于邑闾"，是也。鄙者为之，则弃君臣之义，徇耕稼之利，而乱上下之序。<br/><br/>　　《燕丹子》一卷(丹，燕王喜太子。梁有《青史子》一卷；又《宋玉子》一卷、录一卷，楚大夫宋玉撰；《群英论》一卷，郭颁撰；《语林》十卷，东晋处士裴启撰。亡。)<br/><br/>　　《杂语》五卷<br/><br/>　　《郭子》三卷(东晋中郎郭澄之撰。)<br/><br/>　　《杂对语》三卷<br/><br/>　　《要用语对》四卷<br/><br/>　　《文对》三卷<br/><br/>　　《琐语》一卷(梁金紫光禄大夫顾协撰。)<br/><br/>　　《笑林》三卷(后汉给事中邯郸淳撰。)<br/><br/>　　《笑苑》四卷<br/><br/>　　《解颐》二卷(阳玠松撰。)<br/><br/>　　《世说》八卷(宋临川王刘义庆撰。)<br/><br/>　　《世说》十卷(刘孝标注。梁有《俗说》一卷，亡。)<br/><br/>　　《小说》十卷(梁武帝敕安右长史殷芸撰。梁目，三十卷。)<br/><br/>　　《小说》五卷<br/><br/>　　《迩说》一卷(梁南台治书伏挺撰。)<br/><br/>　　《辩林》二十卷(萧贲撰。)<br/><br/>　　《辩林》二十卷希秀撰。<br/><br/>　　《琼林》七卷(周兽门学士阴颢撰。)<br/><br/>　　《古今艺术》二十卷<br/><br/>　　《杂书钞》十三卷<br/><br/>　　《座右方》八卷(庾元威撰。)<br/><br/>　　《座右法》一卷<br/><br/>　　《鲁史欹器图》一卷(仪同刘微注。)<br/><br/>　　《器准图》三卷(后魏丞相士曹行参军信都芳撰。)<br/><br/>　　《水饰》一卷<br/><br/>　　右二十五部，合一百五十五卷。<br/><br/>　　小说者，街说巷语之说也。《传》载舆人之诵，《诗》美询于刍荛。古者圣人在上，史为书，瞽为诗，工诵箴谏，大夫规诲，士传言而庶人谤。孟春，徇木铎以求歌谣，巡省观人诗，以知风俗。过则正之，失则改之，道听途说，靡不毕纪。《周官》：诵训"掌道方志以诏观事，道方慝以诏辟忌，以知地俗"；而训方氏"掌道四方之政事，与其上下之志，诵四方之传道而观衣物"是也。孔子曰："虽小道，必有可观者焉，致远恐泥。"<br/><br/>　　《司马兵法》三卷(齐将司马穰苴撰。)<br/><br/>　　《孙子兵法》二卷(吴将孙武撰，魏武帝注。梁三卷。)<br/><br/>　　《孙子兵法》一卷(魏武、王凌集解。)<br/><br/>　　《孙武兵经》二卷(张子尚注。)<br/><br/>　　《钞孙子兵法》一卷(魏太尉贾诩钞。梁有《孙子兵法》二卷，孟氏解诂；《孙子兵法》二卷，吴处士沈友撰；又《孙子八阵图》一卷。亡。)<br/><br/>　　《吴起兵法》一卷(贾诩注。)<br/><br/>　　《吴孙子牝牡八变阵图》二卷<br/><br/>　　《续孙子兵法》二卷(魏武帝撰。)<br/><br/>　　《孙子兵法杂占》四卷(梁有《诸葛亮兵法》五卷，又《慕容氏兵法》一卷，亡。)<br/><br/>　　《皇帝兵法》一卷(宋武帝所传神人书。梁有《杂兵注》二十四卷，《兵法序》二卷，亡。)<br/><br/>　　《太公六韬》五卷(梁六卷。周文王师姜望撰。)<br/><br/>　　《太公阴谋》一卷(梁六卷。梁又有《太公阴谋》三卷，魏武帝解。)<br/><br/>　　《太公阴符钤录》一卷<br/><br/>　　《太公金匮》二卷<br/><br/>　　《太公兵法》二卷(梁三卷)<br/><br/>　　《太公兵法》六卷(梁有《太公杂兵书》六卷。)<br/><br/>　　《太公伏符阴阳谋》一卷<br/><br/>　　《黄帝兵法孤虚杂记》一卷<br/><br/>　　《太公三宫兵法》一卷(梁有《太一三宫兵法立成图》二卷。)<br/><br/>　　《太公书禁忌立成集》二卷<br/><br/>　　《太公枕中记》一卷<br/><br/>　　《周书阴符》九卷<br/><br/>　　《周吕书》一卷<br/><br/>　　《黄石公内记敌法》一卷<br/><br/>　　《黄石公三略》三卷(下邳神人撰，成氏注。梁又有《黄石公记》三卷，《黄石公略注》三卷。)<br/><br/>　　《黄石公三奇法》一卷(梁有《兵书》一卷，《张良经》与《三略》往往同，亡。)<br/><br/>　　《黄石公五垒图》一卷<br/><br/>　　《黄石公阴谋行军秘法》一卷(梁有《黄石公秘经》二卷。)<br/><br/>　　《大将军兵法》一卷<br/><br/>　　《黄石公兵书》三卷<br/><br/>　　《兵书接要》十卷(魏武帝撰。梁有《兵书接要别本》五卷，又有《兵书要论》七卷，亡。)<br/><br/>　　《兵法接要》三卷(魏武帝撰。)<br/><br/>　　《三宫用兵法》一卷<br/><br/>　　《兵书略要》九卷(魏武帝撰。梁有《兵要》二卷。)<br/><br/>　　《魏武帝兵法》一卷(梁有《魏时群臣表伐吴策》一卷，《诸州策》四卷，《军令》八卷，《尉缭子兵书》一卷。)<br/><br/>　　《兵林》六卷(东晋江都相孔衍撰。)<br/><br/>　　《兵林》一卷<br/><br/>　　《玄女战经》一卷<br/><br/>　　《武林》一卷(王略撰。)<br/><br/>　　《黄帝问玄女兵法》四卷(梁三卷。)<br/><br/>　　《秦战斗》一卷<br/><br/>　　《梁主兵法》一卷<br/><br/>　　《梁武帝兵书钞》一卷<br/><br/>　　《梁武帝兵书要钞》一卷<br/><br/>　　《玉韬》十卷(梁元帝撰。)<br/><br/>　　《金韬》十卷<br/><br/>　　《金策》十九卷<br/><br/>　　《兵书要略》五卷(后周齐王宇文宪撰。)<br/><br/>　　《兵书》七卷<br/><br/>　　《兵书要术》四卷(伍景志撰。)<br/><br/>　　《兵记》八卷(司马彪撰。一本二十卷。)<br/><br/>　　《兵书要序》十卷(赵氏撰。)<br/><br/>　　《兵法》五卷<br/><br/>　　《杂兵书》十卷(梁有《杂兵书》八卷，《三家兵法要集》三卷，《戎略机品》二卷，亡。)<br/><br/>　　《大将军》一卷<br/><br/>　　《杂兵图》二卷<br/><br/>　　《兵略》五卷<br/><br/>　　《军胜见》十卷(许昉撰。)<br/><br/>　　《戎决》十三卷(许昉撰。)<br/><br/>　　《阵图》一卷<br/><br/>　　《阴策》二十二卷(大都督刘祐撰。)<br/><br/>　　《阴策林》一卷<br/><br/>　　《承神兵书》二十卷<br/><br/>　　《真人水镜》十卷<br/><br/>　　《战略》二十六卷(金城公赵煚撰。)<br/><br/>　　《金海》三十卷(萧吉撰。)<br/><br/>　　《兵书》二十五卷<br/><br/>　　《杂撰阴阳兵书》五卷(莫珍宝撰。)<br/><br/>　　《黄帝兵法杂要决》一卷<br/><br/>　　《黄帝军出大师年命立成》一卷<br/><br/>　　《黄帝复姓符》二卷(许昉撰。梁有《辟兵法》一卷。)<br/><br/>　　《黄帝太一兵历》一卷<br/><br/>　　《黄帝蚩尤风后行军秘术》二卷(梁有《黄帝蚩尤兵法》一卷，亡。)<br/><br/>　　《老子兵书》一卷<br/><br/>　　《吴有道占出军决胜负事》一卷(梁二卷。又《黄帝出军杂用决》十二卷，《风气占军决胜战》二卷，太史令吴范撰。)<br/><br/>　　《对敌权变》一卷(吴氏撰。)<br/><br/>　　《对敌占风》一卷(梁有《黄帝夏氏占气》六卷，《兵法风气等占》三卷，亡。)<br/><br/>　　《对敌权变逆顺》一卷<br/><br/>　　《兵法权仪》一卷<br/><br/>　　《六甲孤虚杂决》一卷(梁有《孙子战斗六甲兵法》一卷。)<br/><br/>　　《六甲孤虚兵法》一卷<br/><br/>　　《孤虚法》十卷(梁有《兵法遁甲孤虚斗中域法》九卷。)<br/><br/>　　《兵书杂占》十卷(梁有《兵法日月风云背向杂占》十二卷，《兵法》三卷，《虚占》三卷，《京氏征伐军候》八卷。)<br/><br/>　　《兵书杂历》八卷<br/><br/>　　《太一兵书》一十一卷(梁二十卷。)<br/><br/>　　《兵书内术》二卷<br/><br/>　　《兵法书决》九卷(阙一卷。)<br/><br/>　　《军国要略》一卷<br/><br/>　　《兵法要录》二卷<br/><br/>　　《用兵撮要》二卷<br/><br/>　　《用兵要术》一卷<br/><br/>　　《用兵秘法云气占》一卷<br/><br/>　　《五家兵法》一卷<br/><br/>　　《兵法三家军占秘要》一卷(李行撰。)<br/><br/>　　《气经上部占》一卷<br/><br/>　　《天大芒雾气占》一卷<br/><br/>　　《鬼谷先生占气》一卷<br/><br/>　　《五行候气占灾》一卷<br/><br/>　　《乾坤气法》一卷<br/><br/>　　《杂匈奴占》一卷(汉武帝王朔注。)<br/><br/>　　《对敌占》一卷<br/><br/>　　《杂占》八卷(梁有《推元嘉十二年日时兵法》二卷，《逆推元嘉五十年太岁计用兵法》一卷。)<br/><br/>　　《兵杀历》一卷<br/><br/>　　《马槊谱》一卷(梁二卷。梁有《骑马都格》一卷，《骑马变图》一卷，《马射谱》一卷，亡。)<br/><br/>　　《棋势》四卷(梁有《术艺略序》五卷，孙畅之撰；《围棋势》七卷，湘东太守徐泓撰；《齐高棋图》二卷；《围棋九品序录》五卷，范汪等撰；《围棋势》二十九卷，晋赵王伦舍人马朗等撰；《棋品叙略》三卷；建元永明《棋品》二卷，宋员外殿中将军褚思庄撰；天监《棋品》一卷，梁尚书仆射柳惲撰。亡。)<br/><br/>　　《杂博戏》五卷<br/><br/>　　《投壶经》一卷<br/><br/>　　梁东宫撰《太一博法》一卷<br/><br/>　　《双博法》一卷<br/><br/>　　《皇博法》一卷(梁有《大小博法》一卷；《投壶经》四卷，《投壶变》一卷，晋左光禄大夫虞潭撰；《投壶道》一卷，郝冲撰；《击壤经》一卷。亡。)<br/><br/>　　《象经》一卷(周武帝撰。)<br/><br/>　　《博塞经》一卷(邵纲撰。)<br/><br/>　　《棋势》十卷(沈敞撰。)<br/><br/>　　《棋势》十卷(二卷，成。)<br/><br/>　　《棋势》十卷(王子冲撰。)<br/><br/>　　《棋势》八卷<br/><br/>　　《棋图势》十卷<br/><br/>　　《棋九品序录》一卷(范汪等注。)<br/><br/>　　《棋后九品序》一卷(袁遵撰。)<br/><br/>　　《围棋品》一卷(梁武帝撰。)<br/><br/>　　《棋品序》一卷(陆云公撰。)<br/><br/>　　《棋法》一卷(梁武帝撰。)<br/><br/>　　《弹棋谱》一卷(徐广撰。)<br/><br/>　　《二仪十博经》一卷<br/><br/>　　《象经》一卷(王褒注。)<br/><br/>　　《象经》三卷(王裕注。)<br/><br/>　　《象经》一卷(何妥注。)<br/><br/>　　《象经发题义》一卷<br/><br/>　　右一百三十三部，五百一十二卷。<br/><br/>　　兵者，所以禁暴静乱者也。《易》曰："古者弦木为弧，剡木为矢，弧矢之利，以威天下。"孔子曰："不教人战，是谓弃之。"《周官》：大司马"掌九法九伐，以正邦国"是也。然皆动之以仁，行之以义，故能诛暴静乱，以济百姓。下至三季，恣情逞欲，争伐寻常，不抚其人，设变诈而灭仁义，至乃百姓离叛，以致于乱。<br/><br/>　　《周髀》一卷(赵婴注。)<br/><br/>　　《周髀》一卷(甄鸾重述。)<br/><br/>　　《周髀图》一卷<br/><br/>　　《灵宪》一卷(张衡撰。)<br/><br/>　　《浑天象注》一卷(吴散骑常侍王蕃撰。)<br/><br/>　　《浑天义》二卷<br/><br/>　　《浑天图》一卷(石氏)<br/><br/>　　《浑天图》一卷<br/><br/>　　《浑天图记》一卷(梁有《昕天论》一卷，姚信撰；《安天论》六卷，虞喜撰；《图天图》一卷，《原天论》一卷，《神光内抄》一卷。)<br/><br/>　　《定天论》三卷<br/><br/>　　《天仪说要》一卷(陶弘景撰。)<br/><br/>　　《玄图》一卷<br/><br/>　　《石氏星簿经赞》一卷<br/><br/>　　《星经》二卷<br/><br/>　　《廿氏四七法》一卷<br/><br/>　　《巫咸五星占》一卷<br/><br/>　　《天仪说要》一卷(陶弘景撰。)<br/><br/>　　《录轨象以颂其章》一卷(内有图。)<br/><br/>　　《天文集占》十卷(晋太史令陈卓定。)<br/><br/>　　《天文要集》四十卷(晋太史令韩杨撰。)<br/><br/>　　《天文要集》四卷<br/><br/>　　《天文要集》三卷<br/><br/>　　《天文集占》十卷(梁百卷。梁有《石氏》、《甘氏天文占》各八卷。)<br/><br/>　　《天文占》六卷(李暹撰。)<br/><br/>　　《天文占》一卷<br/><br/>　　《天文占气书》一卷<br/><br/>　　《天文集要钞》二卷<br/><br/>　　《天文书》二卷(梁有《杂天文书》二十五卷。)<br/><br/>　　《杂天文横占》一卷<br/><br/>　　《天文横图》一卷(高文洪撰。)<br/><br/>　　《天文集占图》十一卷(梁有《天文五行图》十二卷，《天文杂占》十六卷，亡。)<br/><br/>　　《天文录》三十卷(梁奉朝请祖�恒撰。)<br/><br/>　　《天文志》十二卷(吴云撰。)<br/><br/>　　《天文志杂占》一卷(吴云撰。梁有《天文杂占》十五卷，亡。)<br/><br/>　　《天文》十二卷(史崇注。)<br/><br/>　　《天文十二次图》一卷(梁有《天宫宿野图》一卷，亡。)<br/><br/>　　《婆罗门天文经》二十一卷(婆罗门舍仙人所说。)<br/><br/>　　《婆罗门竭伽仙人天文说》三十卷<br/><br/>　　《婆罗门天文》一卷<br/><br/>　　《陈卓四方宿占》一卷(梁四卷)<br/><br/>　　《黄帝五星占》一卷<br/><br/>　　《五星占》一卷(丁巡撰。)<br/><br/>　　《五星占》一卷(梁有《五星集占》六卷，《日月五星集占》十卷。)<br/><br/>　　《五星占》一卷(陈卓撰。)<br/><br/>　　《五星犯列宿占》六卷<br/><br/>　　《杂星书》一卷<br/><br/>　　《星占》二十八卷(孙僧化等撰。)<br/><br/>　　《星占》一卷(梁有《石氏星经》七卷，陈卓记；又《石氏星官》十九卷，又《星经》七卷，郭历撰。亡。)<br/><br/>　　《天官星占》十卷(陈卓撰。梁《天官星占》二十卷，吴袭撰。)<br/><br/>　　《星占》八卷(梁又有《星占》十八卷。)<br/><br/>　　《中星经簿》十五卷(梁有《星官簿赞》十三卷，又有《星书》三十四卷，《杂家星占》六卷，《论星》一卷，亡。)<br/><br/>　　《著明集》十卷<br/><br/>　　《杂星图》五卷<br/><br/>　　《天文外官占》八卷<br/><br/>　　《杂星占》七卷<br/><br/>　　《杂星占》十卷<br/><br/>　　《海中星占》一卷(梁有《论星》一卷。)<br/><br/>　　《星图海中占》一卷<br/><br/>　　《解天命星宿要决》一卷<br/><br/>　　《摩登伽经说星图》一卷<br/><br/>　　《星图》二卷(梁有《星书图》七卷。)<br/><br/>　　《雪星占》一卷<br/><br/>　　《妖星流星形名占》一卷<br/><br/>　　《太白占》一卷<br/><br/>　　《流星占》一卷<br/><br/>　　《石氏星占》一卷(吴袭撰。)<br/><br/>　　《候云气》一卷<br/><br/>　　《星官次占》一卷<br/><br/>　　《彗孛占》一卷<br/><br/>　　《二十八宿二百八十三官图》一卷<br/><br/>　　《荆州占》二十卷(宋通直郎刘严撰。梁二十二卷。)<br/><br/>　　《翼氏占风》一卷<br/><br/>　　《日月晕》三卷(梁《日月晕图》二卷。)<br/><br/>　　《孝经内记》二卷<br/><br/>　　《京氏释五星灾异传》一卷<br/><br/>　　《京氏日占图》三卷<br/><br/>　　《夏氏日旁气》一卷(许氏撰。梁四卷。)<br/><br/>　　《日食弗候占》一卷<br/><br/>　　《魏氏日旁气图》一卷<br/><br/>　　《日旁云气图》五卷<br/><br/>　　《天文占云气图》一卷(梁有《杂望气经》八卷，《候气占》一卷，《章贤十二时云气图》二卷。)<br/><br/>　　《天文洪范日月变》一卷<br/><br/>　　《洪范占》二卷(梁有《洪范五行星历》四卷。)<br/><br/>　　《黄道晷景占》一卷(梁有《晷景记》二卷。)<br/><br/>　　《月行黄道图》一卷(梁有《日月交会图郑玄注》一卷，又《日月本次位图》二卷。)<br/><br/>　　《月晕占》一卷<br/><br/>　　《日月食晕占》四卷<br/><br/>　　《日食占》一卷<br/><br/>　　《日月薄蚀图》一卷<br/><br/>　　《日变异食占》一卷<br/><br/>　　《日月晕珥云气图占》一卷(梁有《君失政大云雨日月占》二卷。)<br/><br/>　　《二十八宿十二次》一卷<br/><br/>　　《二十八宿分野图》一卷<br/><br/>　　《五纬合杂》一卷<br/><br/>　　《五星合杂说》一卷<br/><br/>　　《垂象志》一百四十八卷<br/><br/>　　《太史注记》六卷<br/><br/>　　《灵台秘苑》一百一十五卷(太史令庾季才撰。)<br/><br/>　　右九十七部，合六百七十五卷。<br/><br/>　　天文者，所以察星辰之变，而参于政者也。《易》曰："天垂象，见吉凶。"《书》称："天视自我人视，天听自我人听。"故曰："王政不修，谪见于天，日为之蚀。后德不修，谪见于天，月为之蚀。"其余孛彗飞流，见伏陵犯，各有其应。《周官》：冯相"掌十有二岁、十有二月、十有二辰、十日、二十有八星之位，辨其叙事，以会天位"是也。小人为之，则指凶为吉，谓恶为善，是以数术错乱而难明。<br/><br/>　　《四分历》三卷(梁《四分历》三卷，汉修历人李梵撰。梁又有《三统历法》三卷，刘歆撰，亡。)<br/><br/>　　《赵隐居四分历》一卷<br/><br/>　　《魏甲子元三统历》一卷<br/><br/>　　《姜氏三纪历》一卷<br/><br/>　　《历序》一卷(姜氏撰。)<br/><br/>　　《乾象历》三卷(吴太子太傅阚泽撰。梁有《乾象历》五卷，汉会稽都尉刘洪等注；又有阚泽注五卷，又《乾象五星幻术》一卷，亡。)<br/><br/>　　《历术》一卷(吴太史令吴范撰。)<br/><br/>　　《景初历》三卷(晋杨伟撰。梁有《景初历术》二卷，《景初历》法三卷，又一本五卷，并杨伟撰；并《景初历略要》二卷。亡。)<br/><br/>　　《景初壬辰元历》一卷(杨冲撰。)<br/><br/>　　《正历》四卷(晋太常刘智撰。)<br/><br/>　　《河西甲寅元历》一卷(凉太史赵匪攵撰。)<br/><br/>　　《甲寅元历序》一卷赵匪攵撰。<br/><br/>　　《宋元嘉历》二卷(何承天撰。梁又有《元嘉历统》二卷，《元嘉中论历事》六卷，《元嘉历疏》一卷，《元嘉二十六年度日景数》一卷，亡。)<br/><br/>　　《历术》一卷(何承天撰。梁有《验日食法》三卷，何承天撰；又有《论频月合朔法》五卷，《杂历》七卷，《历法集》十卷，又《历术》十卷；《京氏要集历术》四卷，姜岌撰。亡。)<br/><br/>　　《历术》一卷(崔浩撰。)<br/><br/>　　《神龟壬子元历》一卷(后魏护军将军祖莹撰。)<br/><br/>　　《魏后元年甲子历》一卷<br/><br/>　　《壬子元历》一卷(后魏校书郎李业兴撰。)<br/><br/>　　《甲寅元历序》一卷(赵匪攵撰。)<br/><br/>　　《魏武定历》一卷<br/><br/>　　《齐甲子元历》一卷(宋氏撰。)<br/><br/>　　《宋景业历》一卷(景业，后齐散骑常侍。)<br/><br/>　　《周天和年历》一卷(甄鸾撰。)<br/><br/>　　《甲子元历》一卷(李业兴撰。)<br/><br/>　　《周大象年历》一卷(王琛撰。)<br/><br/>　　《历术》一卷(王琛撰。)<br/><br/>　　《壬辰元历》一卷<br/><br/>　　《甲午纪历术》一卷<br/><br/>　　《新造历法》一卷<br/><br/>　　《开皇甲子元历》一卷<br/><br/>　　《历术》一卷(华州刺史张宝撰。)<br/><br/>　　《七曜本起》三卷(后魏甄叔遵撰。)<br/><br/>　　《七曜小甲子元历》一卷<br/><br/>　　《七曜历术》一卷(梁《七曜历法》四卷。)<br/><br/>　　《七曜要术》一卷<br/><br/>　　《七曜历法》一卷<br/><br/>　　《推七曜历》一卷<br/><br/>　　《五星历术》一卷<br/><br/>　　《天图历术》一卷<br/><br/>　　《陈永定七曜》四卷<br/><br/>　　《陈天嘉曜历》七卷<br/><br/>　　《陈天康二年七曜历》一卷<br/><br/>　　《陈光大元年七曜历》二卷<br/><br/>　　《陈光大二年七曜历》一卷<br/><br/>　　《陈太建年七曜历》十三卷<br/><br/>　　《陈至德年七曜历》二卷<br/><br/>　　《陈祯明年七曜历》二卷<br/><br/>　　《开皇七曜年历》一卷<br/><br/>　　《仁寿二年七曜历》一卷<br/><br/>　　《七曜历经四卷(张宾撰。)<br/><br/>　　《春秋去交分历》一卷<br/><br/>　　《历日义说》一卷<br/><br/>　　《律历注解》一卷<br/><br/>　　《龙历草》一卷<br/><br/>　　《推汉书律历志术》一卷<br/><br/>　　《推历法》一卷(崔隐居撰。)<br/><br/>　　《历疑质谳序》二卷<br/><br/>　　《兴和历疏》二卷<br/><br/>　　《七曜历数算经》一卷(赵匪攵撰。)<br/><br/>　　《算元嘉历术》一卷<br/><br/>　　《七曜历疏》一卷(李业兴撰。)<br/><br/>　　《七曜义疏》一卷(李业兴撰。)<br/><br/>　　《七曜术算》二卷(甄鸾撰。)<br/><br/>　　《七曜历疏》五卷(太史令张胄玄撰。)<br/><br/>　　《阴阳历术》一卷(赵匪攵撰。梁有《朔气长历》二卷，皇甫谧撰；，《历章句》二卷，《月令七十二候》一卷，《三五历说图》一卷。亡。)<br/><br/>　　《杂注》一卷<br/><br/>　　《历注》一卷<br/><br/>　　《历记》一卷<br/><br/>　　《杂历》二卷<br/><br/>　　《杂历术》一卷梁《三棋推法》一卷。<br/><br/>　　《太史注记》六卷<br/><br/>　　《太史记注》六卷<br/><br/>　　《见行历》一卷<br/><br/>　　《八家历》一卷<br/><br/>　　《漏刻经》一卷(何承天撰。梁有后汉待诏太史霍融、何承天、杨伟等撰三卷，亡。)<br/><br/>　　《漏刻经》一卷(祖�恒撰。)<br/><br/>　　《漏刻经》一卷(梁中书舍人朱史撰。)<br/><br/>　　《漏刻经》一卷(梁代撰。梁有《天监五年修漏刻事》一卷，亡。)<br/><br/>　　《漏刻经》一卷(陈太史令宋景撰。)<br/><br/>　　《杂漏刻法》十一卷(皇甫洪泽撰。)<br/><br/>　　《晷漏经》一卷<br/><br/>　　《九章术义序》一卷<br/><br/>　　《九章算术》十卷(刘徽撰。)<br/><br/>　　《九章算术》二卷(徐岳、甄鸾重述。)<br/><br/>　　《九章算术》一卷(李遵义疏。)<br/><br/>　　《九九算术》二卷(杨淑撰。)<br/><br/>　　《九章别术》二卷<br/><br/>　　《九章算经》二十九卷(徐岳、甄鸾等撰。)<br/><br/>　　《九章算经》二卷(徐岳注。)<br/><br/>　　《九章六曹算经》一卷<br/><br/>　　《九章重差图》一卷(刘徽撰。)<br/><br/>　　《九章推图经法》一卷(张崚撰。)<br/><br/>　　《缀术》六卷<br/><br/>　　《孙子算经》二卷<br/><br/>　　《赵匪攵算经》一卷<br/><br/>　　《夏侯阳算经》二卷<br/><br/>　　《张丘建算经》二卷<br/><br/>　　《五经算术录遗》一卷<br/><br/>　　《五经算术》一卷<br/><br/>　　《算经异义》一卷(张缵撰。)<br/><br/>　　《张去斤算疏》一卷<br/><br/>　　《算法》一卷<br/><br/>　　《黄钟算法》三十八卷<br/><br/>　　《算律吕法》一卷<br/><br/>　　《众家算阴阳法》一卷<br/><br/>　　《婆罗门算法》三卷<br/><br/>　　《婆罗门阴阳算历》一卷<br/><br/>　　《婆罗门算经》三卷<br/><br/>　　右一百部，二百六十三卷。<br/><br/>　　历数者，所以揆天道，察昏明，以定时日，以处百事，以辨三统，以知厄会，吉隆终始，穷理尽性，而至于命者也。《易》曰："先王以治历明时。"《书》叙："期，三百有六旬有六日，以闰月定四时，成岁。"《春秋传》曰："先王之正时也，履端于始，举正于中，归余于终。"又曰："闰以正时，时以序事，事以厚生，生民之道。"其在《周官》，则亦太史之职。小人为之，则坏大为小，削远为近，是以道术破碎而难知。<br/><br/>　　《黄帝飞鸟历》一卷(张衡撰。)<br/><br/>　　《黄帝四神历》一卷(吴范撰。)<br/><br/>　　《黄帝地历》一卷<br/><br/>　　《黄帝斗历》一卷<br/><br/>　　《黄石公北斗三奇法》一卷<br/><br/>　　《风角集要占》十二卷<br/><br/>　　《风角要占》三卷(梁八卷，京房撰。)<br/><br/>　　《风角占》三卷(梁有《侯公领中风角占》四卷。亡。)<br/><br/>　　《风角总占要决》十一卷(梁有《风角总集》一卷，《风角杂占要决》十二卷，亡。)<br/><br/>　　《风角杂占》四卷(梁有《风角杂占》十卷，亡。)<br/><br/>　　《风角要集》十卷<br/><br/>　　《风角要集》六卷(梁十一卷。)<br/><br/>　　《风角要集》一卷<br/><br/>　　《风角要候》十一卷(翼奉撰。)<br/><br/>　　《风角书》十二卷(梁十卷。)<br/><br/>　　《风角》七卷(章仇太翼撰。)<br/><br/>　　《风角占候》四卷(梁有《风角杂兵候》十三卷，亡。)<br/><br/>　　《风角镮历占》二卷(吕氏撰。)<br/><br/>　　《风角要候》一卷(章仇太翼撰。)<br/><br/>　　《兵法风角式》一卷<br/><br/>　　《战斗风角鸟情》三卷(梁有《风角五音六情经》十三卷，《风角兵候》十二卷。亡。)<br/><br/>　　《风角鸟情》一卷(翼氏撰。)<br/><br/>　　《风角鸟情》二卷(仪同临孝恭撰。)<br/><br/>　　《阴阳风角相动法》一卷(梁有《风角回风卒起占》五卷，《风角地辰》一卷，《风角望气》八卷，《风雷集占》一卷。)<br/><br/>　　《五音相动法》二卷<br/><br/>　　《五音相动法》一卷(梁有《风角五音占》五卷，京房撰，亡。)<br/><br/>　　《风角五音图》二卷<br/><br/>　　《风角杂占五音图》五卷(翼氏撰。梁十三卷，京房撰，翼奉撰。亡。)<br/><br/>　　《黄帝九宫经》一卷<br/><br/>　　《九宫经》三卷(郑玄注。梁有《黄帝四部九宫》五卷，亡。)<br/><br/>　　《九宫行棋经》三卷(郑玄注。)<br/><br/>　　《九宫行棋经》三卷<br/><br/>　　《九宫行棋法》一卷(房氏撰。)<br/><br/>　　《九州行棋立成法》一卷(王琛撰。)<br/><br/>　　《九宫行棋杂法》一卷<br/><br/>　　《九宫行棋法》一卷<br/><br/>　　《行棋新术》一卷<br/><br/>　　《九宫行棋钞》一卷<br/><br/>　　《九宫推法》一卷<br/><br/>　　《三元九宫立成》二卷<br/><br/>　　《九宫要集》一卷(豆卢晃撰。)<br/><br/>　　《九宫经解》二卷(李氏注。)<br/><br/>　　《九宫图》一卷<br/><br/>　　《九宫变图》一卷<br/><br/>　　《九宫八卦式蟠龙图》一卷<br/><br/>　　《九宫郡县录》一卷<br/><br/>　　《九宫杂书》十卷(梁有《太一九宫杂占》十二卷，亡。)<br/><br/>　　《射候》二卷<br/><br/>　　《太一飞鸟历》一卷(王琛撰。)<br/><br/>　　《太一飞鸟历》一卷<br/><br/>　　《太一飞鸟历》二卷<br/><br/>　　《太一十精飞鸟历》一卷<br/><br/>　　《太一飞鸟立成》一卷<br/><br/>　　《太一飞鸟杂决捕盗贼法》一卷<br/><br/>　　《太一三合五元要决》一卷(梁有《黄帝太一杂书》十六卷，《黄帝太一度厄秘术》八卷，《太一帝记法》八卷，《太一杂用》十四卷，《太一杂要》七卷，《杂太一经》八卷，亡。)<br/><br/>　　《太一龙首式经》一卷(董氏注。梁三卷。梁又有《式经》三十三卷，亡。)<br/><br/>　　《太一经》二卷(宋琨撰。)<br/><br/>　　《太一式杂占》十卷(梁二十卷。)<br/><br/>　　《太一九宫杂占》十卷<br/><br/>　　《黄帝飞鸟历》一卷<br/><br/>　　《黄帝集灵》三卷<br/><br/>　　《黄帝绛图》一卷<br/><br/>　　《黄帝龙首经》二卷<br/><br/>　　《黄帝式经三十六用》一卷(曹氏撰。)<br/><br/>　　《黄帝式用当阳经》二卷<br/><br/>　　《黄帝奄心图》一卷<br/><br/>　　《玄女式经要法》一卷<br/><br/>　　《黄帝阴阳遁甲》六卷<br/><br/>　　《遁甲决》一卷(吴相伍子胥撰。)<br/><br/>　　《遁甲文》一卷(伍子胥撰。)<br/><br/>　　《遁甲经要钞》一卷<br/><br/>　　《遁甲万一决》二卷<br/><br/>　　《遁甲九元九局立成法》一卷<br/><br/>　　《遁甲肘后立成囊中秘》一卷(葛洪撰。)<br/><br/>　　《遁甲囊中经》一卷<br/><br/>　　《遁甲囊中经疏》一卷<br/><br/>　　《遁甲立成》六卷<br/><br/>　　《遁甲叙三元玉历立成》一卷(郭弘远撰。)<br/><br/>　　《遁甲立成》一卷<br/><br/>　　《遁甲立成法》一卷(临孝恭撰。)<br/><br/>　　《遁甲穴隐秘处经》一卷<br/><br/>　　《黄帝九元遁甲》一卷(王琛撰。)<br/><br/>　　《黄帝出军遁甲式法》一卷<br/><br/>　　《遁甲法》一卷<br/><br/>　　《遁甲术》一卷<br/><br/>　　《阳遁甲用局法》一卷(临孝恭撰。)<br/><br/>　　《杂遁甲钞》四卷<br/><br/>　　《三元遁甲上图》一卷<br/><br/>　　《三元遁甲图》三卷<br/><br/>　　《遁甲九宫八门图》一卷<br/><br/>　　《遁甲开山图》三卷(荣氏撰。)<br/><br/>　　《遁甲返覆图》一卷(葛洪撰。)<br/><br/>　　《遁甲年录》一卷<br/><br/>　　《遁甲支手决》一卷<br/><br/>　　《遁甲肘后立成》一卷<br/><br/>　　《遁甲行日时》一卷<br/><br/>　　《遁甲孤虚记》一卷(伍子胥撰。)<br/><br/>　　《遁甲孤虚注》一卷<br/><br/>　　《东方朔岁占》一卷<br/><br/>　　《斗中孤虚图》一卷<br/><br/>　　《孤虚占》一卷<br/><br/>　　《遁甲九宫亭亭白奸书》一卷<br/><br/>　　《战斗博戏等法》一卷<br/><br/>　　《玉女反闭局法》三卷<br/><br/>　　《逆刺》一卷(京房撰。)<br/><br/>　　《逆刺占》一卷<br/><br/>　　《逆刺总决》一卷<br/><br/>　　《壬子决》一卷<br/><br/>　　《鸟情占》一卷(王乔撰。)<br/><br/>　　《鸟情逆占》一卷<br/><br/>　　《鸟情书》二卷<br/><br/>　　《鸟情杂占禽兽语》一卷<br/><br/>　　《占鸟情》二卷<br/><br/>　　《六情决》一卷(王琛撰。)<br/><br/>　　《六情鸟音内秘》一卷(焦氏撰。)<br/><br/>　　《孝经元辰决》九卷<br/><br/>　　《孝经元辰》二卷<br/><br/>　　《元辰本属经》一卷<br/><br/>　　《推元辰厄会》一卷<br/><br/>　　《元辰事》一卷<br/><br/>　　《元辰救生削死法》一卷<br/><br/>　　《推元辰要秘次序》一卷<br/><br/>　　《元辰章用》二卷<br/><br/>　　《杂推元辰要秘立成》六卷<br/><br/>　　《元辰立成谱》一卷<br/><br/>　　《方正百对》一卷(京房撰。)<br/><br/>　　《晋灾祥》一卷(京房撰。)<br/><br/>　　《灾祥集》七十六卷<br/><br/>　　《地形志》八十七卷(庾季才撰。)<br/><br/>　　《海中仙人占灾祥书》三卷<br/><br/>　　《周易占事》十二卷(汉魏郡太守京房撰。)<br/><br/>　　《遁甲》三卷(梁有《遁甲经》十卷，《遁甲正经》五卷，《太一遁甲》一卷，亡。)<br/><br/>　　《遁甲要用》四卷(葛洪撰。)<br/><br/>　　《遁甲秘要》一卷(葛洪撰。)<br/><br/>　　《遁甲要》一卷(葛洪撰。)<br/><br/>　　《遁甲》三十三卷(后魏信都芳撰。)<br/><br/>　　《三元遁甲》六卷(许昉撰。)<br/><br/>　　《三元遁甲》六卷(陈员外散骑常侍刘毗撰。)<br/><br/>　　《三元遁甲》二卷(梁《太一遁甲》一卷，《遁甲三元》三卷。)<br/><br/>　　《三元九宫遁甲》二卷(梁有《遁甲三元》三卷，亡。)<br/><br/>　　《三正遁甲》一卷(杜仲撰。)<br/><br/>　　《遁甲》三十五卷<br/><br/>　　《遁甲时下决》三十三卷<br/><br/>　　《阴阳遁甲》十四卷<br/><br/>　　《遁甲正经》三卷(梁五卷)<br/><br/>　　《遁甲经》十卷<br/><br/>　　《遁甲开山图》一卷(梁《遁甲开山经图》一卷。)<br/><br/>　　《遁甲九星历》一卷<br/><br/>　　《遁甲三奇》三卷<br/><br/>　　《遁甲推时要》一卷<br/><br/>　　《遁甲三元九甲立成》一卷<br/><br/>　　《杂遁甲》五卷(梁九卷。《遁甲经外篇》一百卷，《六甲隐图》并《遁甲图》二卷，亡。)<br/><br/>　　《阳遁甲》九卷(释智海撰。)<br/><br/>　　《阴遁甲》九卷<br/><br/>　　《武王须臾》二卷<br/><br/>　　《六壬式经杂占》九卷(梁有《六壬式经》三卷，亡。)<br/><br/>　　《六壬释兆》六卷<br/><br/>　　《破字要决》一卷<br/><br/>　　《桓安吴式经》一卷(梁有《杂式占》五卷，《式经杂要》、《决式立成》各九卷，《式王历》、《伍子胥式经章句》、《起射覆式》、《越相范蠡玉笥式》，各二卷，亡。)<br/><br/>　　《光明符》十二卷录一卷，梁简文帝撰。)<br/><br/>　　《龟经》二卷(晋掌卜大夫史苏撰。梁有《史苏龟经》十卷；《龟决》二卷，葛洪撰；《管郭近要决》、《龟音色》、《九宫著龟序》各一卷；《龟卜要决》、《龟图五行九亲》各四卷；又《龟亲经》三十卷，周子曜撰。亡。)<br/><br/>　　《史苏沉思经》一卷<br/><br/>　　《龟卜五兆动摇决》一卷<br/><br/>　　《周易占》十二卷(京房撰。梁《周易妖占》十三卷，京房撰。)<br/><br/>　　《周易守林》三卷(京房撰。)<br/><br/>　　《周易集林》十二卷(京房撰。《七录》云伏万寿撰。)<br/><br/>　　《周易飞候》九卷(京房撰。梁有《周易飞候六日七分》八卷，亡。)<br/><br/>　　《周易飞候》六卷(京房撰。)<br/><br/>　　《周易四时候》四卷(京房撰。)<br/><br/>　　《周易错卦》七卷(京房撰。)<br/><br/>　　《周易混沌》四卷(京房撰。)<br/><br/>　　《周易委化》四卷(京房撰。)<br/><br/>　　《周易逆刺占灾异》十二卷(京房撰。)<br/><br/>　　《周易占》一卷(张浩撰。)<br/><br/>　　《周易杂占》十三卷<br/><br/>　　《周易杂占》十一卷<br/><br/>　　《周易杂占》九卷(尚广撰。梁有《周易杂占》八卷，武靖撰。亡。)<br/><br/>　　《易林》十六卷(焦赣撰。梁又本三十二卷。)<br/><br/>　　《易林变占》十六卷(焦赣撰。)<br/><br/>　　《易林》二卷(费直撰。梁五卷。)<br/><br/>　　《易内神筮》二卷(费直撰。梁有《周易筮占林》五卷，费直撰，亡。)<br/><br/>　　《易新林》一卷(后汉方士许峻等撰。梁十卷。)<br/><br/>　　《易灾条》二卷(许峻撰。)<br/><br/>　　《易决》一卷(许峻撰。梁有《易杂占》七卷，许峻撰，又《易要决》三卷，亡。)<br/><br/>　　《周易通灵决》二卷(魏少府丞管辂撰。)<br/><br/>　　《周易通灵要决》一卷(管辂撰。)<br/><br/>　　《周易集林律历》一卷(虞翻撰。梁有《周易筮占》二十四卷，晋徵士徐苗撰，亡。)<br/><br/>　　《周易新林》四卷(郭璞撰。梁有《周易杂占》十卷，葛洪撰。亡。)<br/><br/>　　《周易新林》九卷(郭璞撰。梁有《周易林》五卷，郭璞撰，亡。)<br/><br/>　　《易洞林》三卷(郭璞撰。)<br/><br/>　　《周易新林》一卷<br/><br/>　　《周易新林》二卷<br/><br/>　　《易林》三卷(鲁洪度撰。)<br/><br/>　　《周易林》十卷(梁《周易林》三十三卷，录一卷。)<br/><br/>　　《易赞林》二卷<br/><br/>　　《易立成林》二卷(郭氏撰。)<br/><br/>　　《易立成》四卷<br/><br/>　　《易玄成》一卷<br/><br/>　　《周易立成占》三卷(颜氏撰。)<br/><br/>　　《神农重卦经》二卷<br/><br/>　　《文王幡音》一卷<br/><br/>　　《易三备》三卷<br/><br/>　　《易三备》一卷<br/><br/>　　《易占》三卷<br/><br/>　　《易射覆》二卷<br/><br/>　　《易射覆》一卷<br/><br/>　　《周易孔子通覆决》三卷(颜氏撰。)<br/><br/>　　《易林要决》一卷<br/><br/>　　《易要决》二卷(梁有《周易历》、《周易初学筮要法》各一卷。)<br/><br/>　　《周易髓脑》二卷<br/><br/>　　《易脑经》一卷(郑氏撰。)<br/><br/>　　《周易玄品》二卷<br/><br/>　　《易律历》一卷(虞翻撰。)<br/><br/>　　《易历》七卷<br/><br/>　　《易历决疑》二卷<br/><br/>　　《周易卦林》一卷<br/><br/>　　《洞林》三卷(梁元帝撰。)<br/><br/>　　《连山》三十卷(梁元帝撰。)<br/><br/>　　《杂筮占》四卷<br/><br/>　　《五兆算经》一卷<br/><br/>　　《十二灵棋卜经》一卷(梁有《管公明算占书》一卷，《五行杂卜经》十卷，亡。)<br/><br/>　　《京君明推偷盗书》一卷<br/><br/>　　《天皇大神气君注历》一卷<br/><br/>　　《太史公万岁历》一卷<br/><br/>　　《千岁历祠》一卷(任氏撰。)<br/><br/>　　《万岁历祠》二卷<br/><br/>　　《万年历二十八宿人神》一卷<br/><br/>　　《六甲周天历》一卷(孙僧化撰。)<br/><br/>　　《六十甲子历》八卷<br/><br/>　　《历祀》一卷<br/><br/>　　《田家历》十二卷<br/><br/>　　《三合纪饥穰》一卷<br/><br/>　　《师旷书》三卷<br/><br/>　　《海中仙人占灾祥书》三卷<br/><br/>　　《东方朔占》二卷<br/><br/>　　《东方朔书》二卷<br/><br/>　　《东方朔书钞》二卷<br/><br/>　　《东方朔历》一卷<br/><br/>　　《东方朔占候水旱下人善恶》一卷(梁有《择日书》十卷，《太岁所在占善恶书》一卷，亡。)<br/><br/>　　《杂忌历》二卷(魏光禄勋高堂隆撰。)<br/><br/>　　《百忌大历要钞》一卷<br/><br/>　　《百忌历术》一卷<br/><br/>　　《百忌通历法》一卷(梁有《杂百忌》五卷。亡。)<br/><br/>　　《历忌新书》十二卷<br/><br/>　　《太史百忌历图》一卷(梁有《太史百忌》一卷，亡。)<br/><br/>　　《杂杀历》九卷(梁有《秦灾异》一卷，后汉中郎郗萌撰；《后汉灾异》十五卷，《晋灾异簿》二卷，《宋灾异簿》四卷，《杂凶妖》一卷，《破书》、《玄武书契》各一卷。亡。)<br/><br/>　　《二仪历头堪余》一卷<br/><br/>　　《堪余历》二卷<br/><br/>　　《注历堪余》一卷<br/><br/>　　《地节堪余》二卷<br/><br/>　　《堪余历注》一卷<br/><br/>　　《堪余》四卷<br/><br/>　　《大小堪余历术》一卷(梁《大小堪余》三卷。)<br/><br/>　　《四序堪余》二卷(殷绍撰。梁有《堪余天赦书》七卷，《杂堪余》四卷，亡。)<br/><br/>　　《八曾堪余》一卷<br/><br/>　　《杂要堪余》一卷<br/><br/>　　《元辰五罗算》一卷<br/><br/>　　《孝经元辰》四卷(梁有《五行元辰厄会》十三卷，《孝经元辰会》九卷，《孝经元辰决》一卷，亡。)<br/><br/>　　《元辰历》一卷<br/><br/>　　《杂元辰禄命》二卷<br/><br/>　　《�河禄命》三卷(梁有《五行禄命厄会》十卷，亡。)<br/><br/>　　《乾坤气法》一卷(许辩撰。)<br/><br/>　　《易通统卦验玄图》一卷<br/><br/>　　《易通统图》二卷<br/><br/>　　《易新图序》一卷<br/><br/>　　《易通统图》一卷<br/><br/>　　《易八卦命录斗内图》一卷(郭璞撰。)<br/><br/>　　《易斗图》一卷(郭璞撰。)<br/><br/>　　《易八卦斗内图》二卷<br/><br/>　　《八卦斗内图》二卷(梁有《周易八卦五行图》、《周易斗中八卦绝命图》、《周易斗中八卦推游年图》各一卷，亡。)<br/><br/>　　《周易分野星图》一卷<br/><br/>　　《举百事略》一卷<br/><br/>　　《五姓岁月禁忌》一卷<br/><br/>　　《举百事要》一卷<br/><br/>　　《嫁娶经》四卷<br/><br/>　　《阴阳婚嫁书》四卷<br/><br/>　　《杂阴阳婚嫁书》三卷<br/><br/>　　《婚嫁书》二卷<br/><br/>　　《婚嫁黄籍科》一卷<br/><br/>　　《六合婚嫁历》一卷(梁《六合婚嫁书》及图，各一卷。)<br/><br/>　　《嫁娶迎书》四卷<br/><br/>　　《杂婚嫁书》六卷<br/><br/>　　《嫁娶阴阳图》二卷<br/><br/>　　《阴阳嫁娶图》二卷<br/><br/>　　《杂嫁娶房内图术》四卷<br/><br/>　　《九天嫁娶图》一卷<br/><br/>　　《六甲贯胎书》一卷<br/><br/>　　《产乳书》二卷<br/><br/>　　《产经》一卷<br/><br/>　　《推产妇何时产法》一卷(王琛撰。)<br/><br/>　　《推产法》一卷<br/><br/>　　《杂产书》六卷<br/><br/>　　《生产符仪》一卷<br/><br/>　　《产图》二卷<br/><br/>　　《杂产图》四卷<br/><br/>　　《拜官书》三卷<br/><br/>　　《临官冠带书》一卷<br/><br/>　　《仙人务子传神通黄帝登坛经》一卷<br/><br/>　　《坛经》一卷(四等撰。)<br/><br/>　　《登坛经》三卷<br/><br/>　　《五姓登坛图》一卷<br/><br/>　　《登坛文》一卷(梁有《二公地基》一卷，《杂地基立成》五卷，《八神图》二卷，《十二属神图》一卷，亡。)<br/><br/>　　《沐浴书》一卷(梁有《裁衣书》一卷，亡。)<br/><br/>　　《占梦书》三卷(京房撰。)<br/><br/>　　《占梦书》一卷(崔元撰。)<br/><br/>　　《竭伽仙人占梦书》一卷<br/><br/>　　《占梦书》一卷(周宣等撰。)<br/><br/>　　《新撰占梦书》十七卷(并目录。)<br/><br/>　　《梦书》十卷<br/><br/>　　《解梦书》二卷<br/><br/>　　《海中仙人占体瞤及杂吉凶书》三卷<br/><br/>　　《海中仙人占吉凶要略二卷》<br/><br/>　　《杂占梦书》一卷(梁有《师旷占》五卷，《东方朔占》七卷，《黄帝太一杂占》十卷，《和菟鸟鸣书》、《王乔解鸟语经》、《騑书》、《耳鸣书》、《目瞤书》各一卷，《董仲舒请祷图》三卷，亡。)<br/><br/>　　《灶经》十四卷(梁简文帝撰。梁又有《祠灶书》一卷，《六甲祀书》二卷，又有《太玄禁经》、《白兽七变经》、《墨子枕中五行要记》、《淮南万毕经》、《淮南变化术》、《陶朱变化术》各一卷，《三五步刚》三十卷，《五行变化墨子》五卷，《淮南中经》四卷，《六甲隐形图》五卷，太史公《素王妙论》二卷，亡。)<br/><br/>　　《瑞应图》三卷<br/><br/>　　《瑞图赞》二卷(梁有孙柔之《瑞应图记》、《孙氏瑞应图赞》各三卷，亡。)<br/><br/>　　《祥瑞图》十一卷<br/><br/>　　《祥瑞图》八卷(侯亶撰。)<br/><br/>　　《芝英图》一卷<br/><br/>　　《祥异图》十一卷<br/><br/>　　《灾异图》一卷<br/><br/>　　《地动图》一卷<br/><br/>　　《张掖郡玄石图》一卷(高堂隆撰)<br/><br/>　　《张掖郡玄石图》一卷(孟众撰。梁有《晋玄石图》一卷，《晋德易天图》二卷，亡。)<br/><br/>　　《天镜》二卷<br/><br/>　　《乾坤镜》二卷(梁《天镜》、《地镜》、《日月镜》、《四规镜经》各一卷，《地镜图》六卷，亡。)<br/><br/>　　《望气书》七卷<br/><br/>　　《云气占》一卷(梁《望气相山川宝藏秘记》一卷，《仙宝剑经》二卷，亡。)<br/><br/>　　《地形志》八十卷(庾季才撰。)<br/><br/>　　《宅吉凶论》三卷<br/><br/>　　《相宅图》八卷<br/><br/>　　《五姓墓图》一卷(梁有《冢书》、《黄帝葬山图》各四卷，《五音相墓书》五卷，《五音图墓书》九十一卷，《五姓图山龙》及《科墓葬不传》各一卷，《杂相墓书》四十五卷，亡。)<br/><br/>　　《相书》四十六卷<br/><br/>　　《相经要录》二卷(萧吉撰。《相经》三十卷，钟武隶撰；《相书》十一卷，樊、许、唐氏《武王相书》一卷，《杂相书》九卷，《相书图》七卷。亡。)<br/><br/>　　《相手板经》六卷(梁《相手板经》、《受版图》、韦氏《相板印法指略抄》、魏征东将军程申伯《相印法》各一卷，亡。)<br/><br/>　　《大智海》四卷<br/><br/>　　《白泽图》一卷<br/><br/>　　《相马经》一卷(梁有《伯乐相马经》、《阙中铜马法》、《周穆王八马图》、《齐侯大夫宁戚相牛经》、《王良相牛经》、《高堂隆相牛经》、《淮南八公相鹄经》、《浮丘公相鹤书》、《相鸭经》、《相鸡经》、《相鹅经》、《相贝经》、《祖�恒权衡记》、《称物重率术》各二卷，《刘潜泉图记》三卷，亡。)<br/><br/>　　右二百七十二部，合一千二十二卷。<br/><br/>　　五行者，金、木、水、火、土，五常之形气者也。在天为五星，在人为五藏，在目为五色，在耳为五音，在口为五味，在鼻为五臭。在上则出气施变，在下则养人不倦。故《传》曰："天生五材，废一不可。"是以圣人推其终始，以通神明之变，为卜筮以考其吉凶，占百事以观于来物，观形法以辨其贵贱。《周官》则分在保章、冯相、卜师、筮人、占梦、綍，而太史之职，实司总之。小数者才得其十觕，便以细事相乱，以惑于世。<br/><br/>　　《黄帝素问》九卷(梁八卷。)<br/><br/>　　《黄帝甲乙经》十卷(音一卷。梁十二卷。)<br/><br/>　　《黄帝八十一难》二卷(梁有《黄帝众难经》一卷，吕博望注，亡。)<br/><br/>　　《黄帝针经》九卷(梁有《黄帝针炙经》十二卷，徐悦、龙衔素《针经并孔穴暇蟆图》三卷，《杂针经》四卷，程天祚《针经》六卷，《灸经》五卷，《曹氏灸方》七卷，秦承祖《偃侧杂针灸经》三卷，亡。)<br/><br/>　　《徐叔响针灸要钞》一卷<br/><br/>　　《玉匮针经》一卷<br/><br/>　　《赤乌神针经》一卷<br/><br/>　　《岐伯经》十卷<br/><br/>　　《脉经》十卷(王叔和撰。)<br/><br/>　　《脉经》二卷(梁《脉经》十四卷，又《脉生死要诀》二卷；又《脉经》六卷，黄公兴撰；《脉经》六卷，秦承祖撰；《脉经》十卷，康普思撰。亡。)<br/><br/>　　《黄帝流注脉经》一卷(梁有《明堂流注》六卷，亡。)<br/><br/>　　《明堂孔穴》五卷(梁《明堂孔穴》二卷，《新撰针灸穴》一卷，亡。)<br/><br/>　　《明堂孔穴图》三卷<br/><br/>　　《明堂孔穴图》三卷(梁有《偃侧图》八卷，又《偃侧图》二卷。)<br/><br/>　　《神农本草》八卷(梁有《神农本草》五卷，《神农本草属物》二卷，《神农明堂图》一卷，《蔡邕本草》七卷，《华佗弟子吴普本草》六卷，《陶隐居本草》十卷，《随费本草》九卷，《秦承祖本草》六卷，《王季璞本草经》三卷，《李譡之本草经》、《谈道术本草经钞》各一卷，《宋大将军参军徐叔响本草病源合药要钞》五卷，《徐叔响等四家体疗杂病本草要钞》十卷，《王末钞小儿用药本草》二卷，《甘浚之痈疽耳眼本草要钞》九卷，《陶弘景本草经集注》七卷，《赵赞本草经》一卷，《本草经轻行》、《本草经利用》各一卷，亡。)<br/><br/>　　《神农本草》四卷(雷公集注。)<br/><br/>　　《甄氏本草》三卷<br/><br/>　　《桐君药录》三卷(梁有《云麾将军徐滔新集药录》四卷，《李譡之药录》六卷，《药法》四十二卷，《药律》三卷，《药性》《药对》各二卷，《药目》三卷，《神农采药经》二卷，《药忌》一卷，亡。)<br/><br/>　　《太清草木集要》二卷(陶隐居撰。)<br/><br/>　　《张仲景方》十五卷(仲景，后汉人。梁有《黄素药方》二十五卷，亡。)<br/><br/>　　《华佗方》十卷(吴普撰。佗，后汉人。梁有《华佗内事》五卷，又《耿奉方》六卷，亡。)<br/><br/>　　《集略杂方》十卷<br/><br/>　　《杂药方》一卷(梁有《杂药方》四十六卷。)<br/><br/>　　《杂药方》十卷<br/><br/>　　《寒食散论》二卷(梁有《寒食散汤方》二十卷，《寒食散方》一十卷，《皇甫谧、曹翕论寒食散方》二卷，亡。)<br/><br/>　　《寒食散对疗》一卷(释道洪撰。)<br/><br/>　　《解寒食散方》二卷(释智斌撰。梁《解散论》二卷。)<br/><br/>　　《解寒食散论》二卷(梁有《徐叔响解寒食散方》六卷，《释慧义寒食解杂论》七卷，亡。)<br/><br/>　　《杂散方》八卷(梁有《解散方》、《解散论》各十三卷，《徐叔响解散消息节度》八卷，《范氏解散方》七卷，《解释慧义解散方》一卷，亡。)<br/><br/>　　《汤丸方》十卷<br/><br/>　　《杂丸方》十卷(梁有《百病膏方》十卷，《杂汤丸散酒煎薄帖膏汤妇人少小方》九卷，《羊中散杂汤丸散酒方》一卷，《疗下汤丸散方》十卷。)<br/><br/>　　《石论》一卷<br/><br/>　　《医方论》七卷(梁有《张仲景辨伤寒》十卷，《疗伤寒身验方》、《徐文伯辨伤寒》各一卷，《伤寒总要》二卷，《支法存申苏方》五卷，《王叔和论病》六卷，《张仲景评病要方》一卷，《徐叔响、谈道述、徐悦体疗杂病疾源》三卷，《甘浚之痈疽部党杂病疾源》三卷，《府藏要》三卷，亡。)<br/><br/>　　《肘后方》六卷(葛洪撰。梁二卷。《陶弘景补阙肘后百一方》九卷，亡。)<br/><br/>　　《姚大夫集验方》十二卷<br/><br/>　　《范东阳方》一百五卷(录一卷。范汪撰。梁一百七十六卷。梁又有《阮河南药方》十六卷，阮文叔撰；《释僧深药方》三十卷，《孔中郎杂药方》二十九卷，《宋建平王典术》一百二十卷；《羊中散药方》三十卷，羊欣撰；《褚澄杂药方》二十卷，齐吴郡太守褚澄撰。亡。)<br/><br/>　　《秦承祖药方》四十卷(见三卷。梁有《阳眄药方》二十八卷，《夏侯氏药方》七卷，《王季琰药方》一卷，《徐叔响杂疗方》二十二卷，《徐叔响杂病方》六卷，《李譡之药方》一卷，《徐文伯药方》二卷，亡。)<br/><br/>　　《胡洽百病方》二卷(梁有《治卒病方》一卷；《徐奘要方》一卷，无锡令徐奘撰；《辽东备急方》三卷，都尉臣广上；《殷荆州要方》一卷，殷仲堪撰。亡。)<br/><br/>　　《俞氏疗小儿方》四卷(梁有《范氏疗妇人药方》十一卷，《徐叔响疗少小百病杂方》三十七卷，《疗少小杂方》二十卷，《疗少小杂方》二十九卷，《范氏疗小儿药方》一卷，《王末疗小儿杂方》十七卷，亡。)<br/><br/>　　《徐嗣伯落年方》三卷(梁有《徐叔响疗脚弱杂方》八卷，《徐文伯辨脚弱方》一卷，《甘浚之疗痈疽金创要方》十四卷，《甘浚之疗痈疽毒惋杂病方》三卷，《甘伯齐疗痈疽金创方》十五卷。亡。)<br/><br/>　　《陶氏效验方》六卷(梁五卷。梁又有《疗目方》五卷，《甘浚之疗耳眼方》十四卷，《神枕方》一卷，《杂戎狄方》一卷，宋武帝撰；《摩诃出胡国方》十卷，摩诃胡沙门撰；又《范晔上香方》一卷，《杂香膏方》一卷。亡。)<br/><br/>　　《彭祖养性经》一卷<br/><br/>　　《养生要集》十卷(张湛撰。)<br/><br/>　　《玉房秘决》十卷<br/><br/>　　《墨子枕内五行纪要》一卷(梁有《神枕方》一卷，疑此即是。)<br/><br/>　　《如意方》十卷<br/><br/>　　《练化术》一卷<br/><br/>　　《神仙服食经》十卷<br/><br/>　　《杂仙饵方》八卷<br/><br/>　　《服食诸杂方》二卷(梁有《仙人水玉酒经》一卷。)<br/><br/>　　《老子禁食经》一卷<br/><br/>　　《崔氏食经》四卷<br/><br/>　　《食经》十四卷(梁有《食经》二卷，又《食经》十九卷；《刘休食方》一卷，齐冠军将军刘休撰。亡。)<br/><br/>　　《食馔次第法》一卷(梁有《黄帝杂饮食忌》二卷。)<br/><br/>　　《四时御食经》一卷(梁有《太官食经》五卷，又《太官食法》二十卷，《食法杂酒食要方白酒》并《作物法》十二卷，《家政方》十二卷，《食图》、《四时酒要方》、《白酒方》、《七日面酒法》、《杂酒食要法》、《杂藏酿法》、《杂酒食要法》、《酒》并《饮食方》、《絺及铛蟹方》、《羹翙法》、《〈鱼且〉膢朐法》、《北方生酱法》各一卷，亡。)<br/><br/>　　《疗马方》一卷(梁有《伯乐疗马经》一卷，疑与此同。)<br/><br/>　　《黄帝素问》八卷(全元起注。)<br/><br/>　　《脉经》二卷(徐氏撰。)<br/><br/>　　《华佗观形察色并三部脉经》一卷<br/><br/>　　《脉经决》二卷(徐氏新撰。)<br/><br/>　　《脉经钞》二卷(许建吴撰。)<br/><br/>　　《黄帝素问女胎》一卷<br/><br/>　　《三部四时五藏辨诊色决事脉》一卷<br/><br/>　　《脉经略》一卷<br/><br/>　　《辨病形证》七卷<br/><br/>　　《五藏决》一卷<br/><br/>　　《论病源候论》五卷(目一卷，吴景贤撰。)<br/><br/>　　《服石论》一卷<br/><br/>　　《痈疽论方》一卷<br/><br/>　　《五藏论》五卷<br/><br/>　　《虐论并方》一卷<br/><br/>　　《神农本草经》三卷<br/><br/>　　《本草经》四卷(蔡英撰。)<br/><br/>　　《药目要用》二卷<br/><br/>　　《本草经略》一卷<br/><br/>　　《本草》二卷(徐太山撰。)<br/><br/>　　《本草经类用》三卷<br/><br/>　　《本草音义》三卷(姚最撰。)<br/><br/>　　《本草音义》七卷(甄立言撰。)<br/><br/>　　《本草集录》二卷<br/><br/>　　《本草钞四卷》四卷<br/><br/>　　《本草杂要决》一卷<br/><br/>　　《本草要方》三卷(甘浚之撰。)<br/><br/>　　《依本草录药性》三卷(录一卷。)<br/><br/>　　《灵秀本草图》六卷(原平仲撰。)<br/><br/>　　《芝草图》一卷<br/><br/>　　《入林采药法》二卷<br/><br/>　　《太常采药时月》一卷<br/><br/>　　《四时采药及合目录》四卷<br/><br/>　　《药录》二卷(李密撰。)<br/><br/>　　《诸药异名》八卷(沙门行矩撰。本十卷，今阙。)<br/><br/>　　《诸药要性》二卷<br/><br/>　　《种植药法》一卷<br/><br/>　　《种神芝》一卷<br/><br/>　　《药方》二卷(徐文伯撰。)<br/><br/>　　《解散经论并增损寒食节度》一卷<br/><br/>　　《张仲景疗妇人方》二卷<br/><br/>　　《徐氏杂方》一卷<br/><br/>　　《少小方》一卷<br/><br/>　　《疗小儿丹法》一卷<br/><br/>　　《徐太山试验方》二卷<br/><br/>　　《徐文伯疗妇人瘕》一卷<br/><br/>　　《徐太山巾箱中方》三卷<br/><br/>　　《药方》五卷(徐嗣伯撰。)<br/><br/>　　《堕年方》二卷(徐太山撰。)<br/><br/>　　《效验方》三卷(徐氏撰。)<br/><br/>　　《杂要方》一卷<br/><br/>　　《玉函煎方》五卷(葛洪撰。)<br/><br/>　　《小品方》十二卷(陈延之撰。)<br/><br/>　　《千金方》三卷(范世英撰。)<br/><br/>　　《徐王方》五卷<br/><br/>　　《徐王八世家传效验方》十卷<br/><br/>　　《徐氏家传秘方》二卷<br/><br/>　　《药方》五十七卷(后魏李思祖撰。本百一十卷。)<br/><br/>　　《禀丘公论》一卷<br/><br/>　　《太一护命石寒食散》二卷(宋尚撰。)<br/><br/>　　《皇甫士安依诸方撰》一卷<br/><br/>　　《序服石方》一卷<br/><br/>　　《服玉方法》一卷<br/><br/>　　《刘涓子鬼遗方》十卷(龚庆宣撰。)<br/><br/>　　《疗痈经》一卷<br/><br/>　　《疗三十六瘘方》一卷<br/><br/>　　《王世荣单方》一卷<br/><br/>　　《集验方》十卷(姚僧垣撰。)<br/><br/>　　《集验方》十二卷<br/><br/>　　《备急单要方》三卷(许澄撰。)<br/><br/>　　《药方》二十一卷(徐辨卿撰。)<br/><br/>　　《名医集验方》六卷<br/><br/>　　《名医别录》三卷(陶氏撰。)<br/><br/>　　《删繁方》十三卷(谢士秦撰。)<br/><br/>　　《吴山居方》三卷<br/><br/>　　《新撰药方》五卷<br/><br/>　　《疗痈疽诸疮方》二卷(秦政应撰。)<br/><br/>　　《单复要验方》二卷(释莫满撰。)<br/><br/>　　《释道洪方》一卷<br/><br/>　　《小儿经》一卷<br/><br/>　　《散方》二卷<br/><br/>　　《杂散方》八卷<br/><br/>　　《疗百病杂丸方》三卷(释昙鸾撰。)<br/><br/>　　《疗百病散》三卷<br/><br/>　　《杂汤方》十卷(成毅撰。)<br/><br/>　　《杂疗方》十三卷<br/><br/>　　《杂药酒方》十五卷<br/><br/>　　《赵婆疗漯方》一卷<br/><br/>　　《议论备豫方》一卷(于法开撰。)<br/><br/>　　《扁鹊陷水丸方》一卷<br/><br/>　　《扁鹊肘后方》三卷<br/><br/>　　《疗消渴众方》一卷(谢南郡撰。)<br/><br/>　　《论气治疗方》一卷(释昙鸾撰。)<br/><br/>　　《梁武帝所服杂药方》一卷<br/><br/>　　《大略丸》五卷<br/><br/>　　《灵寿杂方》二卷<br/><br/>　　《经心录方》八卷(宋侠撰。)<br/><br/>　　《黄帝养胎经》一卷<br/><br/>　　《疗妇人产后杂方》三卷<br/><br/>　　《黄帝明堂偃人图》十二卷<br/><br/>　　《黄帝针灸虾蟆忌》一卷<br/><br/>　　《明堂虾蟆图》一卷<br/><br/>　　《针灸图要决》一卷<br/><br/>　　《针灸图经》十一卷(本十八卷。)<br/><br/>　　《十二人图》一卷<br/><br/>　　《针灸经》一卷<br/><br/>　　《扁鹊偃侧针灸图》三卷<br/><br/>　　《流注针灸》一卷<br/><br/>　　《曹氏灸经》一卷<br/><br/>　　《偃侧人经》二卷(秦承祖撰。)<br/><br/>　　《华佗枕中炙刺经》一卷<br/><br/>　　《谢氏针经》一卷<br/><br/>　　《殷元针经》一卷<br/><br/>　　《要用孔穴》一卷<br/><br/>　　《九部针经》一卷<br/><br/>　　《释僧匡针灸经》一卷<br/><br/>　　《三奇六仪针要经》一卷<br/><br/>　　《黄帝十二经脉明堂五藏人图》一卷<br/><br/>　　《老子石室兰台中治癞符》一卷<br/><br/>　　《龙树菩萨药方》四卷<br/><br/>　　《西域诸仙所说药方》二十三卷(目一卷。本二十五卷。)<br/><br/>　　《香山仙人药方》十卷<br/><br/>　　《西域波罗仙人方》三卷<br/><br/>　　《西域名医所集要方》四卷(本十二卷。)<br/><br/>　　《婆罗门诸仙药方》二十卷<br/><br/>　　《婆罗门药方》五卷<br/><br/>　　《耆婆所述仙人命论方》二卷(目一卷。本三卷。)<br/><br/>　　《乾陀利治鬼方》十卷<br/><br/>　　《新录乾陀利治鬼方》四卷(本五卷，阙。)<br/><br/>　　《伯乐治马杂病经》一卷<br/><br/>　　《治马经》三卷(俞极撰，亡。)<br/><br/>　　《治马经》四卷<br/><br/>　　《治马经目》一卷<br/><br/>　　《治马经图》二卷<br/><br/>　　《马经孔穴图》一卷<br/><br/>　　《杂撰马经》一卷<br/><br/>　　《治马牛驼骡等经》三卷(目一卷。)<br/><br/>　　《香方》一卷(宋明帝撰。)<br/><br/>　　《杂香方》五卷<br/><br/>　　《龙树菩萨和香法》二卷<br/><br/>　　《食经》三卷(马琬撰。)<br/><br/>　　《会稽郡造海味法》一卷<br/><br/>　　《论服饵》一卷<br/><br/>　　《淮南王食经》并目百六十五卷(大业中撰。)<br/><br/>　　《膳羞养疗》二十卷<br/><br/>　　《金匮录》二十三卷(目一卷。京里先生撰。)<br/><br/>　　《练化杂术》一卷(陶隐居撰。)<br/><br/>　　《玉衡隐书》七十卷(目一卷。周弘让撰。)<br/><br/>　　《太清诸丹集要》四卷(陶隐居撰。)<br/><br/>　　《杂神丹方》九卷<br/><br/>　　《合丹大师口诀》一卷<br/><br/>　　《合丹节度》四卷(陶隐居撰。)<br/><br/>　　《合丹要略序》一卷(孙文韬撰。)<br/><br/>　　《仙人金银经并长生方》一卷<br/><br/>　　《狐刚子万金决》二卷(葛仙公撰。)<br/><br/>　　《杂仙方》一卷<br/><br/>　　《神仙服食经》十卷<br/><br/>　　《神仙服食神秘方》二卷<br/><br/>　　《神仙服食药方》十卷(抱朴子撰。)<br/><br/>　　《神仙饵金丹沙秘方》一卷<br/><br/>　　《卫叔卿服食杂方》一卷<br/><br/>　　《金丹药方》四卷<br/><br/>　　《杂神仙丹经》十卷<br/><br/>　　《杂神仙黄白法》十二卷<br/><br/>　　《神仙杂方》十五卷<br/><br/>　　《神仙服食杂方》十卷<br/><br/>　　《神仙服食方》五卷<br/><br/>　　《服食诸杂方》二卷<br/><br/>　　《服饵方》三卷(陶隐居撰。)<br/><br/>　　《真人九丹经》一卷<br/><br/>　　《太极真人九转还丹经》一卷<br/><br/>　　《练宝法》二十五卷(目三卷。本四十卷，阙。)<br/><br/>　　《太清璇玑文》七卷(冲和子撰。)<br/><br/>　　《陵阳子说黄金秘法》一卷<br/><br/>　　《神方》二卷<br/><br/>　　《狐子杂决》三卷<br/><br/>　　《太山八景神丹经》一卷<br/><br/>　　《太清神丹中经》一卷<br/><br/>　　《养生注》十一卷(目一卷。)<br/><br/>　　《养生术》一卷(翟平撰。)<br/><br/>　　《龙树菩萨养性方》一卷<br/><br/>　　《引气图》一卷<br/><br/>　　《道引图》三卷(立一，坐一，卧一。)<br/><br/>　　《养身经》一卷<br/><br/>　　《养生要术》一卷<br/><br/>　　《养生服食禁忌》一卷<br/><br/>　　《养生传》二卷<br/><br/>　　《帝王养生要方》二卷(萧吉撰。)<br/><br/>　　《素女秘道经》一卷(并《玄女经》。)<br/><br/>　　《素女方》一卷<br/><br/>　　《彭祖养性》一卷<br/><br/>　　《郯子说阴阳经》一卷<br/><br/>　　《序房内秘术》一卷(葛氏撰。)<br/><br/>　　《玉房秘决》八卷<br/><br/>　　《徐太山房内秘要》一卷<br/><br/>　　《新撰玉房秘决》九卷<br/><br/>　　《四海类聚方》二千六百卷<br/><br/>　　《四海类聚单要方》三百卷<br/><br/>　　右二百五十六部，合四千五百一十卷。<br/><br/>　　医方者，所以除疾病，保性命之术者也。天有阴阳风雨晦明之气，人有喜怒哀乐好恶之情。节而行之，则和平调理，专壹其情，则溺而生火。是以圣人原血脉之本，因针石之用，假药物之滋，调中养气，通滞解结，而反之于素。其善者，则原脉以知政，推疾以及国。《周官》：医师之职"掌聚诸药物，凡有疾者治之"，是其事也。鄙者为之，则反本伤性。故曰："有疾不治，恒得中医。<br/><br/>　　凡诸子，合八百五十二部，六千四百三十七部。<br/><br/>　　《易》曰："天下同归而殊途，一致而百虑。"儒、道、小说，圣人之教也，而有所偏。兵及医方，圣人之政也，所施各异。世之治也，列在众职，下至衰乱，官失其守。或以其业游说诸侯，各崇所习，分镳并骛。若使总而不遗，折之中道，亦可以兴化致治者矣。《汉书》有《诸子》、《兵书》、《数术》、《方伎》之略，今合而叙之，为十四种，谓之子部。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1048-11507.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1048-11509.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1048.html" action-type="chapterComment" class="comment"><i></i>隋书章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

