<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《初学记》正文_卷二十九 兽部 _徐坚作品 - 维普阅读网</title>
<meta name="keywords" content="初学记,初学记原文,初学记阅读,卷二十九 兽部 全文,徐坚作品" />
<meta name="description" content="初学记原文阅读,卷二十九 兽部 全文在线阅读,徐坚作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-998-9601.html";
var nextpage="novel-read-998-9603.html";
var indexpage = "novel-chapter-998.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-998.html">初学记</a></strong>
<strong><a href="novel-chapter-998.html">初学记目录</a></strong>
<span>卷二十九 兽部 </span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-998-9601.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷二十九 兽部 </strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=徐坚&amp;searchsubmit=yes"  target="_blank">徐坚</a><span class="divide">|</span>发布时间：2014-11-20 20:00:05<span class="divide">|</span></p>
<div class="page-body">
<div class="page-content">
<p>○狮子第一<br/><br/>　　§叙事<br/><br/>　　按《说文》曰：虓，狮子也。《尔雅》曰：狻猊如虥猫，食虎豹。(郭璞注曰：即狮子也。)《汉书·西域传》曰：有狮子似虎，正黄，尾端毛大如斗。司马彪《续汉书》：章和元年，安息国遣使献狮子符枝，形似麟而无角。《穆天子传》曰：狻猊日走五百里。《十洲记》曰：聚窟洲在西海中申未地，面各方三千里，北接昆仑二十六里，有狮子、辟邪、凿齿、天鹿、长牙、铜头、铁额之兽。<br/><br/>　　§事对<br/><br/>　　【服狸 击象】张华《博物志》曰：魏武伐冒顿，经白狼山，逢狮子，使格之，杀伤甚众。见一物从林中出，如狸。上帝车轭上，狮子将至，便跳上其头，狮子服不敢起，遂杀之，得狮子还。未至四十里，鸡犬皆无鸣吠者。宋炳《狮子击象图序》曰：梁伯玉说：沙门释僧吉云，尝从天竺，欲向大秦，其间忽闻数十里外哮哮�々，惊天怖地。顷之，见百兽率走，跄地足绝，而四巨象俄焉而至。以鼻卷泥自厚涂数尺，数数喷鼻隅立。俄有狮子三头搏象，血若滥泉，巨树草偃。<br/><br/>　　【食豹 似麟】《穆天子传》曰：狻猊日走五百里。郭璞注曰：狮子也，食虎豹。司马彪《续汉书》曰：条支国出狮子、犀牛。章帝章和元年，安息国遣使献狮子符枝，形似麟而唯无角也。<br/><br/>　　【毛浅若虥 尾大如斗】《尔雅》曰：狻猊如虥猫，食虎豹，浅毛也。《汉书·西域传》曰：乌弋国有狮子，似虎，正黄，尾端毛大如斗。<br/><br/>　　【成敬则之梦 破林邑之军】萧子显《齐书》曰：王敬则母为女巫。敬则胞紫色，谓人曰：“此儿有鼓角相。”敬则年长，两腋下乳各长数寸，梦骑五色狮子。后位至太尉寻阳公。沈约《宋书》曰：宗悫随檀和之伐林邑，檀海汍山，经入象浦。林邑王范杨迈倾国来逆，限渠不得度，以具装被象，前后无际。悫以为外国有狮子，威伏百兽，乃制其形，与象相御。象果惊奔，贼众因此溃乱。悫乃与马军主马通厉渠直渡，步军因之，共奋击。杨迈迸走，大众一时奔散，遂克林邑。<br/><br/>　　§赋<br/><br/>　　【虞世南《狮子赋》】惟皇王之御历，乃承天而则大。洽至道于区中，被仁风于海外；通凤穴以文轨，袭龙庭以冠带；舍夷言于藁街，陈方物于王会。眇眇地角，悠悠嶂表；有绝域之神兽，因重译而来扰。其为状也，则筋骨纠缠，殊姿异制，阔臆修尾，劲毫柔毳。钩爪锯牙，藏锋畜锐；弭耳宛足，伺间借势。暨乎奋鬛舐唇，倏来忽往；瞋目电曜，发声雷响。拉虎吞貔，裂犀分象；碎随兕于龈腭，屈巴蛇于指掌。践籍则林麓摧残，哮呼则江河振荡。服精心于猛气，遂感德以依仁；同百兽之率舞，共六扰而来驯。斯则物无定性，从化如神；譬鳞羽变质于淮海，金锡成器于陶钧。当是时也，兆庶欣瞻，百僚嘉叹。悦声教之遐宣，属光华之在旦；臣载笔以叨幸，得寓目于奇玩。顺文德以呈祥，乃编之于东观。<br/><br/>　　○象第二<br/><br/>　　§叙事<br/><br/>　　《尔雅》曰：南方之美者，有梁山之犀象焉。《说文》曰：象长鼻牙，南越之大兽，三岁一乳。象身四足而大。《春秋运斗枢》曰：枢光散为象。《大宛传》曰：身毒国其人乘象以战。《吴录地理志》曰：九真郡宠县多象，生山中，郡内及日南饶之。《晋诸公赞》曰：晋时南越致驯象，于皋泽中养之。为作车，黄门鼓吹数十人，令越人骑之。每正朝大会，皆入充庭。帝行则以象车导引，以试桥梁。后象以鼻击害人，有司祝之而杀象，垂鼻泣，血流地不敢动。自后朝议以象无益于事，悉送还越。万震《南州异物志》曰：俗传象牙岁脱，犹爱惜之，掘地而藏之。人欲取，当作假牙潜往易之，觉则不藏故处。鼻为口役，望头若尾。《吕氏春秋》曰：肉之美者，髦象之约。(高诱曰：髦象肉之美者。)张华《博物志》曰：南海四象，各有雌雄。其一雌死，百有余日，其雄泥土著身，独不饮酒食肉。长吏问其所以，辄流涕若有哀状。<br/><br/>　　§事对<br/><br/>　　【藏牙 役鼻】沈怀远《南越志》曰：象牙长一丈余，脱其牙则深藏之。削木代之可得，不尔，穷其主，得乃已也。万震《南州异物志》曰：象之为兽，形体特诡，身倍数牛，目不逾犭希。鼻为口役，望头若尾；驯良承教，听言则跪。素牙玉洁，载籍所美。服重致远，行如邱徙。<br/><br/>　　【泣子 哀雌】蒋子《万机论》曰：庄周妇死而歌曰：“通性命者，以卑及尊，死生不悼，周不可论也。无象见子皮，无远近必泣，周何忍哉。”张华《博物志》曰：昔南海四象，其一雌死，若有哀状。<br/><br/>　　【焚身 燧尾】《左传》曰：象有齿以焚其身。又曰：吴伐楚，针尹固与王同舟，王使执燧象奔吴师。杜预曰：烧燧火系象尾，使吴师惊，却之。<br/><br/>　　【天竺战 苍梧耕】范晔《后汉书》曰：东离国治陟奇城，在天竺东南三千余里，大国也。男女皆长八尺，而怯弱，乘象、骆驼往来邻国。有寇，乘象以战。皇甫谧《帝王世纪》曰：舜葬苍梧下，有群象常为之耕。<br/><br/>　　【身倍数牛 目不逾豕】万震《南州异物志》曰：象身倍数牛，而目不如豕。鼻长六七尺，大如臂；其所食物，皆以取之。郭璞《山海经图象赞》曰：目不逾豕。<br/><br/>　　【南方之美 瑶光之精】《尔雅》曰：南方之美者，有梁山之犀象焉。《春秋运斗枢》曰：瑶光之精，散为象变；江淮之桐，斩伐无度，则瑶光不明。<br/><br/>　　§赞<br/><br/>　　【晋郭璞《山海经图象赞》】象实魁梧，体巨貌诡，肉兼十牛，目不逾豕。望头如尾，动若邱徙。<br/><br/>　　○麟第三<br/><br/>　　§叙事<br/><br/>　　《尔雅》曰：麟，麕身、牛尾、一角。《说文》曰：麒麟，仁兽也。《春秋保乾图》曰：岁星散为麟。《尚书·中候》曰：黄帝时，麒麟在囿。《毛诗义疏》曰：麟，马足，黄色圆蹄，角端有肉，音中黄钟。王者至仁则出。《大戴礼》曰：毛虫三百六十，而麟为之长。《礼记》曰：麟、凤、龟、龙，谓之四灵。麟以为畜，则兽不狘。蔡邕《月令》曰：天宫五兽，中有大角轩辕麒麟之信。凡麟，生于火，游于土，故修其母，致其子，五行之精也。视明礼修则麒麟臻。《左传》曰：鲁哀公十四年春，西狩获麟。叔孙氏之车子鉏商获之，以为不祥，以赐虞人。仲尼观之，曰：“麟也。”然后取之。《春秋感精符》曰：麟一角，明海内共一主也。王者不刳胎，不剖卵，则出于郊。《淮南子》曰：麒麟斗则日月蚀。《广雅》曰：麟者，含仁怀义，行步中规，折还中矩；游必择土，翔必后处。不履生虫，不折生草；不群居，不旅行；不犯陷阱，不罹罘网。何法盛《征祥记》：麒麟者毛虫之长，仁兽也。牡曰麒，牝曰麟；牡鸣曰游圣，牝鸣曰归昌；夏鸣曰扶幼，秋鸣曰养绥。<br/><br/>　　§事对<br/><br/>　　【木精 仁兽】《春秋孔演图》曰：苍之灭也，麟不荣也。麟，木精也。宋均曰：麟木精生水，故曰阴。木气好土，土黄木青，故麟色青黄，不荣谓见绁也。许慎《说文》曰：麒麟，仁兽也。麕身牛尾肉角，麒从鹿其声。麟，牝麒也，从鹿粦声。<br/><br/>　　【狼头 牛尾】何法盛《晋中兴征祥记》：麟麕身牛尾，狼头一角，黄色马足也。<br/><br/>　　【一角 五蹄】《春秋感精符》曰：麟一角，明海内共一主也。王者不刳胎，不剖卵，则出于郊。《汉书》曰：终军从上幸雍，获白麟，一角五蹄；又得木，枝旁出，辄复合。上异之，终军对曰：“野兽并角，明同本也；众支内附，示无外也。若此之应，殆将有解编发，削左衽，袭冠带，要衣裳，而蒙至化者焉。”<br/><br/>　　【驾六飞 吐三卷】《春秋命历序》曰：《洛书·摘亡辟》曰：次是民没六皇出，天地命易以第绝。宋均曰：次民没，民始穴处之世终也；六皇，此下人数者也。辰放，大头四乳，号曰皇次屈地勃。辰放，次屈之名也；地勃，地名。驾六飞麟，从日月。飞，麒麟兽有翼能飞者；从日月，谓循其度也。治二百五十岁。《孝经古契》曰：孔子夜梦丰沛邦有赤烟气起。颜回子夏侣往观之，驱车到楚西北范氏之庙，见刍儿扌垂麟，伤其前左足，束薪而覆之。孔子曰：“儿来，汝姓为谁？”儿曰：“吾姓为赤松，字时侨，名受纪。”孔子曰：“汝岂有所见乎？”“吾所见一兽，如麕羊头，头上有角，其末有肉方，以是西走。”孔子发薪下麟视。孔子趋而往，麟蒙其耳，吐三卷书。孔子精而读之，出《搜神记》。<br/><br/>　　【四灵之畜 五行之精】《礼记》曰：麟凤龟龙谓之四灵，麟以为畜则兽不狘。蔡邕《月令章句》曰：天宫五兽，中有大角轩辕麒麟之信。凡麟，生于火，游于土，故修其母而致其子，五行之精也。视明礼修则麒麟臻。<br/><br/>　　§颂<br/><br/>　　【后汉蔡邕《麟颂》】皇矣大角，降生灵兽；视明礼修，麒麟来孚。《春秋》既书，尔来告就；庶士子鉏，获诸西狩。<br/><br/>　　【吴薛综《麒麟颂》】懿哉麒麟，惟兽之伯；政平觌景，否则戢足。德以卫身，不布牙角；屏营唐日，帝尧保禄。委体大吴，以昭遐福；天祚圣帝，享兹万国。<br/><br/>　　【西凉武昭王《麒麟颂》】一角圆蹄，行中规矩；游必择地，翔而后处。不入陷阱，不罹网网；德无不王，为之折股。<br/><br/>　　○马第四<br/><br/>　　§叙事<br/><br/>　　按《春秋说题辞》曰：地精为马，十二月而生，应阴纪阳以合功。故人驾马，任重致远利天下；月度疾，故马善走。《周官》曰：马八尺以上为龙，七尺以上为騋，六尺以上为马。又曰：凡特，居四之一。(三牝者一特也。)春祭马祖，执驹；(马祖，天驷也；执驹，无令近母也。)夏祭先牧，颂马攻特；(先牧，始养马者，则谓之特。)秋祭马社；(马社，始乘马者。《世本》曰：相土作乘马。)冬祭马步。(马步，神为灾害马者。)凡大祭礼，朝觐会同，毛马而颁之，饰币马执扑而从之，禁原蚕。(原，再也，天文辰为马。蚕为龙精，月直火则浴其种，是蚕与马同气也。物莫能两大，禁再蚕者，为伤马也。)《礼记》曰：大夫士，下公门，式路马。乘路马必朝服，步路马必中道，蹙路马刍有诛。路马死，埋之以帷。《左传》曰：凡马日中而出，日中而入。(中，春秋分也；春分放出之，秋分收入之。)《尔雅》曰：騊。駼，马，(北海有兽状如马，名騊駼，色青。)野马，(如马而小。)绝有力。駥，膝上皆白惟馵，(馵，后两膝白者。)四骹皆白。驓，四蹢皆白。首，(俗呼为蹋雪马。)前足皆白。騱，后足皆白。翑，前右足白。启，左白。踦，后右足白。骧，左白。馵，骝马白腹。騵，骊马白跨。驈，白州。驠，尾本白。騴，尾白。駺，的颡，白颠，白达素。县，(素鼻茎。)面颡皆白惟。〈马龙〉，(颡，额也。)回毛在膺宜乘。(旋毛在腹下如乳者，千里马也。)在肘后减阳，在干茀方，(干，胁。)在背阕广，(此皆旋毛所在。)逆毛居馻。(音兖，毛逆刺者是。)牡曰骘，牝曰騇，(草马也。)苍白杂毛。(骓，黄白杂毛。)駓，(今之桃花马。)阴白杂毛。骃，(今之赭白马。)白马黑鬛。骆，白马黑唇。駩，黑喙。騧，(浅黄色者。)一目白。瞷，二目白。鱼，宗庙齐毫，(尚纯。)戎事齐力，(尚强。)田猎齐足。(尚疾。)马八尺为駥。何承天《纂文》曰：马一岁为馵，二岁为驹，八岁为〈马八〉。〈寽毛〉，马色也；趽，曲胫马也；〈文马〉，黄目之马也；〈臽马〉，马行也。《汉书》曰：元狩二年，马生余吾水中。(在朔北方。)元鼎四年，马生渥洼水中。(野马中有奇异者，饮水中。土人持刍得之，献其马，神异之，故云从水中出也。)又曰：大宛国别邑七十余城，多善马。马汗血，言其先天马子也。(大宛国峤山上有马，不可得。因取五色牝马置其下，与集生驹，皆汗血，国人号天马子也。)《汉书音义》曰：騕褭者，神马也。赤喙黑身。《魏志》曰：秽国出果下马，汉时献之，高三尺。鱼豢《典略》曰：神马者，河之精也。代马，阴之精。常璩《华阳国志》曰：会无县有元马河。元马日行千里，死于蜀，今元马冢是也。县有元马祠，家人牧山下，或产骏驹，元马子也。又曰：神马四匹，出滇池河中。《宋书》曰：宋大明五年，吐谷浑拾寅遣使献舞马。《西京杂记》曰：文帝自代还，有良马九匹，皆天下骏也。一名浮云，一名赤电，一名绝群，一名逸骠，一名紫燕，一名绿离骢，一名龙子，一名驎驹，一名绝尘，号为九逸。《符瑞图》曰：贵人而贱马，则白马朱髦集，任用贤良则见。又云：车马有节则见。腾黄者，神马也。其色黄，一名乘黄，亦曰飞黄，或作古黄，或曰翠黄。一名紫黄，其状如狐，背上有两角。出白民之国，乘之寿可三千岁。(黄帝乘之。)《相马经》：伯乐曰：马头为王欲得方，目为丞相欲得明，脊为将军欲得强，腹为城郭欲得张，四下为令欲得长。眼欲得高匡，鼻孔欲得大，鼻头有王火字，口中欲得赤，膝骨员而张，耳欲得相近而前竖，小而厚。凡相马之法，先除三羸五驾，乃相其余。大头小颈一羸，弱脊大腹二羸，小颈大蹄三羸。其五驽者，大头缓耳一驽，长颈不折二驽，短上长下三驽，大胳短胁四驽，浅髋薄髀五驽。<br/><br/>　　§事对<br/><br/>　　【青龙 白兔】《吕氏春秋》曰：《伊尹说汤》曰：天子不得至味，故须青龙之匹，遗风之乘。高诱注曰：皆马名也。疾若此遗风也。崔豹《古今注》曰：秦始皇有七名马：追风，白兔，蹑景，追电，飞翮，铜爵，晨凫。<br/><br/>　　【如龙 似鹿】《后汉书》曰：马皇后过濯龙门上，见外家问起居，车如流水马如龙。《韩子》曰：卫嗣君云：夫马似鹿者千金，有千金马而无一金之鹿者，何也？马为人用，而鹿不为人用也。<br/><br/>　　【歕玉 流珠】《穆天子传》曰：天子东游于黄泽，宿于曲洛，曰黄之池。其马歕沙，皇人威仪，黄之泽；其马歕玉，皇人寿谷。傅玄《乘舆马赋》曰：挥沫成雾，流汗如珠。<br/><br/>　　【千里 九逸】《汉书》：文帝时，有献千里马者。诏曰：鸾旗在前，属车在后，吉行日五十里。朕乘千里马，独先安之乎？于是还马。《西京杂记》曰：文帝自代还，有良马九匹，号曰九龙。<br/><br/>　　【朱翼 缟身】黄章《龙马赋》曰：夫龙马之所出，于太蒙之荒域；分虞渊之幽浚，通天光之所极。生河海之滨涯，被华文而朱翼；禀神气之纯化，乃大宛而称育。《周书》：王会曰：人乘黄，乘黄者似狐，其有五肉角。犬戎文马者，赤鬛缟身，目若黄金，名曰古黄之乘。<br/><br/>　　【河精 坤象】鱼豢《典略》曰：神马者，河之精。《周易》曰：坤元亨，利牝马之贞。王弼《文言注》曰：以龙叙乾，以马明坤，随事义而取象也。<br/><br/>　　【翘陆 奔踶】《庄子》曰：龁草饮水，翘陆而居，此马之真性也。《汉书》曰：马或奔踶而致千里，士或有负俗之累而致功名。<br/><br/>　　【奔霄 追电】王子年《拾遗记》曰：周穆王即位，巡行天下，驭八龙之骏，名曰绝地、翻羽、奔霄、越影、逾晖、超光、腾雾、挟翼。崔豹《古今注》曰：秦始皇有七名马：追风，白兔，蹑景，追电，飞翮，铜爵，晨凫。<br/><br/>　　【骍骐 騄驷】《毛诗》曰：駉駉牡马，在坰之野；薄言駉者，有驈有皇。有骊有黄，有骓有駓；有骍有骐，有驒有骆。《史记》：造父以善御幸于周穆王，得骊骥、温骊、骅骝、騄耳之驷。西巡狩，乐而忘归。<br/><br/>　　【麟形 鸡目】张骏《山海经图画赞》曰：敦山有兽，其名为谷，麟形一角。《尚书·大传》曰：散宜生之犬戎氏取美马，骢身朱鬛鸡目者，取九六焉，陈于纣之庭。纣出见之，还而观之曰：“此何人也？”散宜生遂趋而进曰：“吾西蕃之臣昌之使者。”<br/><br/>　　【麟骝 骐骥】《东方朔传》曰：骐骥騄耳，飞兔麟骝，天下之良马者也。将以捕鼠于深宫之中，曾不如跛猫。《孙卿子》曰：骅驺骐骥，纤离騄耳，古之良马也。<br/><br/>　　§赋<br/><br/>　　【宋刘义恭《白马赋》】惟皇有造，惟灵有秘；丽气摛精，底爱覃粹。八埏稽首以宾庭，九荒敛衽而纳贽；象车垂德以服箱，龙马宅仁而受辔。是以周称逾轮，汉则天驷；体自乾维，衍生坎位。伊赭白之为俊，超绝世而称骥，尔其为状也。竦身轻足，高颡露精；气猛声烈，步远视明。著献西宛，表德东京；价倾函夏，观竭都城。饰金鍐之倏烁，扬玉銮之玲珑；发鸣镝于悬月，駈永埒于修坰。施四介以作好，耀二矛之重英；举旧闲而未俦，考前迅而较名。<br/><br/>　　【宋颜延之《赭白马赋》】惟宋二十有二载，盛烈光乎重叶。武义奥其肃陈，文教迄以优洽；泰阶之平可升，兴王之轨既接。访国美于旧史，考方载于往牒。昔帝轩陟位，飞黄服皂；后唐膺箓，赤文候日。汉道亨而天骥呈才，魏德懋而泽马效质。伊逸伦之妙足，自前代而间出；并荣光于瑞典，登郊歌乎司律。所以崇卫威神，扶护警跸；是用精曜叶从，灵物咸秩。暨明命之初基，罄九区而率顺；有肆险以禀朔，或逾远而纳赆。徒观其附筋树骨，垂梢植发，双瞳夹镜，两权协月，异体峰生，殊相逸发，超据绝夫尘辙，駈鹜迅于灭没。然而盘于游畋，作镜前王，肆于人上，取悔义方。天子乃辍驾回虑，息徒解装；鉴武穆，宪文光，振民隐，修国章。戒出豕之败御，扬飞鸟之跱衡，故祗顺乎所常忽，警备乎所未防。舆有重轮之安，马无泛驾之佚；处以濯龙之奥，委以红粟之秩。服养知仁，从老得卒，加弊帷，收仆质，天情周，皇恩毕。<br/><br/>　　【宋谢庄《舞马赋》】天子叙三光，总万宇，挹云经之留宪，裁河书之遗矩。是以德泽上昭天而下漏泉，符瑞之庆咸属，荣怀之应必躔。月晷呈祥，乾维效气，赋景阿房，承灵天驷。凌原郊而渐景，跃流泉而泳质；辞水穴而南傃，去轮台而东暨；登璧门而归实，掩芝庭而献辔。及其养安骐校，进驾龙涓；晖大驭于国皂，贲二囊于帝闲；超益野而逾绿地，轶兰池而轹紫燕。五王晦其颐，孙氏懵其玄；东门岂或状，西河不能传。既秣芑以均性，又佩冲以崇躅；养雄神于绮文，蓄奔容于惟烛。蕴腾云之锐影，戢追电之逸足。方叠镕于丹缟，亦连规于朱驳；观其双璧应范，三封中图。玄骨满，燕室虚，阳理竞，潜策纡，汗飞赭，沫流珠。至于肆夏已升，采齐既荐，始徘徊而龙俛，终沃若而鸾盻。迎调露于飞钟，起承云于惊箭；写秦坰之蹑尘，状吴门之曳练。穷虞庭之蹈蹀，究遗野之埋轮。<br/><br/>　　§诗<br/><br/>　　【唐太宗文皇帝《咏饮马诗》】〈马�〉骨饮长泾，奔流洒络缨；细纹连喷聚，乱荇绕蹄萦。水光鞍上侧，马影溜中横；翻似天池里，腾波龙种生。<br/><br/>　　【陈沈炯《赋得边马有归心诗》】穷秋边马肥，向塞甚思归；连镳渡蒲海，束舌下金微。已却鱼丽陈，将摧鹤翼围；弥忆长楸道，金鞍背落晖。<br/><br/>　　【杨师道《咏饮马应诏诗》】清晨控龙马，弄影出花林；躞蹀依春涧，联翩度碧浔。苔流染丝络，水洁写雕簪；一御瑶池驾，讵忆长城阴。<br/><br/>　　【杨师道《咏马诗》】宝马枝奇出未央，雕鞍照曜紫金装；春草初生驰上苑，秋风欲动戏长杨。鸣珂屡度章台侧，细蹀经向濯龙傍；徒令汉将连年去，宛城今已献名王。<br/><br/>　　○牛第五<br/><br/>　　§叙事<br/><br/>　　按《说文》曰：牡，畜父也，从牛土声；犅，特牛，牜莫牛；牝，畜母也，从牛匕声；犊，牛子也；牬，二岁牛也；犙，三岁牛也；牭，四岁牛也；犗，腾；〈马桀〉牛也；牻，白黑杂毛牛也；牜京，牻牛也；犡，牛白脊也；牜余，黄牛虎文也；荦，驳也；牜寽，牛白脊也；牜平，牛驳如星也；犥，牛黄白色也；犉，黄牛黑唇也；牜隺，白牛也；牜畺，牛长脊也；，牛徐行也；犨，牛息声也，一曰牛鸣；牷，牛纯色也；牿，牛马牢也；犓，以刍，莁养牛也；牜尤，牛柔谨也。吕忱《字林》曰：牜句，牛鸣也；犎，野牛也；牜备，牛具齿也。何承天《纂文》曰：〈九女〉，牛后脚正也。牛羊无角谓之牜它，牛羊角长谓之觕。《世本》曰：胲作服牛。(胲，黄帝臣也，能驾牛。)《周官》曰：牛人掌养国之公牛，以待政令。祭祀供享牛、求牛，宾客供积膳牛，军事供犒牛，丧事供奠牛，军旅供兵车之牛。牛角长二尺有五寸，三色不失，谓之载牛。(三色，本白中青末丰也。载牛掌直一牛。)《礼记》曰：祭宗庙之礼，牛曰一元大武；祭天地之牛，角蠒栗；宗庙之牛，角握；宾客之牛，角尺。又曰：帝牛不吉，以为稷牛。帝牛必在涤三月，稷牛唯具。又曰：天子以牺牛，诸侯以肥牛，大夫以索牛。郭氏《玄中记》曰：万岁权树精为青牛。甯戚《相牛经》曰：牛歧胡寿，(歧牵两腋下分为三。)眼去角近。行驶，眼欲得大，眼中有白脉贯童子，最快；(二轨，从鼻至髀为前轨，从髀至额为后轨。)颈骨长且大，快驶也。璧堂欲得阔，(璧堂，脚股门。)倚欲得如绊马，聚而正也。膺庭欲得广，(膺庭，胸前也。)天关欲提成，(天关，脊接骨。)俊骨欲得垂，(脊中央欲得下。)捶头欲得高，百体欲得紧，兰株欲得大，(尾株。)丰岳欲得大，(膝株骨。)垂星欲得有怒肉，(垂星，蹄上也。肉覆蹄间名怒肉。)力柱欲得大而成，(当车骨也。)悬蹄欲得如八字，阴虹属颈千，(阴虹者，有双筋，自尾骨属颈，甯公所饭。)阳盐欲得广，(阳盐者，夹尾株前两膁上。)常有似鸣者，有黄也。《广志》曰：犘牛，出巴中，千斤。犦牛，一曰〈封牛〉牛。有赤豹封牛，周留水牛，毛青腹大，状似猪。有牧牛，项上堆肉大如斗，似驼驰，日行三百里。出徐门，有犤牛，犹庳小，今谓之稷牛，又呼果下牛，出广州高凉郡。犩牛，如牛而大，肉数千斤，出蜀中，夔牛重千斤，晋时此牛出上庸郡。牜昔牛，旄牛也，髀膝尾间皆有长毛。花蹄牛，高六尺，尾环绕角，有四耳，角端有肉，蹄如莲华。堂牛，色黑或黄，日南有之。潜牛，形似水牛，一名牜冗牛。麟牛，似鹿，又似羊，肉美。牥牛，如馲驼能行。又有牦牛，《庄子》曰：其大若垂天之云。<br/><br/>　　§事对<br/><br/>　　【文角 花蹄】臧彦《駃牛赋》曰：乃有超群独出，骍毛文角，玷斑凝白，鲜纤蜎曲。郭子横《洞冥记》曰：元封三年，大秦献花蹄牛，高六尺。<br/><br/>　　【紧体 促身】甯戚《相牛经》曰：捶头欲得高，百体欲得紧，大胭疏肋难齝，龙头突目好跳。又曰：角欲得细，身欲得促，形欲得如卷。<br/><br/>　　【白角 青毛】《穆天子传》曰：犬戎胡殇天子于雷首之阿，乃献良马四匹，天子使孔牙受之。爰有黑牛白角也。《异物志》曰：周留，水牛也，毛青大腹，锐头青尾。<br/><br/>　　【四耳 八足】郭子横《洞冥记》曰：元封间，大秦献花蹄牛，高六尺，尾环绕角，有四耳。干宝《搜神记》曰：晋太兴元年，武陵太守王谅有牛生子，一头八足，两尾而共一腹者也。<br/><br/>　　【厌白 乘青】郭璞《洞林》曰：义兴方叔保得伤寒垂死，令璞占之，不吉。令求白牛厌之，求之不得。唯羊子玄有一白牛，不肯借之。璞为致之。即日有大白牛从西来，迳往临叔保。惊惶，病即愈。《关令传》曰：周无极元年，老子度关，关令尹喜先敕门吏曰：“若有老翁从东来，乘青牛薄板车者，忽听过关。”其日果见老翁乘青牛车求度关。关吏入白，喜曰：“诺，道今来矣，我见圣人矣。”即带印绶出迎，设弟子之礼。<br/><br/>　　【东夷占骨 西河畜牸】杨方《五经钩沉》曰：东夷之人，以牛骨占事，呈示吉凶，无往不中。牛非含智之物，骨有若此之效。《孔业子》曰：猗顿，鲁之穷士，闻朱公富，往问术焉。告之曰：“子欲速富，畜五牸。”乃适西河，大畜牛羊于猗氏之南。十年之间，子息万计，赀拟王公。<br/><br/>　　§赋<br/><br/>　　【宋孔甯子《牦牛赋》】惟兹兽之攸生，亦栖遐而凭阻；遁绵野于岷隅，挹清源于庸渚。奔逸躅而伦牜，载贲首而乱羜，茸长牦之髤{髟思}，戾狠情而首鼠。迈羔羊之如膏，侔蜉蝣之楚楚。既作表于礼乐，又为容于军旅；奉藩岳之休明，被戎荒而既序。班賝赂而来庭，超印蒟乎其所云云。<br/><br/>　　§诗<br/><br/>　　【柳顾言《咏死牛诗》】一朝辞绀幰，千里别黄河；对衣徒下泣，扣角讵闻歌。<br/><br/>　　○驴第六<br/><br/>　　§叙事<br/><br/>　　《说文》曰：驴似马，长耳；〈马蒙〉，驴子也。何承天《纂文》曰：驴一曰漠骊，其子曰〈马蒙〉。《符子》曰：有驴仙者，享五百岁，负乘而不辍，历无定主，大驿于天下。《汉书·五行志》：灵帝于西园驾四白驴，躬自操辔。公卿相放，价与马齐。<br/><br/>　　§事对<br/><br/>　　【名驹 奇畜】臧道颜《吊驴文》曰：聪敏宽详，高音远畅，真驴氏之名驹也。《史记》曰：匈奴奇畜，即驴骡也。<br/><br/>　　【广额 长耳】袁淑《俳谐集·庐山公九锡文》曰：青脊绛身，长颊广额；修尾后垂，巨耳双磔。许慎《说文》曰：驴似马而长耳。<br/><br/>　　【子瑜面 孙楚声】《吴志》曰：诸葛子瑜面似驴。《晋书》曰：王济好驴鸣。孙楚哭之，曰：“子好驴鸣，为汝作一声。”而形体俱似。<br/><br/>　　§文<br/><br/>　　【袁淑《俳谐集·庐山公九锡文》】若乃三军陆迈，粮运艰难，谋臣停算，武夫吟叹。尔乃长鸣上党，慷慨应官，崎岖千里，荷囊致餐。用捷大勋，历世不刊，斯实尔之功也。音随时兴，晨夜不默，仰契玄象，俯叶漏刻，应更长鸣，毫分不忒，虽挈壶著称，未足比德，斯复尔之智也。若乃六合昏晦，三辰幽冥，犹忆天时，用不废声，斯又尔之明也。青脊绛身，长颊广额，修尾后垂，巨耳双磔，斯又尔之形也。嘉麦既熟，实须精面，负磨回衡，迅若转电，惠我众庶，神祗获荐，斯又尔之能也。尔有济师旅之勋，而加之以众能，是用遣中大夫闾邱骡，加尔使衔勒大鸿胪斑脚大将军宫亭侯。以扬州之庐江，江州之庐陵，吴国之桐庐，合浦之珠庐，封尔为庐山公。<br/><br/>　　【臧道颜《吊驴文》】夫征祥契于有感，景行表于事迹，故铨才授任，必求之卓越；考能核用，亦存乎望实。以貌定名，则称谓而摽；声色位号，则由焉而授。爰有奇人，西州之驰駈，体质强直，禀性沉雅，聪敏宽详，高音远畅，真驴氏之名驹也。<br/><br/>　　○驼第七<br/><br/>　　§叙事<br/><br/>　　《淮南万毕术》曰：橐驼之本出泉渠。《广志》曰：天竺以北多馲驼。《山海经》曰：号山阳光之山，兽多橐驼。善行流沙中，日三百里，负千斤。《汉书·西域传》曰：鄯善国多馲驼。<br/><br/>　　§事对<br/><br/>　　【出天竺 斗龙祠】《广志》曰：橐驼亦出天竺国。《东观汉记》曰：河西太守窦融，遣使献橐驼。南单于上书献橐驼，单于岁于龙祠走马，斗橐驼，以为乐事。<br/><br/>　　【识泉源 知水脉】识泉源见后郭璞《山海经图·橐驼赞》中。张华《博物志》曰：敦煌西度流沙往外国，流沙千余里，中无水。时有伏流处，人不能知。皆乘橐驼。驼知水脉，遇其处停不肯行，以足蹋地。人于其所蹋处掘之，辄得水矣。<br/><br/>　　【实外厩 夹中阳】《史记·苏秦传》曰：苏秦说楚威王曰：大王诚能用臣之愚计，则韩齐燕赵郑卫之妙者、美人，必充后宫；燕代橐驼良马，必实外厩。陆翙《邺中记》曰：二铜驼如马形，长一丈，高一丈，足如牛，尾长二尺，脊如马鞍。在中阳门外，夹道相向。<br/><br/>　　§赞<br/><br/>　　【晋郭璞《山海经图·橐驼赞》】驼惟奇畜，肉鞍是被。迅骛流沙，显功绝地。潜识泉源，徵乎其智。<br/><br/>　　○羊第八<br/><br/>　　§叙事<br/><br/>　　《说文》曰：羊，详也；羔，羊子也；羜，五月生羔也；{敄羊}，六月生羔也；羍，七月生羔也；&#11958;兆，羊未卒岁也；牜羊，牝羊也；羒，牡羊也；羠，乘羊也；羳，黄腹羊也；羟，羊名也。《广雅》曰：吴羊，牝一岁曰牝&#11958;兆，三岁曰&#11958;氐；牡一岁曰牜宁&#11958;兆，三岁曰牜羊。吴羊犗曰&#11958;尃，羖羊犗曰羯。羍{敄羊}&#11958;字&#11958;巽，羔也。《尔雅》曰：羚，大羊，(似羊大，角员锐，在山崖间。)羱如羊。(音元，似吴羊。)羊，牡牜分，牝牜羊，夏羊。(黑羖&#11958;历也。)牡羭，牝羖，未成羊。羜，绝有力，奋。《礼记》曰：凡祭宗庙之礼。羊曰柔毛。谯周《法训》曰：羊有跪乳之礼，鸡有识时之候，雁有庠序之仪，人取法焉。王充《论衡》曰：解豸者，一角之羊也，性知有罪。皋陶治狱，其罪疑者，令羊触之。崔豹《古今注》曰：羊一名长髯主簿。《瑞应图》曰：钟律和调则玉羊见。《白泽图》曰：羊有一角当顶上，龙也，杀之震死。《山海经》曰：羬羊尾如马尾，出钱来之山。《凉州异物志》曰：封羊其背如驼。《广志》曰：驴羊似驴。<br/><br/>　　§事对<br/><br/>　　【触藩 跪乳】《周易》曰：羝羊触藩，羸其角。郑氏《婚礼谒文赞》曰：群而不党，跪乳有敬，礼以为贽，吉事之宜。《谯子法训》曰：羊有跪乳之礼，鸡有识时之候，而人取法焉。<br/><br/>　　【土怪 岳精】《国语》曰：桓子穿井，获如土缶，其中有羊焉。使问仲尼曰：“吾穿井得狗，何也？”对曰：“以丘所闻，羊也。木石之怪夔魍魉，水之怪龙罔象，土之怪曰羵羊也。”《周易编谋类》曰：太山失金鸡，西岳亡玉羊。郑玄注曰：金鸡玉羊，二岳之精。<br/><br/>　　【柔毛 羵首】《礼记》曰：凡祭宗庙之礼，羊曰柔毛。《诗》曰：牜羊羊贲首，三星在溜。郑玄注曰：羊牝曰牜羊。贲，大也。<br/><br/>　　【叱石 瞰珠】葛洪《神仙传》曰：黄初平者，丹溪人也，年十五。牧羊，有道士便将至金华山。其兄初起，行索初平，历年不得。见市中有道士，乃随求弟。相见语毕，问羊何在，平曰：“羊近山东。”兄往视，但见白石。平言叱叱羊起，于是白石皆起，成数万头羊。刘义庆《幽明录》曰：洛下有涧穴，妇欲杀夫，推下。经多时至底，乃得一穴。宫馆金宝为饰，明逾三光，人长三丈。如此九处。至最后告饥，长人指树下一羊，令跪捋羊须。初得一珠，长人取之；次亦取一，后令啖，即疗饥。请问九处名，求停不去，答云：“君不得停。”<br/><br/>　　【丹毛 白血】《续异记》曰：吴兴俞亮，以永明八年补护军府史。于常眠处闻有羊声，疑为神怪。窃于户窥之，见其床下有羊，可高二尺，毛色若丹，光耀满室。《穆天子传》曰：犬戎觞穆王于雷首之阿，乃献良马四匹。天子使孔牙受之，曰：“雷水之平，爰有黑牛白角，爰有黑羊白血。”<br/><br/>　　【五羖 六飞】《吕氏春秋》曰：百里奚未遇时，虢亡，奚饭牛于秦，传鬻以五羖羊之皮，公孙枝得献诸缪公。缪公用之，谋无不当，举必有功。《春秋命历序》曰：有人黄头大腹，出天齐政，三百四岁为神次之，号曰皇神。出淮，驾六飞羊，政三百岁，五叶千五百岁。<br/><br/>　　【重十斤 高三尺】郭义恭《广志》曰：大尾羊，细毛薄皮，尾上旁广，重且十斤，出康居。《春秋说题辞》曰：羊者，详也，详以改也。合三为生，以养士也，故羊高三尺。<br/><br/>　　§诗<br/><br/>　　【晋郭璞《山海经图羬羊赞》】月氏之羊，其类在野；厥高六尺，尾亦如马。何以审之？事见《尔雅》。<br/><br/>　　○豕第九<br/><br/>　　§叙事<br/><br/>　　《尔雅》曰：豕，猪也；(江东呼为豨。)〈豕隋〉豮，(〈豕隋〉，俗呼小豮猪为〈豕隋〉子也。)么豚，(最后生者，俗呼为么豚。)奏者豱。(音温，今豱猪。短头，皮理腠蹙也。)豕生三豵，二师一特，所寝槽，四&#11978;商皆白。豥，其迹刻，绝有力；〈豕厄〉，(豕高五尺者。)牝豝，彘五尺为〈豕厄〉。(大豕为〈豕厄〉。今渔阳呼猪大者为〈豕厄〉也。)许慎《说文》曰：豰，小肫也；豯，肫生三月也，豵，肫生六月也。或曰：一岁曰豵。豝，牝豕；豮，〈豕夷〉也；豕豜，三岁豕；〈豕叚〉，壮豕也；〈豕隋〉，豮也；豛，俗名猪曰豛；〈豕壹〉，豕息也；豢，以谷圈养豕也。何承天《纂文》曰：梁州以豕为猪，河南谓之彘，吴楚谓之犭希。渔阳以猪为〈豕厄〉，齐徐以小猪为〈豕聚〉。〈豕觅〉，白豕黑头也；豱，豕奏毛也。《礼记》曰：凡祭祀之礼，豕曰刚鬛。《春秋说题辞》曰：斗星时散精为彘，四月生，应天理。崔豹《古今注》曰：猪一名参军。《山海经》曰：〈豕苗〉猪，大者肉至千斤；豪猪，状如豚而白毛，毛大如笄而黑端。(郭璞曰：〈豕者〉，猪也。夹脾有粗毫，长数尺，能以颈上毫射物也。)<br/><br/>　　§事对<br/><br/>　　【刚鬛 攒锥】《礼记》曰：凡祭祀之礼，豕曰刚鬛，豚曰腯肥。郭璞《山海经图豪彘赞》曰：刚鬛之族，号曰豪〈豕希〉；毛如攒锥，中有激矢。<br/><br/>　　【白头 青爪】《东观汉记》曰：朱浮《与彭宠书》，责之曰：伯通自伐，以为功高天下。往时辽东有豕，生白头，异而献之。行至河东，见群豕皆白，怀惭而还。若以子之功，论于朝迁，则为辽东豕也。《养生要集》曰：豕白蹄青爪，不可食也。<br/><br/>　　【长垣泽 木兰桥】《东观汉记》曰：吴佑年二十丧父，独居，家无担石，而不受赡遗。常牧豕于长垣泽中。习凿齿《襄阳耆旧传》曰：木兰桥者，今之猪兰桥是也。刘和季以此桥近荻，有蕺菜，于桥东大养猪。囊阳太守皮府君曰：“作此猪屎臭，当易名作猪兰桥耳，莫复云木兰桥也。”初如戏之，而百姓遂易其名。<br/><br/>　　【鲁津伯 大兰王】《符子》曰：朔人有献燕昭王大豕者，宰夫膳之。豕既死，乃见梦于燕相曰：“造化劳我以豕形，食我以人秽。今仗君之灵而化，始得为鲁津之伯也。”<br/><br/>　　§文<br/><br/>　　【宋袁淑《大兰王九锡文》】大亥十年，九月乙亥朔，十三日丁亥，北燕伯使使者豪〈豕希〉，册命大兰王曰：咨惟君禀太阴之沉精，摽群形于玄质，体肥腯而洪茂，长无心以游逸。资豢养于人主，虽无爵而有秩，此君之纯也。君昔封国殷商，号曰豕氏，叶隆当时，名垂千世，此君之美也。白蹄彰于周诗，涉波应乎隆象；歌咏垂于人口，经千载而流响，此君之德也。君相与野游，唯君为雄；顾群数百，自西徂东。俯喷沫则成雾，仰奋鬛则生风；猛毒必噬，有敌必攻。长驱直突，阵无全锋，此君之勇也。<br/><br/>　　○狗第十<br/><br/>　　§叙事<br/><br/>　　《春秋考异邮》曰：狗三月而生，阳主于三，故狗各高三尺。《尔雅》曰：犬生三猣，二师一，未成毫。狗，绝有力；狣，犭尨，狗，四尺为{敖犬}。《说文》曰：狡，犬多毛也；猲，短喙犬也；犭兼，犬吠不止也；〈敖犬〉，犬人心可使也；犭介，壮犬也；狄，赤犬也。吕忱《字林》曰：獹，韩良犬也；犭足，宋良犬也；犭开，逐虎犬也。何承天《纂文》曰：守犬为獖。陇西以犬为犹。犭农、�，皆多毛犬也；獟、猘、〈矢召〉，屈尾犬也。《周官》曰：犬赤股而躁臊。《后汉书》曰：帝高辛氏有狗名槃瓠，其文五色。时犬戎兵强，乃募能得犬戎吴将军首者，赐以少女。槃瓠得之，于是少女随槃瓠升南山，产子男女十二，自相夫妻。后繁盛也。干宝《搜神记》曰：槃瓠者，本高辛氏宫中老妇人，有耳疾。医者挑治之，有物大如蠒。以瓠离盛之，以槃覆之，有顷化为犬，其文五色，因名槃瓠。《杂五行书》曰：白犬虎文，南斗吾畜之可致万石。黑犬白耳，大王犬也，畜之，令富贵。黑犬白前两足，宜子孙。白犬黄头，家大吉。黄犬白尾，代有衣冠。黄犬白前两足，利人。<br/><br/>　　§事对<br/><br/>　　【金畜 斗精】应劭《风俗通》曰：杀犬磔禳，犬者金畜。禳，却也，抑金使不害也。《春秋考异邮》曰：七九六十三，阳气通，故斗运，狗三月而生。宋均注曰：狗，斗精之所生也。<br/><br/>　　【乌龙 青鹯】陶潜《搜神记》曰：会稽句章人张然，养一狗甚快，名曰乌龙。周处《风土记》曰：犬则青鹯白雀，飞龙虎子，驯良捷警，难狎易使也。<br/><br/>　　【竦耳 注精】贾岱宗《大狗赋》曰：竦耳侧听。《搜神记》曰：张然有少妇，与奴通，谋杀然。因作饭共食，奴拔刀倚户。然有犬名乌龙，注精舐唇视奴。然亦觉之，大唤曰：“乌龙！”犬应声伤奴，奴仆地。遂取刀斩之。<br/><br/>　　【黄顄 赤精】许慎《说文》曰：獫，黑犬黄顄也。傅玄《走狗赋》曰：转视流光，朱耀赤精。<br/><br/>　　【长耳 短喙】《白泽图》曰：黑狗白头，长耳卷尾，龙也。《蔡氏清论》曰：望视之兔，白蹄之豕，短喙之犬，修头之马，斯禽兽也。犹形乎势观，况君子之貌，独无表告者哉。<br/><br/>　　【旅獒 周狗】《尚书》曰：西旅献獒。《公羊传》曰：灵公有周狗，谓之獒也。<br/><br/>　　【铃蹄 锯齿】傅玄《走狗赋》曰：舒节急筋，豹耳龙形，蹄如结铃，五鱼体成。周处《风土记》曰：犬则青鹯白雀，飞龙虎子，猲獢五鱼，狼牙锯齿。<br/><br/>　　【宋淖 韩卢】《庄子》曰：介斗闾里有狗，宋人之驽狗也。其家命之为淖，逐狗不及，止而望之，自以为过矣。《战国策》曰：齐欲伐魏，淳于髡谓齐王曰：“韩卢者，天下之壮犬也；东郭�者，海内之狡兔也。韩卢逐东郭�，环山者三，腾山者五，兔极于前而犬疲于后，各死其处。”<br/><br/>　　【白首 素牙】《山海经》曰：阴山有兽焉，其状如狸，白首，其名天狗。傅玄《走狗赋》曰：足悬钩爪，口含素牙，首类骧螭，尾如腾蛇。<br/><br/>　　【赍书 衔卵】《述异记》曰：陆机家在吴，谓犬曰：“我家绝无书信。”以竹筒系之犬颈。犬疾走向吴。其家作答，内竹筒中，仍驰还洛。郭缘生《述征记》曰：古徐国宫人，娠而生卵，弃之水滨。有犬名后苍，衔而归。俄而成人，遂为徐嗣君。<br/><br/>　　【走百里 高三尺】《穆天子传》曰：天子之狗走百里，执虎豹也。郭颁《魏晋俗语》曰：太康七年，天郊坛下，有白犬，高三尺，光色鲜明，恒卧。见人则去。<br/><br/>　　§赋<br/><br/>　　【魏贾岱宗《大狗赋》】余生处大魏之祚政，遭王路之未辟；进不得补过之功，退不得御国之册。帝曰畴咨，迸在朔易，越彼西旅，大犬是获。其头颅也，不可论以尽；其骨法也，不可辨而释。傞亻亮蹴跄，雄资猛相，亢然高八九尺，形体如箭镝，象貌如刻画，毛逾紫艳光，双眉如白璧。时频伸而振迅，若应龙之腾掷。爪类刀戈，牙如交戟，闻林兽之群争，欻断锁而龁石，逆风长厉。野禽是觅，鼻嗅微香，眼裁轻迹，盻〈耳攀〉而奋怒，挥霍而振阋。譬天梁折，地柱劈。倒曳白象挫其腰，啮制六驳折其脊，拓索熊罴破其匈，�抄兽头断其〈血爪〉。爪处如剑剺，牙创似铍刺。视其未死之间，血泉涌如箭射。于是駈麋鹿之大群，入穷谷之峻厄。走者先死，往者被击；前无孑遗，后无一只。然其所折伏，敬主识人。昼则无窥窬之客，夜则无奸淫之宾。通听百里，夜吠狺狺。若乃蛮夷猾夏，列士异操，轻榇单集，人马衔枚，猛犬先觉，音声正摧；竦耳侧听则恒山动，南向嗺々则霍山颓；眈精直视则曾邱〈石嵬〉，虓吓奔突则重闉开。非吾畋猎之有益，乃可安国家卫四邻者也。昔宋人有鹊子之誉，韩国珍其大卢，弥明振之于巨獒。槃瓠受之于蛮都，沦百代之名狗，敢余犬之能俱，绝驷铁之猲獢，云何卢令之足书。<br/><br/>　　【西晋傅玄《走狗赋》】盖轻迅者莫如鹰，猛捷者莫如虎，惟良犬之禀性，兼二俊之劲武。应天人之景晖，顺仪象而近处；凭水木之和气，炼金精以自辅。统黔喙于秋方，居太素之内寓；谅韩卢其不抗，岂晋獒之能御。既乃济卢泉，涉流沙，逾三光，跨大河。希代来贡，作珍皇家；骨相多奇，仪表可嘉；足悬钩爪，口含素牙；首类骧螭，尾如腾蛇；修颈阔腋，广前捎后；丰颅促耳，长叉缓口；舒节急筋，豹耳龙形；蹄如结铃，五鱼体成；势似凌青云，目若泉中星；转视流光，朱曜赤精；震茹黄而慑宋鹊兮，越妙古而扬名。于是寻漏迹，蹑遗踪，形疾腾波，势如骇龙；邈朝乌之轻机兮，绝猛兽之逸轨；漂星流而景属兮，逾幻冥而腾起。陵冈越壑，横山超谷；原先遁逸，林无隐鹿。顾芷隰以嬉游兮，步兰皋而骋足；然后娱志苑囿，逍遥中路。属精莱以待踪，逐东郭之狡兔；既洋洋以衍衍，逞妙观于永路。既迅捷其无前，又闲暇而有度。乐极情遗，逸足未殚。抑武烈而就罗兮，顺指麾而言旋；归功美于执绁兮，其槃瓠之不虞。感恩养而怀德兮，愿致用于后田；聆輶车之鸾鏕兮，逸猲獢而盘桓。<br/><br/>　　○鹿第十一<br/><br/>　　§叙事<br/><br/>　　《尔雅》曰：鹿，牡麚，牝麀，其子麛。绝有力，〈鹿开〉。《春秋运斗枢》曰：瑶光散为鹿。江淮不祠则瑶光不明。彘生鹿。《衡波传》曰：鹿生三年角自堕。《史记》曰：古者皮币，诸侯以聘享。乃以白鹿皮方尺，缘以藻缋为币，直四十万。王侯朝觐享聘，必以为币，荐璧，然后得行。《汉西夷传》曰：云南县有神鹿两头，食毒草。《抱朴子》曰：鹿寿千岁，满五百岁则色白。《瑞应图》曰：王者承先圣法度，无所遗失，则白鹿来。《尔雅》曰：〈鹿畺〉，大麃，牛尾一角；〈鹿旨〉，大麕，旄毛狗足。(旄，毛尾犭农长也。)《说文》曰：〈鹿旨〉或作麂，或作麖。<br/><br/>　　§事对<br/><br/>　　【四驾 六飞】《越绝书》曰：越王勾践有宝剑。薛烛曰：“是巨阙，非宝剑也。”王曰：“然。巨阙初成之时，吾坐于露坛之上，宫中有四驾白鹿而过者，奔车惊。”《春秋历命序》曰：神驾六飞鹿，化三百岁。<br/><br/>　　【三角 七星】《伏侯古今注》曰：汉明帝永平九年，三角鹿出江陵。刘敬叔《异苑》曰：鄱阳乐安彭曾射一鹿，两角间有道家七星符，而其祖名字乡居年月存焉。遂断射猎。<br/><br/>　　【求友 鸣麑】《楚词》曰：飞鸟号其群兮，鹿鸣求其友；把宫而宫应，弹角而角动。魏文帝《短歌》曰：呦呦游鹿，衔草鸣麑；翩翩飞鸟，挟子巢栖。<br/><br/>　　【黄衣 紫缬】刘义庆《幽明录》曰：陈郡谢鲲，常在一亭中宿。此亭从来杀人。夜四更末，有一黄衣呼幼舆可开户。鲲令申臂于窗中，于是授腕。鲲即极力而牵之，臂便脱，乃还去。明日看，乃鹿臂。寻血遂取获焉。陶潜《搜神后记》曰：淮南来氏，于田种豆，忽见有二女，姿色甚美，著紫缬襦青裾，天雨而衣不温。其壁先挂一铜镜，镜中见二鹿。以刀斫获之，以为脯。<br/><br/>　　【齐逐 戎掎】《韩诗外传》曰：齐景公逐白鹿至亩邱，见封人曰：“使吾君寿，金玉是贱，百姓是宝。”公曰善。《左传》曰：譬如捕鹿，晋人角之，诸戎掎之。<br/><br/>　　【赐百金 寿千岁】《管子》曰：桓公问管子：“楚之强国，举兵伐之，恐力不能过，奈何？”对曰：“公贵买其鹿。”公即为百里之城，使人载钱二千万，求生鹿于楚人。楚人释其农而田鹿。管子告楚人贾曰：“为致生鹿，赐子金百斤，什至金千斤。”《抱朴子》曰：鹿寿千岁，满五百岁则色白。<br/><br/>　　【老子乘 王母使】崔玄山《濑乡记·李母碑》曰：老子乘白鹿下托于李母也。孙柔之《瑞应图》曰：黄帝时，西王母使使乘白鹿，献白环之休符，有金方也。<br/><br/>　　§赋<br/><br/>　　【虞世南《白鹿赋》】惟皇王之盛烈，表帝德之休符；有金方之瑞兽，乃曜质于名都。既驯洽于郊甸，亦腾倚于山隅；素毳呈彩，霜毫应图。宴嘉宾于雅什，偶仙客于天衢，故能著美祥瑞，流名典谟。<br/><br/>　　§颂<br/><br/>　　【吴薛综《白鹿颂》】皎皎白鹿，体质驯良；其质皓曜，如鸿如霜。<br/><br/>　　○兔第十二<br/><br/>　　§叙事<br/><br/>　　《尔雅》曰：兔子嬎，其迹迒。绝有力，欣。《春秋运斗枢》曰：玉衡散为兔。《礼记》曰：祭宗庙之礼，兔曰明视。《伏侯古今注》曰：建平元年，山阳得白兔，目赤如朱。《山海经》曰：大池山有兽如兔，鼠首，以其背飞，名飞兔。以背上毛飞去。王充《论衡》曰：兔舐雄毫而孕。及其生子，从口中。《瑞应图》曰：赤兔者瑞兽，王者盛德则至。<br/><br/>　　§事对<br/><br/>　　【目赤 背飞】《伏侯古今注》曰：成帝建平元年，山阳得白兔，其目赤如朱。《山海经》曰：天池山有兽如兔，鼠首，以其背飞，名飞兔。以背上毛飞。<br/><br/>　　【得髌 进肩】应劭《风俗通》曰：兔髌，俗说腊正祖之食，得兔髌者，名之曰幸。赏以寒酒，幸者令人吉利。《东观汉记》曰：王郎追上，自蓟东南驰至南宫。冯异进麦饭兔肩，因渡呼沲河。<br/><br/>　　【扰室 环山】范晔《后汉书》曰：蔡邕性笃孝，母亡，庐于冢侧，有兔驯扰其室。《战国策》曰：齐欲伐魏，淳于髡谓齐王曰：韩卢者，天下之壮犬也；东郭�者，海内之狡兔也。韩卢逐东郭�，环山者三，腾山者五。兔极于前，犬疲于后。田父见之，无劳倦之苦而擅其功。<br/><br/>　　【捣药 和丹】傅玄《歌辞》曰：兔捣药月间安足道，神乌戏云间安足道。《抱朴子》曰：和安丹法，以兔血和丹与蜜，蒸之百日，服之如梧子者二丸。一百日，有神女二人来侍，可役使也。<br/><br/>　　【爰爰 趯趯】《毛诗》曰：兔爰，闵周也。有兔爰爰，雉离于罗。又曰：跃跃毚兔，遇犬获之；往来行言，心焉数之。<br/><br/>　　【舞镐 游坟】《纪年》曰：宣王三年，有兔舞镐。谢承《后汉书》曰：方储，字圣明，幼丧父，事母孝。母死，乃负土成坟，种奇树千株。鸾鸟栖其上，白兔游其下。<br/><br/>　　【射首 刻毛】范晔《后汉书》曰：刘昆，王莽时，教授弟子，恒五百余人。每春秋飨射，常备列典仪，以素木匏叶为俎豆，桑弧蒿矢，以射兔首。每月行礼，县宰辄率吏属而观之。张璠《汉记》曰：梁冀起兔苑于河南，移檄在所，调发生兔，刻其毛以为识。人有犯者罪至死。<br/><br/>　　§赋<br/><br/>　　【东晋王廙《兔赋》】曰皇大晋，祖宗重光，固坤厚以为基兮，廓乾维以为纲，方将朝服济江，传檄万国。反梓宫于旧茔兮，奉圣帝乎洛阳；建中兴之遐祚兮，与二仪乎比长。于是古之有德则纳瑞而永安，无德则不胜而为灾。赤乌降于周文兮，尚称曰休哉；桑谷生于殷庭兮，中宗克己以成仁；雊雉登夫鼎耳兮，武丁责躬而教纯。<br/><br/>　　○狐第十三<br/><br/>　　§叙事<br/><br/>　　《说文》曰：狐，妖兽也，鬼所乘也。有三德，其色中和，小前大后，死则首邱。从犬瓜声。《尔雅》曰：狸、狐、貒、貉，丑，其足蹯，其迹狃。《白虎通》曰：狐死首邱，不忘本也，明不忘危也。德至鸟兽，则九尾狐见者九，配得其所，子孙繁息也。于尾者，后当盛也。《春秋潜潭巴》曰：白狐至，国民利；不至下骄恣。《山海经》曰：武都之山，黑水出焉，其上有玄狐蓬尾。《郭氏玄中记》曰：千岁之狐为淫妇，百岁之狐为美女。《道士名山记》曰：狐者，先古之淫妇也。其名曰紫，紫化而为狐，故其怪多自称阿紫也。《抱朴子·玉策记》曰：狐及狸狼皆寿八百岁。满三百岁，暂变为人形。《诗义问》曰：狐之类，貉貒狸也。貉子曰貆，貆形状与貉类异，世人皆名貆。貉子似狸。《尔雅》曰：貈子貆，(其雌者名犭蕊。今江东呼貉为〈豸夬〉〈豸臾〉。)貒子獾。(貒，豚也。一名獾。)又曰：狸子〈豸隶〉。(今或呼狸为狐狸。)<br/><br/>　　§事对<br/><br/>　　【忌犬 首邱】刘敬叔《异苑》曰：胡道洽自云广陵人，好音乐医术之事。体有臊气，常以名香自防，惟忌猛犬。自审死日，诫弟子曰：“气绝便殡，勿令狗见我尸也。”死于山阳，敛毕觉棺空。即开看，不见尸体，时人咸谓狐也。《礼记》曰：古之人有言曰：狐死正首邱，仁也。《白虎通》曰：狐死首邱，不忘本也。<br/><br/>　　【持火 听冰】《管辂传》曰：夜有二小物如兽，手持火，以口吹之。书生举刀斫断腰，视之狐也，自此无火灾。郭缘生《述征记》曰：北风劲，河冰始合，要须狐行。云此物善听，听冰下无水声，然后过河。<br/><br/>　　【有三德 长百兽】许慎《说文》曰：狐，妖兽也，鬼所乘也。有三德，其色中和，小前大后。死则首邱。《战国策》曰：荆宣王问群臣曰：“吾闻北方之民畏昭奚恤，果诚何如？”江乙对曰：“虎求百兽而食之。得狐，狐曰：‘天帝令我长百兽。今子食我，是逆天帝命也。子以我不信，吾为子先行，子随我后，观百兽之见我而敢不走者乎？’虎以为然，遂与之行，兽见皆走。”<br/><br/>　　【应夏禹 瑞周文】赵晔《吴越春秋》曰：禹年三十未娶，行涂山，恐时暮失嗣，曰：“吾之娶也，必有应矣。”乃有白狐九尾而造于禹。禹曰：“白者，吾服也；九尾者，其证也。”于是涂山人歌曰：“绥绥白狐，九尾庞庞；成于家室，我都攸昌。”于是娶涂山女。郭璞《山海经图赞》曰：作瑞周文。<br/><br/>　　§赞<br/><br/>　　【晋郭璞《山海经图·九狐赞》】青邱奇兽，九尾之狐；有道翔见，出则衔书。作瑞周文，以摽灵符。<br/><br/>　　○鼠第十四<br/><br/>　　§叙事<br/><br/>　　《说文》曰：鼠，穴虫总名也。象形，凡鼠之属皆从鼠。《尔雅》曰：鼢鼠、(地中行。)。鼸鼠、(以颊裹藏食。)鼷鼠、(有螫毒者。)鼶鼠、鼬鼠、(今鼬似鼦，赤黄色，大尾，啖鼠。江东呼为鼪。)鼩鼠、(小〈鼠音〉鼩也。)〈鼠石〉鼠、(形大如鼠，头似兔，尾有毛，青黄色，好在田中食粟豆。关中呼为鼩鼠。)豹文鼮鼠、(文彩如豹。)〈鼠昊〉鼠。(似鼠而苍黑色，在树木上。)鼯鼠夷由。(状如小狐，似蝙蝠，肉翅，飞且乳。亦谓之飞生，音如人呼。)《说文》曰：鼢鼠，伯劳之所化也；〈鼠平〉鼠，令鼠者也。束晢《发蒙记》曰：西域有火鼠之布，东海有不灰之木。鱼豢《魏略》曰：大秦国有辟毒鼠。刘敬叔《异苑》曰：西城有鼠王国，鼠之大者如狗，中者如兔，小者如常鼠。头悉白。商估有经过其国者，不先祈祀，则啮人衣裳。《山海经》曰：丹熏之山，有兽焉，其状如鼠，而兔首麋耳，以其尾飞，名曰耳鼠。可御百毒。《郑氏玄中记》曰：百岁之鼠，化为蝙蝠。《晋太康地记》曰：鸟鼠山在陇西首阳县，鼠尾短如家鼠。穴入三四尺，鼠在内，鸟在外。邓德明《南康记》曰：南康英山石室，有金鼠，时见百怪。占书曰：鼠咋人衣领，有福之，吉。《本草》曰：鼹鼠，世中一名隐鼠，形如鼠而无尾，黑色长鼻。《庄子》曰：鼹鼠饮河，不过满腹。<br/><br/>　　§事对<br/><br/>　　【食火 饮泉】《尔雅》曰：鼯鼠夷由。郭璞注曰：状如小狐，食烟火，能从高赴下，不能从下上高。沈怀远《南越志》：〈齿亢〉鼠似鼹鼠,常洞地穴,饮泉噬竹。<br/><br/>　　【衔炷 啮鞍】释法显《佛游本记》曰：祗园精舍，烧香续明，日月不绝。鼠衔炷烧幡盖，遂及精舍都尽。《魏志》曰：邓哀王冲，字苍舒。时军国多事，用刑严重。太祖马鞍在库，而为鼠所啮，报太祖。笑曰：“儿衣在侧尚啮，况马鞍悬于柱乎。”<br/><br/>　　【玉星 金室】《春秋运斗枢》曰：玉衡星散而为鼠。邓德明《南康记》曰：南康山石室，号金堂。内金色，有金鼠时见也。<br/><br/>　　【尾白 毛苍】郭璞《洞林》曰：宣城郡有隐鼠，大如牛，形似鼠。象脚，脚有三甲，皆如驴蹄。身赤色，胸前尾上白。《异物志》曰：鼠母，头脚似鼠，毛苍口锐，大如水牛，而畏狗。水田时有外灾，起于鼠。<br/><br/>　　【盗肉 捧珠】《史记》：张汤，杜陵人，其父为长安丞。汤守舍，还而鼠盗肉。其父怒笞汤，汤掘鼠窟，得鼠及余肉，劾鼠掠治。刘敬叔《异苑》曰：景平中，东阳大水。永康蔡喜夫避住南垄，夜有大鼠，浮水而来，伏喜夫奴床角。奴愍而不犯，每以饭与水。水势既退，喜夫既得反故居。鼠以前脚捧青绢纸，裹三斤许珠，著奴床前，啾啾状如欲语也。<br/><br/>　　【有皮 无骨】《毛诗》曰：相鼠，刺无礼也。相鼠有皮，人而无仪；人而无仪，不死何为。干宝《搜神记》曰：晋太康中，会稽郡彭蜞及蟹皆化为老鼠，大食稻，为灾。始成者有肉而无骨。<br/><br/>　　【腹白 背苍】《广志》曰：白猿鼠，长尾白腹，善登缘，与鼠小异者也。郭璞曰：状如小狐，似蝙蝠。肉足短尾，头胁毛紫，背上苍文，腹下黄，喙领杂白也。<br/><br/>　　【爪长 尾短】《尔雅》曰：鼯鼠夷由。郭璞注曰：状如小狐，脚短爪长。《广志》曰：鼢鼠深目短尾。<br/><br/>　　【食鸟 毁牛】《尔雅》曰：鼹鼠。郭璞注曰：江东呼鼹鼠者，似鼠，大而食鸟，在树木上也。魏文帝《与王朗书》曰：早虱虽细，困于安寝；鼷鼠虽微，犹毁郊牛。<br/><br/>　　【尾飞 背腾】《山海经》曰：丹熏之山，有兽焉，其状如鼠，而兔头麋耳，其音如嗥犬。以尾飞，名曰耳鼠。郭璞《山海经图·飞鼠赞》曰：或以尾翔，或以髯凌；飞鸣鼓翰，倏然背腾。固无常所，唯神所凭。<br/><br/>　　【肉万斤 寿三百】东方朔《神异记》曰：北方曾冰磎，鼠在冰下出焉。其状如鼠，肉重万斤。《抱朴子·玉策记》称：鼠三百岁，满者则色白，善凭人而卜，名曰仲。能知一年中吉凶及千里外事也。<br/><br/>　　【见东宫 获北苑】《晋起居注》曰：元康元年五月，白鼠一见东宫。《后魏书》曰：永兴三年春，于北苑获白鼠。寻死，剖之，腹中三子尽白。<br/><br/>　　§赋<br/><br/>　　【后魏卢元明《剧鼠赋》】跖实排虚，巢居穴处，惟饮噬于山泽，悉潜伏于林蓹。故寝庙有处，茂草别所，矧乃微虫，乖群异侣；干纪而进，于情难许。《尔雅》所载，厥类多种详其容质，并不足重。或处野而隔阴山，或同穴而邻嶓家；或饮河以求饱腹，或噏烟而游森耸。然今者之所论，出于人家之壁孔。嗟乎在物，最为可贱。毛骨莫充于玩赏，脂肉不登于俎膳，故淮南轻举，遂呕肠而莫追；东阿体拘，徒称仙而被谴，其为状也。惨惔咀吁，睢离睒睗，须似麦穗半垂，眼如豆角中劈；耳类槐叶初生，尾若杯酒余沥。乃有老者，羸〈骨贵〉疥癞，偏多奸计，众中无敌。托社忌器，妙解自惜；深藏厚闭，巧能推觅。或寻绳而下，或自地高掷；登机缘〈木匮〉，荡扉动帟，忄刃忄刃终朝，轰轰竟夕。是以诗人为辞，实云其硕；盗干汤之珍俎，倾留髡之香泽。伤绣领之斜制，毁罗衣之重袭；曹舒由是献规，张汤为之被谪。亦有闲居之士，倦游之客，绝庆吊以养真素，摈左右而寻诗易。庭院肃清，房栊虚寂；尔乃群鼠乘间，东西撺掷。或床上捋髭，或户间出额；貌甚舒暇，情无畏惕。又领其党与，欣欣奕奕；欹覆箱奁，腾践茵席。共相侮慢，特无宜适。嗟天壤之含弘，产此物其何益？<br/><br/>　　○猴第十五<br/><br/>　　§叙事<br/><br/>　　《毛诗·草虫经》曰：猱，猕猴也，楚人谓之沐猴。老者为獑猢。獑猢骏捷也，其鸣噭噭而悲。《抱朴子·玉策记》曰：山中申日称人君猴也。猴寿八百岁。《繁露》曰：蝯似猴，大而黑，长前臂，寿八百，好引其气也。周索氏《孝子传》曰：蝯，寓属也。或黄黑通臂，轻巢善缘，能于空轮转，好吟。雌为人所得，终不徒生。《尔雅》曰：累猴似猴，南海人名为累猴也。玃似犬，母猴也。色苍黑，持人，好顾盼也。玃父善顾，狒狒如人，被发迅走，食人，威夷长脊而泥。蜼仰鼻而长尾。(蜼似猕猴而大，苍黑色，尾长数尺，似獭。尾末有歧，鼻露上向，雨则自悬于树，以尾塞鼻。)又曰：豽无前足。狙，玃属也。犭豦如豹而形似猕猴，多须奋迅，其头能举石以摘于人也。又曰：蒙颂似猴而小，紫黑色，可畜以捕鼠，胜猫。《说文》曰：{壳犬}，类犬，腰以上黄，腰以下黑，食母猴。《吴录·地理志》曰：果然，蝯豽之类也。色青赤有文，居树上。《说文》曰：狒狒，人身反踵，自笑则上唇掩其目。一名枭羊，如麂，善登木。刘欣《广州记》曰：猦母似蝯而无尾，见人若惭，屈颈扣头，打杀得风还活。《括地图》曰：猩猩，人面豕身，知人名也。<br/><br/>　　§事对<br/><br/>　　【抱梁 升木】袁淑《俳谐集·常山王九命文》曰：及至图身失所，羁靮人间，驯缨服制，惟意所牵。登楹而遨，抱梁而眠，拾摭遗余，恣口所便。《毛诗》曰：无教猱升木。毛苌注曰：猱，猿属也。孙炎注《尔雅》曰：猱，母猴也。<br/><br/>　　【丹唇 赤足】傅玄《猿猴赋》曰：戴以赤帻，袜以朱巾，装其面，丹其唇，扬眉蹙额，若愁若嗔。江乘《地记》曰：摄山有山猿，赤足。或见，涉冬积雪，辄有一行迹。<br/><br/>　　【骑牛 服鼠】郭颁《魏晋世语》曰：司马宣王辟周泰为新城太守，钟毓谓泰曰：“君释褐登宰府，乞儿乘小车，一何駃。”泰曰：“君明公之子，少有文彩，故守吏职。猕猴乘土牛，一何迟。”众宾悦服。王充《论衡》曰：蚊虻之力，不如牛马，牛马困于蚊虻者，势也。鹿之角足以触犬，猴之手足以搏鼠，然而鹿制于犬，猴服于鼠，爪不利也。<br/><br/>　　【虫质 兽身】谯子《法训》曰：人之所以贵者，以其礼节也。人而无礼，其猕猴乎？虽人象而虫质也。阮籍《猕猴赋》曰：体多似而匪类，貌乖殊而不纯；外察慧而无度兮，故人面而兽身。<br/><br/>　　§赋<br/><br/>　　【后汉王延寿《王孙赋》】原天地之造化，实神伟之屈奇；道玄微以密妙，信无物而弗为。有王孙之狡兽，形陋观而丑仪，颜状类乎老公，躯体似乎小儿眼睚〈目禺〉以眩恤，视〈目戢〉睫以〈目夬〉睳；突高目而曲额，〈目睘〉〈目臭〉历而隳离。鼻〈鼻圭〉〈骨句〉以〈鼻及〉〈鼻夹〉，耳聿役以适知；口嗛〈目冉〉以〈齿佥〉齺，唇〈南皮〉〈口�〉以〈月皮〉礻皃。齿崖崖以齴々，嚼〈口任〉〈口染〉而嗫唲；储粮食于两颊，稍委输于胃脾。踡菟蹲而狗踞，声历鹿而喔咿。或嗝嗝而々，又嘀嗅其若啼；姿僣傔而惣赣，豁盱阋以顼〈酉益〉。胎腕朡而〈目觅〉赐，盶〈目然〉愞而踧{此及}；生深山之茂林，处崭岩之嵚崎。性犭票猜之犭番疾，态峰出而横施；缘百仞之高木，攀窈袅之长枝。背牢落之峻壑，临不测之幽溪；寻柯条以宛转，或捉腐而登危。若将颓而复著，纷嬴绌以陆离。或群跳而电透，或瓜悬而瓠垂；上触手而拏攫，下对足而登跂。至攀揽以狂接，覆缩臂而电赴；时辽落以萧索，乍睥睨以容与。或蹂趹决以践游，又咨啖而攒聚；扶嵚崟以扌陈陈椽，蹑危臬而腾舞。忽涌逸而轻迅，羌难得而覼缕，同甘苦于人类，好哺糟而啜醨。乃设酒于其侧，竟争饮而&#11978;肙驰；顼陋〈酉句〉以迷醉，蒙眠睡而无知。暂拿鬃以纟契缚，遂缨络以縻羁；归锁系于庭厩，观者吸咽而忘疲。<br/><br/>　　§诗<br/><br/>　　【陈萧铨《夜猿啼诗》】桂月影才通，猿啼逈入风；隔岩还啸侣，临潭自响空。挂藤疑取饮，吟枝似避弓；别有三声泪，沾裳竟不穷。<br/><br/>　　(以下严陆宋本异文)<br/><br/>　　《周书》曰：渠溲犬者，露犬也。能飞，食虎豹。《广雅》曰：殷虞、晋獒、楚茹黄、韩卢、宋鹊，并犬属。《广志》曰：狗有悬蹄尾之号。《山海经》曰：阴山有兽焉，其状如狸，白首，其名天狗。又曰：蜪犬如犬，青色，食人自头始。又曰：金门之山有赤犬，名曰天犬，下则有兵。《杂五行书》曰：白犬虎文，畜之可致万石。黑犬白耳，畜之令富贵。黑犬白足，宜子孙。白犬黄头，家大吉。黄犬白尾，代有衣冠。黄犬白足，利人。《汉书》：高祖曰：“诸公知猎乎？为人逐兽者，狗也；指踪示兽者，人也。”《史记》曰：跖犬吠尧，尧非不仁，吠非其主。《西京杂记》曰：茂陵年少李亭，好驰骏狗逐兽；或以鹰鹞□兔，皆以为佳名。狗则有修毫、厘腱、白望、有曹之名。<br/><br/>　　§事对<br/><br/>　　【兑象 斗精】《易》曰：兑为狗。宋均曰：狗，斗星之所生也。<br/><br/>　　【卢令 旅獒】《毛诗·国风》曰：卢令令，其人美且仁；卢重环，其人美且鬈。《尚书》曰：西旅献獒，太保乃作旅獒。<br/><br/>　　【青骹 黄仓】《西京杂记》曰：杨万年猎狗名青骹，直百金。《陈书》曰：张彪败后，与妻杨氏去，唯所养一犬黄仓在前后，未尝离。<br/><br/>　　【乌龙 赤虎】《搜神记》曰：会稽民张然养一狗甚快，名乌龙。《三国典略》曰：齐高纬以伏斯狗为赤虎。<br/><br/>　　【吠形 见首】《潜夫论》曰：一犬吠形，百犬吠声。《吕氏春秋》曰：饥马盈厩，叹然未见刍也；饥狗盈宫，叹然未见首也。见首与刍，动则不可禁。<br/><br/>　　【悬蹄 巨口】《说文》曰：犬，狗之有悬蹄者也。又曰：狡，少狗也。匈奴有胶犬，巨口而黑身。<br/><br/>　　【逐麋 搏兔】《史记》曰：逐麋之犬不顾兔。范睢说秦昭王曰：“夫以秦而治诸侯，譬如纵韩卢而搏蹇兔也。”<br/><br/>　　【狺狺 嘊々】《楚词》曰：猛犬狺狺而迎吠兮，关梁闭而不通。《管子》曰：管仲将死，谓桓公曰：“有吠嘊々，旦夕，欲噬我股而不死也，君必去之。”言易牙竖貂必为乱也。<br/><br/>　　【黄耳 白苍】《述异记》曰：陆机少时好猎。在吴，豪客献快犬，名黄耳。机后仕洛，戏语犬曰：“我家绝无书，汝能驰往否？”犬摇尾作声应之。机为书，盛以竹筒，系之犬颈。犬疾走向吴，其作答内竹筒内，仍驰还洛。郭缘生《述征记》曰：古徐国宫人娠而生卵，弃之水滨。有犬名白苍，衔而归。俄而成人，遂为徐嗣君。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-998-9601.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-998-9603.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-998.html" action-type="chapterComment" class="comment"><i></i>初学记章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

