<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百五十八　地部二_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百五十八　地部二全文,虞世南作品" />
<meta name="description" content="北堂书钞原文阅读,●北堂书钞卷第一百五十八　地部二全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9764.html";
var nextpage="novel-read-999-9766.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百五十八　地部二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9764.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百五十八　地部二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 23:04:35<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註穴篇十三<br/><br/>　　○穴篇十三<br/><br/>　　■〈止帚〉藏曰乾者积石风穴之琴亭之者弗亭终身不瘳「○今案陈本脱俞本及玉函山房辑本归藏脱亭之以下又案旧钞此篇凡二百三十一条俞本穴门单载书亦脱一百廿二条陈本此篇寥寥与旧钞略同者四十二条共脱一百八十九条即此一篇足知孙本无可方驾者」<br/><br/>　　周易需於血出自穴王弼云凡称血者阴阳相伤者也阴阳相近而不相得阳欲进而阴塞之则相害也穴者阴之路也处坎之始穴居也「○今案陈本删近本王弼注穴居也作居穴者也餘同俞本得上脱相字阳欲误欲阳塞误寒」<br/><br/>　　周易曰上古穴居而野处后世圣人易之以宫室上栋下宇以待风雨盖取诸大壮康伯曰宫室壮大於穴居故制為宫室取诸大壮「○严氏校改定韩康伯三字今案陈俞本脱近本韩注同本钞韩康伯三字原与下条焦贡易林四字互易故也」焦贡易林曰秋蛇同穴不失其节夫人姜氏自齐覆入「○严氏校云豫之兑临之损作向穴作复入兑之巽作见穴作复入今案与津逮本同俞本覆作复餘同陈本脱下二句」<br/><br/>　　尚书帝命验曰季秋之月甲子赤爵衔丹书止於昌户民踰山穿穴老幼相扶归者八十万户紂怒曰明天我曰也郑玄曰明天我為君如曰昭昭在上无亡时也西伯区区穴小貌鼠喻為害微「○今案陈本脱俞本无紂怒以下餘同玉函山房辑本帝命验与俞本同史记周本纪正义引季秋十五字」<br/><br/>　　毛诗曰惟此奄息百夫之特临其穴惴惴其慄彼苍者天歼我良人郑曰穴谓冢壙「○今案见秦风黄鸟俞本同」毛诗曰穀则异室死则同穴「○今案见王风大车俞本同」<br/><br/>　　又曰我来自东零雨其濛鸛鸣於垤妇叹於室毛长曰将阴雨穴处者先知之鸛好水将雨长鸣而喜「○今案幽风东山传长鸣上无将雨二字陈本亦然俞本水下无将字」<br/><br/>　　又云绵绵瓜跌民之初生自土沮漆古公亶甫陶复陶穴未有家室「○今案俞本脱陈本只有陶复二字诗大雅緜之篇甫作父释文云父本亦作甫」<br/><br/>　　大戴礼云鶽以山為卑而增巢其上鱼鳖黿鼉以泉為浅而窟穴其中所以得者饵也是故君子苟母以利害义则辱何由至哉「○今案陈俞本脱孔巽轩补注本大戴礼鶽上有鹰字增作曾泉作渊窟作蹷补注云曾大典作增本钞渊改泉唐钞改避高祖讳也」记云北方曰狄衣羽毛穴居有不粒食者矣「○今案见王制陈俞本同」春秋命厤序曰合离绝世民始穴处衣皮毛「○今案俞本同玉函山房辑本收入春秋保乾图而命厤序无之何耶」<br/><br/>　　春秋佐助期云穴藏而先知雨阴曀未集鱼已噞巢居知风树木未摇鸟已翔「○今案俞本鸟作鴇陈本脱玉函山房辑本收入春秋汉含孳而所辅佐助期无之何耶」<br/><br/>　　尔雅曰山有穴曰岫郭璞曰谓巖也「○今案俞本同考释山郭注巖下有穴字」慎说文曰穴土室也「○今案见说文穴部」顾顗之啟蒙记曰潜穴洞於波下「○今案俞本及玉函山房辑本顗作凯本钞石篇引作愷」太湖震泽中有象山山有洞穴通洞庭傍入地底俗呼為地脉也「○今案此条失书名陈俞本全脱考本钞下文引周处风土记一段文与此十同八九惟象作包」<br/><br/>　　史记云燕攻齐唯即墨不下田单乃收城中得千餘牛為絳繒衣画以五采龙文束兵刃其角而灌脂束苇於尾烧其端凿城数十穴夜纵牛壮士五千人随其后苇热怒而奔燕军燕军大骇而败走「○今案史记田单传苇热作牛尾热餘同陈本已照改」史记曰太史公登会稽探禹穴「○今案史记太史公自序登作上陈本改注汉书」<br/><br/>　　史记云寡妇清其先得丹穴而擅其利数世家财不营奉秦皇帝以為贞妇為筑女怀清臺「○今案史记货殖传数世七字作数世家亦不訾用财自卫餘同窃疑旧钞营字是訾字之讹奉字乃沿下文秦字而衍」<br/><br/>　　帝王世说曰天地开闢有天皇氏地皇氏人皇氏或冬穴夏巢或食鸟兽之肉「○今案陈俞本同」<br/><br/>　　东观记曰刘茂為郡门下掾赤眉攻太原茂负太守孙福踰墙出藏地西门下空穴中担穀给福及妻子百餘日福表為议郎「○今案聚珍本东观记地作域俞本及姚辑本原钞同」<br/><br/>　　谢承后汉书曰李敬迁赵国相其奴僕常於舍内鼠空穴中得丝臂珠及璫悬珥相即出阁问主簿白言前相后夫人诸侯女也昔亡珠璣不知处所疑子妇窃之去妇杀婢即遣吏送珠付前相相惭乃还去妇「○严氏校门？君改阁今案俞本无阁字乃上无相二字餘同陈本鼠下无空字丝臂珠作珠璧无悬相连三字惭上脱一相字餘同类聚八十四引脱国字其僕字舍内字空字丝臂字及悬字即出阁字付误竹姚辑汪辑本谢书李敬传丝作繫无阁字餘与原钞悉同惟姚本亦脱相惭二字耳」<br/><br/>　　袁山松后汉书曰尚书卢植将终勑其子彄以褌葬以土穴其子从之「○今案姚辑本汪辑本袁书及俞本同」<br/><br/>　　范后汉书曰光武郭皇后父昌生后及子况况迁大鸿臚赏赐金钱縑帛丰盛莫比京师号况家為金穴「○今案见范书郭皇后纪陈本脱父昌七字况上补兄字」<br/><br/>　　又曰臺佟隐於武安山凿穴為居林乐自业「○严氏校旁勒林字今案陈本脱俞本删林乐句考范书逸民传林乐作採药业作给」<br/><br/>　　又曰高句驪国东有大穴号穟穴以十月国中大会迎稼神而祭之「○今案陈本脱句字月下有终字餘同俞本句驪改作丽字会上脱大字餘同考范书东夷传穟穴作穟神无国中四字稼神二字」<br/><br/>　　又曰挹娄古肃慎国也在夫餘百里滨东海常為穴居以深「○今案陈本脱俞本夫作扶百作北东作大无以深二字考范书东夷传百里二字作东北千餘里滨东海作大海深下有為贵二字」<br/><br/>　　相氏郑氏皆出於武落钟离山其山有赤黑二穴巴氏之子生於赤穴四姓之子皆生黑穴五姓皆争為廩君共以剑刺穴居还剑著者以為廩居「○严氏校旁勒居还剑三字今案此条亦见范书考卷一百十六南蛮传共以十四字作乃共掷剑於石穴约能中者奉以為君陈本已照改」<br/><br/>　　魏志文帝詔收鲍勋付廷尉而三官依律罚金帝怒收三官已下付刺奸当令十鼠同穴遂诛勋「○今案魏志十二鲍勋传奸作姦餘同俞本诛下脱勋字」<br/><br/>　　张勃吴录云湘东新平县有龙穴中有黑土天旱民共遏水渍此穴輒雨常以此请雨「○今案陈俞本脱初学记卷七万花谷后集卷一引吴录脱中有句常以句」<br/><br/>　　王隐晋书云陈頵在建兴二年制板為录事参军掾属多设解故頵弹之曰百寻之屋突直而烟焚千里之隄螻蚁之穴败古人防小以全大慎微以杜萌「○今案俞本删在建至弹之廿一字螻蚁句作螻穴而穿败餘同考今晋书陈頵传烟焚作焚燎螻蚁句作蚁垤而穿败严辑陈頵集据今晋书又夹注云书钞作穴败引在穴篇则穴字不误也陈本改注今晋书乃嫌与穴篇不符又改垤為穴益非矣」<br/><br/>　　臧荣绪晋书曰王祥后母朱氏不慈而祥愈恭思鱼于时盛寒河海坚冰旦旦冒厉于崖伺鱼一朝忽冰开小穴有双鲤俱出祥取以奉母「○今案俞本脱初学记卷七引臧晋书无不慈六字思下有生字旦旦作朝朝崖作涯俱作踊无祥取句餘同陈本亦有窜改」臧晋书曰都城千稚狐之所穴王社稷洁鼠之所窟「○今案陈本全脱俞本脱下二句」三十国春秋曰京兆刘弘挟左道於天栈第五山燃灯悬镜于山穴中以為光明「○今案陈俞本同」<br/><br/>　　沈约宋书曰桓玄之国在荆州诣刺史殷仲堪行至鸖穴见一老翁駈青牛形色瓌异玄即以所乘马易取乘至灵溪骏驶非常因息饮牛牛径入江水不出玄遣人覘守经日所见「○今案俞本脱近本宋书三十四五行志及陈本□作鹤驶作駃又近本宋书翁作公马误牛灵溪作零陵涇溪息下有驾字餘同又陈本在作过无诣刺六字瓌误壤」<br/><br/>　　又曰元徽中暨阳女人於黄中山穴中得二卵如石剖视有人形「○王石华校下一中字今案近本宋书三十四亦只作黄山无中字俞本与原钞同陈本卯误卵剖作割」<br/><br/>　　车频秦书曰王嘉字子年在东阳谷凿岸□穴而居之诸有从其学者人各一穴遂至数百穴「○严氏校以本钞频秦二字误窜入王嘉下特移正今案陈俞本脱此条近本书王嘉传略同」凉州记云吕光太安二年春正月大风折木从申至辰遣中郎房晷至昌祀风穴「○严氏校郎中改中郎今案陈俞本脱汪辑本后凉录亦同木钞房字窜下崔鸿下」崔鸿南燕录曰慕容德时铜官令王瓚得古铜钟四枚於山穴献之列於太极殿前赐瓚爵关外侯「○今案汪辑本南燕录一外作内又注云一作外餘同陈本脱铜官令三字外亦作内」<br/><br/>　　崔鸿北燕录曰穴？犮国其人穴居多猪羊少马牛夏衣鱼皮冬衣猪毛至於渔猎常持翳草自鄣令人不见俗无尊卑之别寒则入穴聚「○今案俞本脱陈本删冬猪毛三字及渔猎三句餘同汪辑本北燕录一穴？犮作穴翳作药餘同广州宋秀升校云药草得即蝉翳草乎其说与旧钞令」<br/><br/>　　崔鸿蜀录曰西山范长生巖居穴处求道养志李雄欲迎致以為君长「○今案俞本脱陈本删欲字致字御览一百二十三引蜀录道误遵致以五字作立君餘同」<br/><br/>　　崔鸿北凉录曰沮渠蒙逊曰乞伏莫末频年失信终日言笑要当一举勦其巢穴军次沃干岭枹罕城中饥死大半「○王石华校流改沮又此下旧钞有崔鸿蜀录曰西山范生已具上十三字系沿上条误入严校已删正今案陈俞本脱汪辑本北凉录莫作暮餘同莫即古暮字也」<br/><br/>　　王子年拾遗记曰昔伯禹随山浚川起自积石凿龙门至一空穴禹初入穴之时孔方七尺积入幽闇不可复行禹乃负火而入有黑蛇长十丈头有角衔夜明之珠以导於禹禹乃昼夜并行计可三十餘里魑魅莫逢穴亦积广乃至一室里有人身如蛇鳞坐于石上禹与言焉说日月初明之时又言今之世洪波冠天起而天火灼石土皆焦谓尧汤之世是也能匡矣「○今案俞本脱积石以上及禹初五句又角上有一字与言焉作因与语餘同近刻王謨校本拾遗记於负火之后谓有兽如豕及青犬与旧钞言黑蛇异室里有人近本谓一神蛇身人面此外与言之事亦异陈本已尽据近本窜易益见古本之可贵矣世作世是唐钞避太宗讳」<br/><br/>　　魏文名臣奏曰尚书令陈矫僕射卫臻言往有贼亮缩藏窟穴犹有怖惧而频岁三出鸣鼓边垂犹此言之贼未可忽「○今案陈俞本脱」<br/><br/>　　孙资别传曰魏文帝欲并吞孙资諫曰昔武皇帝征南郑取张鲁阳平之役危而无济又复自往拔出夏侯渊军数言南郑為天狱斜谷道為五百里石穴耳言其深险「○严氏校以旧钞危误色济误濬皆巳旁勒今案魏志卷十四裴注引孙资别传无复字餘同」<br/><br/>　　习凿齿襄阳耆旧记曰庞德公襄阳人也居涧水上至老不入襄阳城镇南将军刘表数延之谓曰夫保全一身孰若共保全天下庞公笑曰鸿鵠巢於高林之上暮而得所栖■〈鱼元〉鱣穴於深泉之下夕而得所宿夫趣舍行止亦人之巢穴也但各得其栖宿而巳天下非所能保也「○今案心斋十种本襄阳耆旧记无居涧十五字刘表上有荆州牧三字■〈鱼元〉鱣作龟鼉餘同俞本只存鸿鴶七句但作且餘同陈本多窜改」<br/><br/>　　列仙传曰刊子者自言蜀人好牧犬犬走入山刊子随入十餘宿行度数百里上出山头上有殿屋居府青松树仙人甚严刊宿往来百餘年遂上山蜀人立祠於穴孔穴也「○今案此条有脱误陈俞本并删」列仙传曰西王母者神人面蓬髮载胜虎爪豹尾善啸穴居名王母在崑崙山「○今案俞本同陈本脱亦见御览六百六十一引集仙录」<br/><br/>　　魏文帝列异传曰正始中中山王周南為襄邑长有鼠穴出语曰周南尔某日死周南不应鼠还穴后至期更冠幘絳衣出语曰周南汝日中当死又不应鼠缓入穴须臾出语曰向日适欲中鼠入复出出复入转更数语如前语曰适中鼠曰周南汝不应我复何道言颠蹶而死即失衣冠取视？如常鼠「○今案陈本俞本汉书类聚九十五引列异传脱鼠还四字鼠缓十四字及出复九字我上衍一死字餘同」<br/><br/>　　干宝搜神记曰空桑之地今名為孔竇在鲁南山之穴外有双石如桓楹起立高数丈鲁人？？丘敬世祭祠穴中无水每当祭时洒洒以告輒有清泉自石间出足以周事既已泉亦止其验至今在焉「○今案陈本脱俞本及学津讨原本搜神记竇俱误宝又俞本事既作溉溉无其验句餘同又学津本？？丘敬世作絃歌今在作今存餘同旧钞世改世详本卷上敬字缺笔则宋钞避翼祖讳也」<br/><br/>　　又曰表剑者羌豪也秦时拘执為奴隶后得亡去秦追之急迫藏於穴中秦人焚之有景象如虎為蔽父故得不死诸羌神之推以為豪其后种落炽盛续也「○今案陈本脱俞本表作爰追上有人字象作相為蔽父作来為蔽又删种落句餘同」<br/><br/>　　续搜神记曰长沙醴陵县有小水一处名梅花泉有二人乘舡取樵见崖下土穴中水流出有新斫木片逐水流上有深山有人迹樵人异之相谓曰可试入水中看何由尔一人便以笠自鄣入穴裁容人行数十步便开明朗然不异世上「○今案俞本人迹上删有子餘同陈本及御览五十四引续搜神记脱一处名梅花泉六字及有深山字樵人字餘同」<br/><br/>　　祖台之志恠曰汉武帝与近臣宴会于未央殿忽闻人语云老臣冒死自陈乃见屋梁上有一老翁长八九寸拄杖僂步篤老之极缘柱而下放杖稽首嘿而不言因仰首视殿屋俯指帝脚忽然不见东方朔曰其名藻居兼水木之精春巢幽林冬潜深河今造宫室斩伐其居故来诉於帝曰仰视殿屋殿名未央诉陛下方侵其居宅未央也俯指陛下脚者足也愿陛下宫殿足於此不愿更造也上為之息宫寝之役居少时帝亲幸河都闻水底有絃歌之声又有善芥须臾前梁上老翁及年少数人絳衣素带缨佩乘藻甚為鲜丽凌波而出衣不沾儒帝问曰闻水底奏乐声為君耶老翁对曰老臣前昧死归诉幸蒙陛下天地之施即止息斧斤得全其居宅不胜嘉欢故私相庆乐耳献帝一紫螺壳状如牛脂帝曰朕闇无以识君东方生知耳君可思以吴口貽之老翁乃顾命取洞穴之宝一人即受命下汲泉底倐忽还到奉大珠径寸明耀绝世帝甚翫焉问朔何以识此珠為洞穴之宝朔曰河底有洞穴之宝帝以五千万钱赐朔取其珠「○严氏校以旧钞示夬误朱史奉误夫又都字善芥字皆用旁勒今案陈俞本俱删此条考　　　钦定图书集成山川典二百八卷引述异记河都作瓠子河又有善六字作置肴膳芬芳於帝前餘同」<br/><br/>　　山海经曰熊山有穴曰熊穴恒出神人是穴冬啟乃必有兵「○今案经训堂本中山经及本钞论兵篇引同陈俞本有增窜」<br/><br/>　　又云郭璞东海外大壑讚曰雁益洞穴映昏龙烛爰有大壑号曰底谷「○今案陈俞本百三家本皆脱」山海郭璞鸞鸟讚曰鷥？女翔凤出丹穴拊翼相和以应圣哲「○今案百三家本郭集同」括地图曰神丘有穴光照千里「○今案御览八百六十九万花谷续集卷八引括地图穴上有火字」<br/><br/>　　东方朔十洲记云东方朔去臣有沙及今固流六天西薄寒穴之野日月所不建星所不兴「○严氏校於去有沙固建兴六字皆旁点今案陈俞本皆脱此条考　　　钦定图书集成神异典三百十四引十洲记云作云有沙作自少固作周建作逮兴作与餘同」<br/><br/>　　郭氏玄中记云伊俗与唐吾同俗民穴居去玉门一万里「○今案陈本脱俞本及玉函山房辑本玄中记同」又云飞路之民地寒穴居食木根「○今案陈俞本脱」<br/><br/>　　又云彭城北有黄池穴如洞室北通黄屋山「○今案白帖引元中记同陈俞本脱」又云丁容之民地寒穴居食禽鼠之肉民号為名裘「○今案陈俞本脱」<br/><br/>　　水经酈元注曰汲县菀水上承泣水於元甫城西北又东南流厯五军东北得旧石故五水分流世号五穴口今惟分為二水一水西注泣水谓之天井沟一水东分為蓼沟入白祠陂「○严氏校於旧钞竇字惟分字祠字皆密圈其旁盖示古本之可贵也今案陈俞本脱考赵一清本酈注水经泣水篇无汲县二字竇作逗惟分作惟通并祠作祀餘同」<br/><br/>　　又云□谷内西洪边有一洞深数丈去里千餘仞俗谓之圣人窟「○今案赵本水经卷九洹水注附录书钞引水经注谷上有华字里作地餘同又云今本水经注无之陈本里亦作地餘同」<br/><br/>　　又云易水东经孔山北下有钟乳穴穴出佳乳採者搆火寻沙入穴里许中眾穴奇分令出入者疑迷不知所趣每於疑路必有厯记反者乃寻孔以自达矣上又有大孔豁达洞开故以孔山為名「○今案陈本脱俞本寻沙七字作寻入沙穴中反作返无上又以下三句餘同赵一清校本酈注水经易水篇经作径反作返餘与旧钞合」<br/><br/>　　又云大房岭之东北洞开阔地一丈四尺入穴转更崇深穴内有水耆旧传言昔有沙门释慧珍尝搆火寻其旁水穴三里有餘日方还又不测深穷深其水夏冷冬温春秋有白鱼出穴数百餘人有採捕食者美称常味盖亦丙穴嘉鱼之属「○今案陈俞本脱考赵本水经卷十二圣水注阔地一丈四尺作高广四五丈慧珍作惠弥其旁水穴作旁人水穴出入下有水字数百餘作数日而返称作珍属作流类餘同」<br/><br/>　　郭缘生述征记曰泉坞际河下鱼有穴春夏輒有大黄泉鱼溢川泝河而上下时以仲夏至洛正都居民捕之也河中自非此时无鱼乃云洞穴通洪未详「○今案陈俞本脱」<br/><br/>　　又曰金乡县有焦氏山穴中谓之■〈土遂〉口遭乱则民庶逃难於此穴也「○今案俞本同陈本焦上有字在山下无中谓五字民庶二字在遭字上餘同」<br/><br/>　　伏滔北征记曰姑熟有九井山有穴与九江通「○今案御览五十四引北征记井上无九字作有九穴与九作穴与餘同陈俞本俱脱」<br/><br/>　　山谦之丹阳记云大庙湾深傍有龙穴洞出白石山「○今案陈俞本脱」白裒鲁国记曰口吴反之下便得隐穴傍入三里穹隆蒙密傅说所瓚身武丁之所墓「○今案白裒当作田褎餘亦有误陈俞本脱」<br/><br/>　　习凿齿襄阳记曰中庐西山有一地道汉时有数百匹马出其中今名马穴人於此得马频宿遂名骑亭三国时陆逊攻襄阳於此穴得数十疋马逊载还建业蜀使往有五部兵家在滇池者识其马色云是其父所乘对之流涕「○今案御览八百九十七引襄阳记西山作山西百匹误匹白无人於此十三字载误战脱往字在字其父作亡父餘同陈俞本脱」<br/><br/>　　吴郡缘海四县记曰海虞县有穿山下有洞穴高广十餘丈昔在海中行侣举帆从空中过「○今案御览七百七十一引缘海四县记穴误空高下有十丈二字餘同」<br/><br/>　　顾啟期娄地记云娄江有马鞍山南面有石穴高丈餘容十数人恒津液流天将雨有云群行从南来映山山亦出云应之与同北就虞山即大雨矣「○今案俞本脱流字行下再有行字餘同陈本啟期作愷之又脱娄地记三字桓津四字群行字映山字及与同六字考顾愷之是作啟蒙记与娄地记迥异陈本既臆改书钞而玉函山房辑佚书遂收此入啟蒙记又娄江误娄仁误而益误矣又考御览四十六引山谦之南徐州记亦有南面以下一字俱同惟北作比娄江六字财作剡县有三白山六字耳」<br/><br/>　　顾啟期娄地记曰太湖东边别小山名洞庭其山有三穴东头北面一穴不容人西南面一穴亦然有清泉流出西北一穴人傴僂得入耳穴里如一问堂屋上高丈餘恒津液流润四壁石色青白皆有柱似人功南壁开处侧肩得入有潜门二道北通瑯琊东武县南通长沙巴陵湖时吴大帝使人入二十餘里而反云上闻波浪声有大蝙蝠如鸟拂煞人持火穴中高处欲照不见巔有鹅管石钟乳著巔仰如县洞中穴有风气如在外也惟冬天冰寒可得入春秋则不得也不斋戒请祷不可轻入也「○今案俞本脱陈本脱三之二考御览五十四引娄地记无边别二字皆有柱六字及著巔十九字不斋十字又液下脱流字门作行北通误北道南通作西通入二作行三陂误有管下无石字餘同」<br/><br/>　　刘道员钱塘记曰灵隐山北有石穴傍入行数十步有水广丈餘昔有人採钟乳见龙跡闻穴里隆隆有声便出「○今案御览九百八十七引钱塘记员作贞无石字十字餘同陈本隆隆作搔搔」又曰临平山在县东周四十五里去邑五十里山弦石远近资用凿穴傍入深至数十丈「○今案陈俞本脱」周处风土记云土宿大蜂也骆各小蜂啮断其翅使塘士以广其室观其穴口聚土多知其贫富人掘其子煮而食之「○今案陈本脱俞本同」<br/><br/>　　又曰太湖中有包山山下有洞穴潜行地中无所不通谓之洞庭地脉者也「○今案俞本脱说郛本风土记同陈本有洞下增庭字地脉上删洞庭二字餘同御览五十四引有包山下四字及地脉二字餘同」<br/><br/>　　山谦之吴兴记曰太湖中有包山在国西百餘里居者数百家山出弓弩村傍又有小山山有石穴东南入通？？罔深远莫知所极名曰洞庭史记曰三苗之国左洞庭右彭蠡今豫章彭泽宫亭湖通洞庭对彭蠡则左右可知也「○今案？？罔与莽通陈俞本全脱考赵本水经廿八沔水下注引吴记包任苞出上脱山字村误材东南五字作南通洞庭名曰七字及豫章四字通洞庭作以太湖之洞庭餘同」<br/><br/>　　又曰乌程县有穴圆三丈内转宽太有钟乳云通包石洞庭「○今案陈本脱俞本作山又庭下有山头之吴兴五字餘同」<br/><br/>　　又南徐州记云延陵县南有茅君山其山有灵府洞室十七涂九泉交通四方有五穴南二东西北各一「○今案俞本脱陈本删十七涂九泉五字各下脱一字」<br/><br/>　　孙詵临海记曰黄石山泄水东南里名為五峴路口有钟乳六湖山寺昔有僧人道人能入穴採之三日得往反底穴里水深处泅过又有伏翼如鹅鸭大僧人死来四十餘年自后无能採穴者「○今案陈本脱俞本泄作海湖作胡？？互作云泅误田餘同类聚九十七引临海记脱里名為三字无六湖至泅过五句又有作穴中无僧人死以下」<br/><br/>　　郑缉之东阳记曰北山西崖有石林流水浇灌其侧又有石田如稻田云室里有洞穴有人採钟乳入十餘曰粮讫而穴不可穷「○今案御览五十四引东阳记石林作石？室作堂讫作绝餘同陈俞本脱」<br/><br/>　　永嘉郡记曰安国江口东北有仙石又山里虚洞中有钟乳穴口出县前山跨江底潜通江南採人深入洞里常闻有波浪声口沮不穷其遥莫知所限「○今案陈俞本脱」<br/><br/>　　袁淑恶道记云恶道两边连山临溪高巘壁立相重属莫测其源其孤巖绝崖百丈千寻钟乳石穴幽邃潜洞「○今案陈本脱俞本同惟淑误升」<br/><br/>　　盛弘之荆州记曰凭乘县有秦山孙雄未称尊号之日北山夜忽有声如雷因发穴洞其间可六七里其中有石採之文有石柱石鼓石弹丸郡言上之权以為祥瑞「○今案陈俞本脱此条雄字採字疑有误」<br/><br/>　　又云凭乘县有歌父山相传云老父少不娶妻而善於謳歌年八十餘病将终命乡里六七人轝上穴中邻人辞归老父歌而送之声振林薄响遏行云「○严氏校将邻人以下划开作别為一条非也今案陈本脱俞本凭作冯无相字七下有十字轝作与老父歌作父老歌餘同御览五百七十二引盛荆州记亦作冯妻作室轝作□□□本□□」<br/><br/>　　又曰如雨阳山县有斟溪出巖穴百十溢十皆信若湖流　又曰始安有甘巖巖林峻茂下有穴达南北其间可二百许步口高二丈五尺广十九尺其西北有三溪殊源别涧合注其下「○今案陈本脱俞本无甘字」又曰很山下有山独立峻绝西北石穴以独行百许步有二大石其间相去一丈许俗名其一為阳石一為阴石水旱為？鞭阳石则雨鞭阴石则晴「○严氏校云见御览十一今案陈俞本脱说郛本盛荆州记很误狠烛误独门餘同考　　　钦定图书集成乾象典五十九引荆州记有很山石穴一段亦作很」<br/><br/>　　又曰重山下有穴父老相传云是神农所生者「○今案俞本脱陈本改引水经注非旧钞面目矣考　　　钦定图书集成坤舆典卷四十二引盛荆州记正有此文」<br/><br/>　　又曰宜都很山县有山山有风穴口大数尺名為风井夏则风出冬则风入樵人有冬过者置笠穴口风吸之经月还涉长阳溪而得其笠则后之溪穴潜通「○严氏校云见御览卷九卷廿二卷廿六卷七百六十五今案俞本脱陈本及御览五十四引皆无后字餘同」<br/><br/>　　又曰很山侧有石穴穴出清白？木中有潜龙每旱民人秽其穴輒涌水荡之因得灌溉田「○今案陈俞本脱」<br/><br/>　　又曰很山县北陆行三十里有石穴云昔有马从穴出因复还入潜行乃出汉中汉中人失马亦入此穴因名马穿穴「○今案杜公瞻编珠卷一引荆州记同陈本改注宜都记非也」<br/><br/>　　又曰自游溪南行五十里有一泉传云南平江安县有牧羊者见羊入此岸穴当失之时后乃闻出白？木水潜行可四百餘里因名為羊门「○今案陈俞本脱」<br/><br/>　　又曰始兴有扶容冈有石室状穴自西山潜通江下通东岸汉末道士康容卜居於此因名為容江「○今案陈俞本脱」<br/><br/>　　荆州图副记曰潼阳县南三十里有故乡山下有石穴是出钟乳常供採调「○今案陈俞本脱」<br/><br/>　　荆州图副记曰丹水县东七里有马户山有穴一从广二丈傍入幽闇莫测远近古者相传昔有马出其中因以為名「○今案陈俞本脱考类聚卷七引荆南图制有马穴山一段文与此大同小异」荆州图记曰县北九十里有赵属山傍有石臺高十五丈广三尺有穴深一里内甚平整虚寂谓之仙穴「○今案御览五十四引荆州图记三尺作三丈餘同俞本脱陈本删图字及有赵五字尺作丈平下再衍一平字餘同」<br/><br/>　　王韶之仙境记曰滎阳郡有孤山直上百餘丈东北有二穴寥然杳然便是云霞中矣「○今案陈俞本脱御览五十四引仙作神上作长寥下杳下更叠一寥字杳字餘同」<br/><br/>　　又曰滎阳郡北出十里有何家巖傍有一穴始入幽峡而甚闇行百餘步通一涧水而多山？累峗不平复进百数十步得一处可方广十餘步潜遥杳暎素构成宇其室幽而不晦靖而怀照昔有採钟乳者至此见有书三卷竹杖一枝委巖遗物莫知所游「○严氏校以旧钞乳下脱者字因用紏勒又旁勒出字今案陈俞本脱御览五十四引神境记出作三始误如无行百至怀照四十七字又脱杖字及委巖字餘同考北出二字可通似不必改北三也峡应作狭」<br/><br/>　　王韶之南康记曰平国有覆笥山道士遗言云是福地下有潜穴未详有所通不「○今案俞本同陈本脱亦见御览五十四引邓德明南康记作平固县西覆笥下有洞穴」<br/><br/>　　张僧鉴潯阳记曰赤山下有石穴有人取钟乳者经宿不知所穷水恒流出深处浮乃得过行数里輒见顶有光明闻里有声若霹靂出入此人大骇而出「○今案御览五十四引潯阳记无顶字大骇四字作遽出俞本作有惧遽出餘同陈本多窜改」<br/><br/>　　邓德明南康记曰赣县黄唐山有石穴口广七八尺外有小石章？页而里长如十屋广五丈高八九丈西南有通天穴四壁石色如画丈六像下有石？又见二人著幘对坐敛手有石弹丸子聚在一角「○今案俞本脱外有十九字正作右餘同御览五十四引邓南康记西南以下无又见十字又子字在弹上陈本载西南以下无一角句餘同御览又案旧钞章？页而里长四字有误」<br/><br/>　　又曰平周县崎村有梅溪去郡七百里有石穴入数十步如狭向里一处旷朗似屋高十餘丈此穴出钟乳「○严氏校旁勒周字今案陈本脱俞本溪作谿依作峡餘同御览五十四引邓南康记平周作平固餘亦大同小异」<br/><br/>　　任豫益州记曰嘉鱼生丙穴蜀人谓之拙鱼从石孔随泉出大者五六尺严陵昔年守此穴「○今案御览九百三十七引益州记无生丙穴三字人作中孔下无随泉二字俞本脱陈本改注周地图」<br/><br/>　　裴氏广州记曰龙州县本是博罗县龙於藏遗山穿地出负嗇夫而升天即穴流泉因以為号穴口周迴可百步今犹潺然「○今案俞本同陈本脱合璧事类别集卷三引裴州记罗县下有之东乡三字脱藏遗山三字嗇夫一句及穴口以下」<br/><br/>　　梁州记曰入裒谷中十四里有裒县旧城北有风穴此穴中常有风山去穴三四里内无复草木「○今案文选西都赋注引梁州记裒作褎」<br/><br/>　　沈怀远南越志云遂城县天任山之东北有银穴焉银沙自是出「○今案类聚八十三引南越志城误成穴误大无之东北三字及银沙以下陈俞本脱此条」<br/><br/>　　福地记曰终南有横山上下有穴高数丈水从穴内出深尺餘从穴入百步便得仙人玉女之堂亦可见仙人传得道矣「○今案陈俞本脱初学记卷五引福地记有终南玉堂一条文与此徵异」<br/><br/>　　外国图曰藏路之民地寒穴居冬食草根去朔方万二千里丁零之民地寒穴居食禽鼠肉神丘有火穴其光照千里去瑯琊三万里纳民无继民并穴居食土无夫妇死则埋之肝心不朽自民萧民并穴处曰入时曙也去玉门三万里「○严氏校以旧钞冬作东考勒之并汝置草下盖疑东字作木矣今案陈本脱俞本删自民字并字曙作暑餘同」又曰山之首高三百里有风穴方三十里春风自是出也「○严氏校云案见御览五十四引同今案俞本亦同陈本高三百里十一字误作高三十里有风穴」<br/><br/>　　周景式庐山记曰主簿山在胡郎庙南数里山下温泉穴口周围一丈许涌出如汤沸冬夏恒热「○今案事文类聚前集十八引周氏庐山记恒作常餘同陈俞本脱」<br/><br/>　　袁山松宜都山记曰自盐水西北行五十餘里有一山独立峻绝名為难望城从西面上里餘得石穴行百许步得石磧有二文石并在穴中「○严氏校以旧钞北误地已旁勒今案陈本脱俞本望作留餘同」<br/><br/>　　又曰很山县南岸有溪名长阳此溪数里上重山岭□曲有射堂村村东六七里各中有石穴清泉流三十餘步便入穴中即长阳溪源也「○严氏校旁勒山字名字今案陈本脱俞本溪作谿□上有冈字堂下删一村字无各申二字餘同」又曰很山县北有石穴平居无水有渴者至诚请乞輒得水戏乞则不得「○严氏校以旧钞戏上脱水字又戏乞作乞戏皆旁勒今案御览五十四引宜都记脱北字石上衍文字餘同俞本戏上脱水字陈本脱北字□字」<br/><br/>　　又曰亭下村有石穴甚深未曾测其远近穴中有蝙蝠大如鸟多到县「○今案陈本脱俞本到县作倒悬餘同刘古倒字县亦古悬字也考水经三十七□水注载蝙蝠倒悬事鸟作乌」<br/><br/>　　建康记曰灌水对大庙东深下不测有龙穴洞源出白石山下郭璞卜之以安昔大「○今案陈俞本脱」是乘民江乘记曰木芦山上有钟乳穴以授之流水灄湖「○严氏校旁勒授字以下斜勒今案陈俞本脱御览五十四引江乘地记乳穴以上芦作庐本钞以后句有脱误」上思村山山穴深不测名曰云穴「○今案陈俞本脱旧钞连上条今详下」是乘民江乘记曰南十五里上思村山辿上有穴未测深浅名為云隆「○严氏校以此条在龙山记一条之后因移在此今案云穴云隆文义相似疑即一条传钞者误分為二耳陈俞本脱此条」<br/><br/>　　庐山南岭精舍记曰北面大岭对鼓山峰东接黄龙山山下有洞穴世传有黄龙出焉西连鷄栖山「○今案俞本脱陈本删南岭四字峰字又西连句误□在东接句下」<br/><br/>　　刘澄之交州记曰封山县有犊山形似牛眾蛇同穴人以盐著手中夜入穴呼之其舐盐则得之「○今案俞本同陈本脱」<br/><br/>　　又扬州记曰海盐县西南有会骸山山有金牛昔有兄弟三人共凿求之坎崩同死穴中因名会骸「○今案陈本脱俞本求之作坎求无坎崩二字餘同本钞崩误肖据御览四十六引吴郡绿海四县记会骸山事订正」陶季直京都赋曰句容弟山延西门穴通五「○今案陈俞本脱」武昌记曰芜菁山县穴两重人多至水穴内穴深阔少得入者有人採钟乳烛而入下有水深数尺多有蝙蝠来朴火「○今案俞本县作有烛上有秉字餘同御览五十四引武昌记县穴十三字作有龙穴其水深闇七字烛作乘火陈本与御览同」<br/><br/>　　释法猛游名山记曰白丕山顶有穴窥瞰见色烂然行人畏惮无敢入者「○今案陈俞本窥上增入常有憎从上五字又陈本删释法猛游四字餘同」<br/><br/>　　邢子厉龙山记曰山东北与军都西北与飞相接其山石上往往有似仙人及龙跡故以為名四麓各有一穴大如车轮春则风生东秋出西夏出南冬出北不相夺伦有沙门法猛以夏日入其东穴见石臺石人欲穷诸穴便有人厉声云法师其餘皆如东者不宜来见秽猛仍愕然不觉身在穴外「○今案陈本脱俞本飞下有山字生作出餘同史记赵世家正义引邢子厉赵记有四麓至夺伦廿八字生亦作出」吴穆子义兴记曰穴山潜穴内有大蛟常產育於此卵壳受一二斛「○今案陈俞本脱」殷斌石室记曰安域新喻县有石室又有井仰搆窅洞深幽穴傍会莫有能究其极者「○今案此条有误陈俞本脱」<br/><br/>　　刘向新序曰宓子贱為单父宰齐人攻鲁单父父老曰麦己熟矣请令民皆出人自刈穫三请不许季孙闻之使人让宓子贱宓子慨然曰不耕者穫得是乐有寇令民有自尿之心季孙闻之惭曰使穴可入吾岂忍见宓子哉「○今案陈俞本脱」<br/><br/>　　刘向说苑齐景公出猎上山见虎下泽见蛇归召晏子而问之曰今日寡人出猎上山则见虎下泽则见蛇殆所谓不祥也晏子曰国有三不祥是不与焉夫有贤而不知一不祥也知而不用二不祥也用而不任三不祥也今上山见虎虎之室也下泽见蛇蛇之穴也如虎之室如蛇之穴而见之喝為不祥也「○今案见说苑君道篇陈本罔俞本删今日四句国有八句如虎四句餘同」<br/><br/>　　刘向说苑曰介子推隐至死不复见推从者怜之乃县书宫门曰有龙矫矫顷失其所五蛇从之周遍天下龙飢无食一蛇刘股龙返其渊安其壤土四蛇入穴皆有处所一蛇穴号於中野文公曰此子推也表绵上山封之号曰介山「○今案说苑复恩篇及陈本返作反刘作割餘同考刘训杀与割义近俞本只存县书句及入穴四句」<br/><br/>　　又曰腾蛇游於雾露乘於风云而行非千里不止终暮託宿鰌鱣之穴所以然者何也心不一也「○今案陈本脱俞本託作寄王謨本卷十七杂言篇云作南终作然则心上有用字餘同本钞千里误作重字暮託误幕记今校正」蔡韶闰论火居之鼠养豪炎穴汤泉之鱼戏鳞沸泉「○今案陈俞本脱」<br/><br/>　　庄子曰南郭子綦隐机而坐顏成子游入见曰夫物之尤也形固可使若槁木而心固可使若死灰乎吾常告山穴之口矣当是时也田和一见我而齐之眾三贺之郭象曰以得见子綦為荣「○严氏校旁告字口字当误今案陈俞本皆脱此条考庄子齐物论机作几入见作立侍夫物五字作何居乎三字无吾常以下惟下文有大木百围之窍穴似鼻似口等句据十子全书本陈仁锡校本古伕丛书本皆如此通考庄子一书子綦凡数见槁木死灰二句又再见桑庚楚篇然皆非此文也本钞一百三十三几篇引南郭数句不引槁木以下」<br/><br/>　　庄子曰越人三世煞其君王子搜患之逃於丹穴越人无君从之丹穴王子搜不肯出越人燻之以艾承以玉舆王子非恶為君也恶為君之患「○今案庄子让王篇煞作弒承作乘惟御览五十四引与旧钞同俞本亦作乘陈本越人燻误作穴人燻又本钞廿作世详本卷上」<br/><br/>　　庄子曰夫丰狐之豹栖於山林伏於巖穴静也郭象曰丰大也「○今案庄子山木篇之豹作文豹餘同陈俞本脱」<br/><br/>　　抱朴子曰秦惠王以美女五人与蜀王有五丁力士使迎秦女到梓潼见一大蛇入于山穴一丁引其尾不能上五丁乃共引蛇蛇即不出山因崩压五丁秦之五女及送女者化而成石人于今列之崩之前侧「○今案陈本脱平津馆本抱朴子释带篇只有五丁□蛇一句餘脱俞本压下无五丁字侧上无前字餘同」抱朴子曰夫寸口口焚云梦蚁穴能大隄「○今案陈本脱俞本寸下有火能二字考平津馆本抱朴子外集百里篇有云百寻之室焚於分寸之□千丈之陂溃於一蚁之穴」<br/><br/>　　韩子曰千丈之隄以螻蚁之穴溃百丈之室以突隒之熛焚故曰白圭之行隄也塞其穴丈人之慎火也除其隒「○今案近本韩子喻老篇及俞本突隒作突隙除隒作涂隙又俞本室作屋餘同近本熛作烟百丈作百尺考宋乾道本韩子及王氏念孙所见书钞亦百丈作百尺突隒作突隙陈本脱此条」<br/><br/>　　墨子曰其亲死列尸弗殮登匡窥井逃鼠穴探涤器而求其人焉以為诚在则愚甚矣如其亡也必求焉偽亦大矣「○严氏校殮字旁著圈今案陈俞本脱毕校本墨子非儒篇脱殮字逃作挑诚作实愚上有戇字王氏读书杂志亦引此以证今本墨子之失毕校不知弗下有脱字乃谓弗与祓同未免过為深丈矣」<br/><br/>　　淮南子曰凤凰之翔濯羽弱水暮宿风穴「○严氏校云见览冥训今案陈本脱俞本□□作朝饮考明本淮南子濯羽已误作羽翼王□读书杂志尝引北旧钞以正之又文辨命论注引暮作莫莫古暮字餘同」<br/><br/>　　又曰治鼠穴而坏里閭溃小靤而发痤疽「○严氏校如改治是也今案淮南子说林训靤作皰餘同陈本脱俞本同」又曰木处榛巢水居窟穴禽兽有机人民有室许慎曰机兽蓐「○严氏校云见淮南子原道训上篇又旧钞有室句误在兽蓐句下严亦已移正今案陈俞本脱考王謨本淮南机作芃注蓐也餘同孙冯翼辑许慎淮南子注一卷未收此条」<br/><br/>　　又曰越王医逃巫山穴越人薰而出之遂不得巳许慎曰医越王之太子当立让逃巫山之穴中薰以火烟薰之也遂不得巳立為王「○严氏校云见原道训下今案陈本脱俞本慎误甚又许上脱薰出二句而以正文薰而出之四字误易去注中薰以火七字是正文注文未得分明也今考王謨本淮南子脱巫字及许慎以下问经堂木孙辑註注一卷脱此条」<br/><br/>　　淮南子曰夫傜者揭钁？负笼土盐汗交流喘息薄喉当此之时得休越下则脱然而喜巖穴之间非直越下之休也许慎曰楚谓两树交会其阴曰越「○严氏校以原钞巖穴二句误在其阴句下持移正又云见□□□今案陈俞本脱本钞笼作龙雨误两考王謨本淮南子摇作繇无许注问经堂本系辑许注脱此条」<br/><br/>　　又曰桀紂之时飞鸟□翼走兽废足狐狸首穴牛马放牛「○严氏校云见览冥训今案陈本脱俞本□作锻狐作狙餘同今考王謨本淮南子亦作锻桀紂作夏桀足作脚餘同」<br/><br/>　　又曰有以自得乔木之下土穴之中足以适情无以自得虽以天下為家万民為臣妾不足以养生「○严氏校云见原道训下又本钞中误牛并旁勒今案王謨本淮南子土作空餘同陈俞本脱此条」<br/><br/>　　应劭风俗通曰廩君乘土船下至夷城石岸曲水亦苗廩君望之如穴状曰我既道穴中又入此奈何石岸為崩广三丈餘陛级之廩君行至上岸上岸有平石广长五丈休其上投筭计筭处皆有石因立城其傍「○今案陈俞本脱严氏辑风俗通据书钞引同」<br/><br/>　　应劭风俗通云俗说殦白曰目无见常隐丘聚之间亦深窜墙穴之内因无见得免鼠之无遗失於人屋上庭中殦贪鼠残奸邪眾所增疾有此异者令人死亡也「○今案此有误陈俞本皆脱」傅子曰夫华然被裘褐块然居深鼠出泽生无礼容死衣以薪弃之中野丧期无数如仰观象於天俯观法於地者為亦以明矣「○今案陈俞本脱严辑傅子据旧钞引深下出下者下為下皆写案有脱三字餘同傅节子校辑本鼠改处以明改已明出下為下亦注按有脱误四字」傅子曰蚁孔溃河溜穴倾山「○今案陈本脱俞本同严辑傅子云意林作甾川倾山御览三百六十七引作溜瀨沈山类聚十七引作流穴倾山今依旧钞」<br/><br/>　　傅子曰主执非道以虏其民民杜私心以事其主公门寒於上显议寝於下忠臣深口江而杖泣贞士伏巖穴而自叹数进忠口君之门也已九重矣「○今案陈俞本脱严辑傅子无江字杖字也留空格矣忠下云此下有脱餘同」又曰说身□婿餘筑於巖穴天下莫之知而不问不可谓之静而安乎「○严氏校以本钞婿误形旁勒之今案严辑傅子改作婿兹已照订陈俞本脱此条」杨僂时务论使鸞凤振羽厉翼貌而高举气冲天而翔旦丹穴则幽都之木可夕而栖也「○严氏校旁勒僂字今案陈本脱玉函山房辑本时务论谓僂当作伟俞本仍作漊」郭义恭广志曰地穴在居巢入数十里道阴悬度及通既入入得平地数百里其中人民无异「○今案陈俞本脱白帖引广志阴作险度作渡通作过又地穴上有悬度二字餘同」郭子曰瑯琊诸亮亡名面病鼠瘻刘真长视之叹曰鼠乃复窟穴之面乎「○今案陈俞本脱御览三百六十五引郭子亡作忘视作见」<br/><br/>　　刘义庆世说曰嵩山北有穴莫测其深浅百姓岁时每游观至其上昔初尝有一人堕穴中同辈冀其儻不死及投食於穴坠者得之寻穴而行计可十许日忽旷然见明又有草屋一区中有二人对坐围碁局下有一杯白饮坠者告以飢渴碁者曰可饮此坠者饮之气力十倍碁者曰汝欲得停此否坠者不愿停碁者曰从此西行数十步有一大井井多异慎勿畏之但投身入井中自当得出若飢可取土物食之坠者如其言投井中多蛟龙然见坠者避路坠者随井西行井物若青泥坠者食之了不复飢可半年许乃出蜀中因归洛下问张华华曰此仙馆矣大夫所饮者玉浆所食者龙穴石髓也「○严氏校以旧钞山北误北山又其字在浅下先改正又昔误音堕误随屋误屈又误文大误入慎误愤祗加旁勒矣今案惜阴轩本世说新语无此文陈俞本皆脱又考太平广记卷十四嵩山叟传据神仙拾遗引世说二人作二仙土物作井中物张华误张举馆下无矣字大夫作丈夫餘则大略相同此古本世说之仅存於今者也近刻善本亦脱之矣」<br/><br/>　　天文要集曰四夷谋伐中国则阴鸟穴居之虫群嘷而鸣「○严氏，校四上删日字今案陈本脱此条俞本四作西」<br/><br/>　　白泽图龙穴之口有鱼状如五綵文人食之不死衍问子乔取食之得仙矣「○今案陈俞本脱」<br/><br/>　　神农本草曰神农稽首再拜问於太一小子為眾子之长矜其飢寒劳苦其画即弦矣逐狩求食饮水夜则巖穴饮处居无处所小子矜之道时风雨殖种五穀去温燥隧随逐寒暑不忧飢寒风雨疾苦「○今案陈俞本脱」楚辞曰倚此兮巖穴永思兮窈攸嗟怀兮眩惑用志兮不照「○严氏校云见九思今案百三家本王逸九思右怨上第二攸作悠照作昭陈俞本脱此条」<br/><br/>　　东方朔嗟伯夷曰穷隐处兮窟穴自藏与其随接而得得志兮不若从孤竹於首阳「○严氏校改正下兮字今案旧钞下兮字误在藏下非也俞本径删下兮字亦非又俞本及百三家本集接作佞陈本已脱此条」杨雄校猎赋曰发黄龙之穴窥凤凰之巢「○今案陈俞本脱文选杨雄羽猎赋同」夏侯湛寒雪赋曰野田游兽榛芜栖鸟蛇枮糺於幽穴兮龙潜身於天表「○今案陈俞本百三家本脱严辑夏侯湛集据书钞引糺作蚪」<br/><br/>　　夏侯湛玄鸟赋曰凝霜凄其被草卉木槭以零稀遂匿形於深穴敛六翮而不飞「○今案陈俞本脱百三家本湛集亦无凝霜二句」<br/><br/>　　夏侯湛对策曰民之初生未有上下之序长幼之纪穴居野处愕慍游而苟作「○今案陈俞本脱严辑夏侯湛文愕作慢」<br/><br/>　　班固难严周曰太古之世不车不舟陆走以游不栋不宇巢穴而处「○今案陈本脱俞本严误巖餘同百三家本集亦误巖古误史栋误栋严辑班固集严作庄餘同考庄助严助之类汉人屡借用盖避明帝讳也」<br/><br/>　　王逸机赋曰素朴醕一野处穴藏上自太始下说羲皇「○今案陈本脱俞本同百三家本王逸有机赋无此四句严辑王逸集机下有妇字餘同」<br/><br/>　　孔融折杨柳行曰言多令事败语漏坐不密河溃从蚁孔墙坏由郄穴「○严氏校言字何故何又云作临终诗今案与百三家本合又百三家本语作器坐作苦从蚁孔作蚁孔端郄作猿餘同陈俞本脱此条」<br/><br/>　　魏文帝与诸将□曰刘备既孤老智穷势极正使欲与死争□□将军便当□穴中□取之耳「○今案陈俞本脱百三家本集及严辑本耳作尔餘同」<br/><br/>　　魏□旁□□赋曰崆峒丹穴孤竹北户沉沦窅冥岂有所覩「○今案陈本脱俞本沉沦句作耳目沈溟餘同严辑魏月帝集据书钞未改本引合」<br/><br/>　　曹植洛阳赋云狐狢穴於紫闥兮茅羲生於禁闈本至尊之攸居□于今之可悲「○今案严辑曹植集同俞本脱下二句茅羲作蓬茅陈本脱此条」<br/><br/>　　曹植诗曰游鸟翔故巢狐死反丘穴我信归故乡安得惮离别「○今案陈本脱俞本故作旧」曹植魏文帝誄曰拔才巖穴取士蓬户唯德是营弗拘禰祖「○今案俞本同陈本脱百三家本集营作縈」曹植飞□篇云南经丹穴积阳所生煎石流鑠品物无形「○今案陈本脱俞本飞下有龙字」<br/><br/>　　曹植七啟曰玄微子冠皮弁被文裘出山岫之潜穴倚峻岑而嬉游「○今案陈俞本脱文选岑作崖」曹植九咏曰过□穴兮清吟木鸣条兮动心「○今案陈俞本百三家本皆脱严辑本同」又曰践丹穴兮观鸞居通朱爵兮息南巢「○今案陈本百三家本皆脱严辑本同俞本爵作雀」<br/><br/>　　曹植遥逝曰哀秋气之可悲兮凉风萧其严厉神龙盘于重泉兮腾蛇垫于幽穴「○严氏校景改衷今案陈俞本脱严辑曹植集同」<br/><br/>　　陈琳神武赋序曰夫闚巢穴者未可与论六合之广游潢污者又焉知沧海之深大人之量固非说者之可所识也「○严氏校补闚字今案陈本同俞本与论作以论又脱游潢十一字赋下脱序字餘同百三家本脱此条严辑陈琳集据旧钞引同」<br/><br/>　　刘槙鲁都赋曰紫金扬暉於鸿岸水精潜光乎云穴岱宗貌其层秀干气雾以高越「○今案陈本脱俞本岸作崖又删岱宗二句百三家本亦作崖餘同又縝咨本作楨此宋避仁宗讳故也」繁钦明□赋曰唇实范绿眼惟双穴虽蜂膺眉鬢梓「○今案陈俞本脱严辑繁钦集同又附注云案此有脱误」七哀诗曰山岗有餘映巖阿增重阴狐狸驰赴穴飞鸟翔故林「○今案陈俞本脱百三家本王粲集岗作冈餘同」<br/><br/>　　应璩与洛阳□□□□书羊寄虎穴鹊託鹰巢心怀怵惕岂任哉「○今案陈本脱俞本及严辑应璩集同」<br/><br/>　　阮籍獼猴赋曰鼷畏逼以潜身兮穴神丘之重深终或饵以求食兮重凿之能禁「○今案陈本脱俞本或作惑重作薰百三家本及严辑本阮嗣宗集焉作乌无重字能上有而字餘同」<br/><br/>　　诸葛亮表曰初谓高定失其窟穴获其妻子道穷计尽当归首以取生也而貌蛮心异乃更杀人為盟糺合其类二千餘人求欲死战「○今案陈俞本脱严辑诸葛亮南征表据旧钞引貌作褪餘同」王沉马脑勒赋曰有殊域之妙宝兮託灵山之曲阿傍丹穴之幽兮洄绿泉之湍波「○今案陈俞本脱严辑王沈集据旧钞引同」傅玄歌诗曰飞沉殊厥趣草木以区别鸞鷖乐山林龙蛇安藪穴「○严氏校以原钞藪误数旁勒之今案傅节子辑鶉觚集作数餘同陈俞本百三家本皆脱」成公绥七唱曰其居也背川临谷巖栖穴处枕石潄流鼓腹容与「○今案陈俞本脱严辑成公绥集川作山餘同」成公绥玄鸟赋曰潜幽隟而穴处兮将待期於中春「○今案陈俞本脱严辑成公绥集此二句引作乌赋」<br/><br/>　　潘岳杨仲武誄曰归鸟頡頏行云徘徊临穴永诀抚櫬尽哀「○今案陈本脱俞本及百三家本集同」潘岳马汧督誄曰凿穴而处负户而汲木石将尽樵苏乏绝「○今案陈俞本脱文选乏作罄」潘尼怀退赋曰岂遁世之独立兮庶北门之在兹归幽巖之潜穴兮託峻岳之重基「○今案陈俞本脱严辑潘尼集重作崇」<br/><br/>　　潘尼后园颂曰鼓腹巖穴击壤路衢籍讼洪德拟跡群儒「○今案陈俞本脱严辑潘尼集讼作颂然讼颂古亦通用」潘尼逸民吟曰我愿遁居隐身巖穴宠辱弗荣谁能羈紲「○今案陈本百三家本脱俞本同」左思魏都赋曰搉惟庸蜀与鴝鹊同巢勾吴与鼃鼆同穴山阜猥积而崎嶇泉流迸集而映「鸟朗反」咽「○严氏校改订搉鼃鼆咉四字今案陈本脱俞本无山阜二句及搉子鼆作蝇文选巢作窠鼆作黽崎嶇作踦□餘同」左思招隐士诗曰杖策招隐士荒途横古今巖穴无结构丘中有鸣琴「○今案陈本脱俞本途作涂文选亦作涂」陆机毗陵侯君誄曰同志奔走戚友相寻临穴呜乎洒泪山林「○今案陈俞本脱严辑陆机集同」<br/><br/>　　张协七命曰举戈林竦挥锋电灭仰倾云巢俯殫地穴「○今案陈本脱文选同俞本删仰字俯字巢作府」又曰丹穴之顟立豹之胎燀以秋橙酤以春梅「○今案陈俞本脱文选张协七命顟作鳭酤作酤考本钞一百四十二酒食摠篇引顟作雏餘同据此两引皆作酤或是旧本如此」<br/><br/>　　孙惠诗曰康直潜乱穴安贞洒耳川无问衣清商拔故推贤「○严氏校考勒乱真洒三字今案此条有譌脱陈俞本删」牵秀诗曰高宗梦巖穴姬文兆渭滨群分貌十里感应用形神「○严氏校本钞旁勒十字盖疑作千字今案陈俞本脱」卢諶观猎赋曰赤处玄熊穴蛰食卉饮泉升原降隰「○今案陈俞本脱严辑本据书钞引同」<br/><br/>　　郭璞蚍蜉赋曰济齐桓之穷师兮由东山之高垤感萌阳於潜步兮知将雨而封穴「○今案陈本脱俞本同百三家本严辑本景纯集桓作国步作出又百三家本知将雨作将知水」<br/><br/>　　郭璞游仙诗曰放浪林泽外被髮师巖穴髣髴若士姿梦相游列■〈垂夬〉「○严氏校旁勒师字今案陈俞本脱百三家本郭璞游仙诗十四首失载此条」<br/><br/>　　庾阐扬都赋云苍梧之岭峻极丹霄潜稽禹穴绝岸陵乔「○今案陈本脱俞本潜稽作稽潜严辑庾阐集与旧钞同」<br/><br/>　　庾阐宾坊曰封口蝉蜕於紫茄贰负抱拘於石穴□客掘泉以潜居赤斧栖云以自洁「○严氏校旁勒坊字今案陈俞本脱」<br/><br/>　　李顒羡夏篇曰羲和游与併祝融骋离光照穴应时启超川随化亡「○今案陈俞本脱严辑李顒集亦脱」<br/><br/>　　王彪之庐山记曰若乃飘颻高崖迢递峻峰箕风吐穴而蓬勃晕云出岫而鬱蓊「○今案陈俞本脱」戴逵杂义曰披榛而游遇穴而处男无定居女无常主「○今案陈本脱俞本主作□」徐广悼亡赋曰叹林松之萋肃慨丘陵之□落临穴洞而兴哀□外物而乖错「○今案严辑徐广集据旧钞肃作萧陈俞本脱此条」<br/><br/>　　徐广秋咏赋曰高风萧条以遐振兮游云掩翳而罥林昆虫随阳而坯穴鹰隼顺阴而威稜「○今案陈本脱俞本罥林作霄依威陵作陵风餘同严辑徐广集据书钞未改本引同惟脱咏字耳」湛方生神仙诗曰茇有逸客栖迹幽穴仰超千里夷此九折「○今案陈俞本脱」<br/><br/>　　宋孝武帝华林清暑殿赋曰其西积仞连岭石穴通波「○严氏校以本钞穴字误在仞下特移正今案陈俞本脱严辑宋武帝集同」<br/><br/>　　夏侯弼吴都赋曰尔其遐城则蚪窟蒸云龙洞引电浮石乘流鲤兽□见神州城隆高鸿垂峦大风骇其穴浮云出其端「○今案陈俞本脱」<br/><br/>　　谢灵运山赋曰朱明之宫耀真之阴室洞穴之宝衢海灵之云术「○严氏校以本真误员旁勒之今案陈俞本脱百三家本谢集山上有罗浮二字餘同」<br/><br/>　　又岭表赋曰见五瀆之东写覩六水之南挥□灵海之委输熟石穴之永归「○今案陈本脱俞本写作□海上无灵字餘同百三家本谢灵运集未载此条」<br/><br/>　　又诗曰照涧凝阳水潜穴□阴□虽知视听外用心不可无「○今案陈俞本脱」灵运登狐山诗曰迥旷沙道开威紆山逕折波□青密林□暎丹穴壁「○今案陈俞本脱」<br/><br/>　　又诗曰长林罗户穴积石拥阶基连巖觉路塞密竹使逕迷「○严氏校云见登石最高顶诗今案陈俞本脱百三家本谢集同」<br/><br/>　　又入竦溪诗曰平明发风穴投宿憩云巘初时当薄木迄今草已搴「○今案陈俞本脱」又初至都诗曰卧疾云高心爱闲宜静处寝憩託林石巢穴顺寒暑「○今案陈本脱俞本无卧疾二句」又登庐山绝顶诗曰捫壁窥龙池攀枝瞰乳穴积狭忽复启平涂俄已闲「○今案陈本脱俞本狭作峡餘同百三家本谢集脱上二句狭亦作峡闲作闭」又宋高祖誄曰髽首冠弁穿胸敛服寒穴□日巢栖翫屋「○今案陈本脱俞本及百三家本集同」<br/><br/>　　顏延之北使诗曰伊穀绝津济臺馆无尺椽宫陛多巢穴城闕生云烟「○今案陈俞本□百三家本顏集使下有洛字穀作濲」顏峻擣衣诗曰委迤失荣荄旅鷰又口寒「○今案陈俞本同」鲍照河清颂曰青丘之狐丹穴之鸟栖阿阁□禁园「○严氏校以本青丘上衍穴昭夜既明奕云初结又曰十一字删去并云案河清颂无此二语今案陈俞本脱百三家本严辑本同」<br/><br/>　　北堂书钞卷第一百五十八</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9764.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9766.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

