<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百一十七　　武功部五_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百一十七　　武功部五全文,虞世南作品" />
<meta name="description" content="北堂书钞原文阅读,●北堂书钞卷第一百一十七　　武功部五全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9723.html";
var nextpage="novel-read-999-9725.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百一十七　　武功部五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9723.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百一十七　　武功部五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:09:27<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註阵七　　　　　　　　　骑八军容九　　　　　　兵势十<br/><br/>　　○阵七<br/><br/>　　善师者不阵「穀梁传云善师者不阵徐貌注春威以屈姦谋御眾人之善也○今案见庄八年玉函山房辑徐注脱此因陈俞本所引不同也」善阵者不战「又云善阵者不战徐貌注曰尔整而敌自追阵兵之善也○今案同上」陈有七来来有三哀「周书云陈有七来来有三哀一曰要不嬴二曰丧民人三曰摈厥亲凡此七者陈之来也○王石华校褒改丧社决改摈厥今案见太武篇近本周书及陈俞本改陈作阵皆脱曰字陈之来也陈字更误作搏又近本脱民字陈俞嬴误羸王氏读书杂志论之甚详」<br/><br/>　　陈有七来来有四赦「周书云陈有七来来有四赦一曰胜人必嬴二曰取威信复三曰人乐生身四曰赦民所恶凡此七者陈之来也○王石华校末句陈字依禹謨本改阵非是今案亦见大武篇近本及陈俞本之误详上条」<br/><br/>　　五阵「周书云凡有五阵春為牝阵弓為前行夏為方阵戟為前行六月為圆阵矛為前行秋為牡阵剑為前行冬為伏阵楯為前行○王石华校楯改盾今案王謨本朱右曾校释本周书皆脱此条惟御览卷三百一引凡上有兵字六月作季夏隋萧吉五行大义卷四引春為牡陈秋為牝除陈俞本作牝牡同本钞作季夏同御览陈本又戟误战矛误牙」<br/><br/>　　八阵「晋记云诸葛亮於汉中积石作八阵图今儼然常有鼓甲之响天阴弥盛桓宣武伐蜀望之以為常山蛇势也○今案俞本移石下多引二十四字盛作响删桓宣以下陈本则改引荆州记非是只积石二字及桓宣武二句略同」<br/><br/>　　四兽阵「礼记云行前朱雀而后玄武左青龙而右白虎郑玄注以四兽為军阵象天文也○王石华校删行字今案见曲礼上近本及陈俞本皆脱行字非是考宋刘叔刚本及宋十行本明监本前上皆有行字惟诸本雀皆作鸟本钞帝王部十三十六及王氏经义述闻厯引后汉张衡传注御览兵部三十七立作雀故仍之」<br/><br/>　　三面阵「军令云闻五鼓音举黄帛两半幅合旗為三面阵○今案陈俞本脱闻五句幅误副餘同御览三百四十一引军令闻五作五闻餘同本钞一百二十旗篇引正作闻五」<br/><br/>　　一左一右一迎一背「六韜云用兵為天阵星辰日月斗枸一左一右一迎一背此為天阵也○今案见平津本六韜军用三十一杓作柄迎作向陈俞本亦然此孙氏辑六韜在未得旧钞时故据陈本也」<br/><br/>　　车马文武「六韜云用兵為人阵者用车马文武此為人阵也○今案同上军用卅一陈俞本马文武上皆有用字」丘陵水泉「六韜云用兵為地阵者用丘陵水泉左右前后之利地阵也○今案同上陈俞本作前后左右」春牝秋牡「周书云凡五阵春為牝阵弓為前行秋為牡阵剑為前行○洪氏校以标目牝牡二字兵误化订正今案详上五陈条下」夏方冬伏「周书云凡五阵夏為方阵戟為前行冬為伏阵楯為前行○洪氏校以冬字秋订正今案详上五陈条下」角人前兵似青龙商人前兵象白虎「黄石公记云使角人為前兵者象青龙阵使商人為前兵者象白虎阵○王石华校因本钞使商误似商乃改作以商皆非也今案黄石记二条陈仁锡本脱考御览三百零一引此四句先商次羽次徵次角又龙下有亦曰旬始阵五字陈本序次与本钞同俞本多改易」<br/><br/>　　徵人前兵為朱雀羽人前兵象玄武「黄石公记云使徵人為前兵者象朱雀阵使羽人前兵者象玄武阵○今案见上」直者木兑為火「黄帝问玄女兵法云敌人為圆阵己以直阵攻之直阵者木阵也敌人為方阵己以兑阵攻之兑阵者火阵也○王石华校兑改兑从陈本也今案俞本同考荀子议兵篇仁人之兵兑古本锐字多作兑不可改也」<br/><br/>　　圆者土方者金「黄帝问玄女兵法云敌人為曲阵己以圆阵攻之圆阵者土阵也敌人為直阵己以方阵攻之方阵者金阵也敌人以兑阵已以曲阵攻之曲阵者水阵也○王石华校兑改锐又土阵地下删敌亲入阵必以其胜阵之十一字直阵下删直者木阵也五字今案石华从陈俞本也考敌亲等句皆兵法文误窜入此耳」<br/><br/>　　握机运衡「洛书兵鈐云握机运衡常山诸阵○今案御览卷三百零一引兵鈐无洛书二字无常山二字陈本则有洛书二字运作连」龙膝虎翼「洛书兵鈐云有龙膝阵握机阵中黄阵虎翼阵鸟翔阵○今案御览卷三百零一引兵鈐膝作腾无中黄二字然有洞当阵或即中黄之譌陈本膝又作蛇餘见上」连衡「诸葛亮军令二连衡之阵似狭而厚為利阵令骑不得与护侧骑与相远○今案严辑军令及陈本脱考御览卷三百零一引军令无為利以下惟俞本与本钞同亦无护侧句」支离「左传曰卫诸师比公孙弥牟作卫侯出适城鉏為支离之卒因以侵卫○今案见哀二十年俞本离下有阵字」鱼丽「左传云厚繫高渠弥以中军奉公為鱼丽之阵○今案见昭十一年」鹅鸛「蒋子万机论云鱼丽鹅鸛之阵金金鼓鼓节数进退之事什百所职也○今案严辑万机论云引未改本本钞同陈俞本引作鱼丽鹅鸛之阵进退有节十字餘脱玉函山房辑本祇据陈本上心未见旧钞之难也由此推之则陈俞所据之本亦可想见矣」<br/><br/>　　合骑之校「汉书云陈惕伐西域置扬威白虎合骑之校注曰西戎阵法之名也○洪氏校戎改域今案汉书卷七十陈汤传同陈俞本增引数句而删张晏注究非本钞之旧」<br/><br/>　　山岳之盘「任子云善阵者徒眾整一如列宿之陈部伍周迴如山岳之盘是阵之也○今案本钞脱陈字严辑任嘏道论据书钞引有陈字今照补玉函山房辑任子亦据陈本百十七引与俞本均同」<br/><br/>　　韩信背水「汉书韩信攻赵背水而阵遂破赵军吏恠而问信曰置之於死地而后存眾乃服○今案见汉书卷三十四节引韩信传陈俞本阵下并多引破赵会食句」项羽因山「汉书云项羽与麾下走自是度不得脱於是列其骑因四隤山而為圈阵○今案汉书卷三十一项羽传麾作戏餘同师古曰汉书通以戏為旌麾指麾之麾字陈俞本引自度以下同」<br/><br/>　　起自黄鸟至於赤斧「尉繚子武王之伐紂也紂之阵起自黄鸟至於赤斧○王石校末删其有百也四字今案陈本改引鬻子」前持戟盾后持弓弩「汉书云李陵至浚稽山与单于相值骑二万围陵军军居两山间以大车為营陵引土出营外為阵前行持戟盾后行持弓弩○王石华校补军居二字又本钞于相陵营弓弩皆倒置石华已校正今案见汉书卷四十五陵传及陈俞本骑二作骑可三餘同」<br/><br/>　　三布阵「陈琳武军赋云整行案律决敌中原八部方置山布星陈○今案百三家集严辑陈琳文及俞本皆同陈本军误库」箕张翼舒「张衡东京赋云火烈具举武士星敷鹅鸛鱼丽箕张翼舒○今案文选东京赋内」不便者以车蒙阵而待之「诸葛亮教云若贼骑左右来至徒从行以战者陟岭不便宜以车蒙阵而待之○今案百三家诸葛集严辑本全后汉文据书钞引均同陈本标目脱蒙字小注脱从字餘同」<br/><br/>　　地狭者以锯齿而待之「诸葛亮教云若贼骑左右来至徒从行以战者陟岭不便地狭者宜以锯齿而待之○今案同上」重者如山如林「尉繚子云凡兵之所及者羊肠亦胜锯齿亦胜绿山亦胜入谷亦胜方亦胜圆亦胜兵重者如山如林○王石华校补羊字车改锯今案见陈仁锡本尉繚子兵谈篇及陈俞本皆无者字餘同」<br/><br/>　　轻者如漏如隤「尉繚子云凡兵轻者如燔如炮如漏如溃○今案亦见兵谈篇陈仁锡本脱如漏句陈俞本不误」缘山入谷「尉繚子云凡兵者羊肠亦胜锯齿亦胜缘山亦胜入谷亦胜方亦胜圆亦胜兵重者如山如林轻者如漏如溃○洪氏校腹改肠今案见兵谈篇详上」羊群犬聚「抱朴子云羊群犬聚转攻略地而所向无勍敌所摧无坚垒皆望景如狼骇承嚮而鹿走柯折叶落本恨亦仆婴城者云彻带邑者席卷猛乎黄帝五行之阵严乎孙吴卒然之眾也○今案长白继氏辑抱朴佚文勍作坚嚮作响卒作率餘同本钞十三武功篇祗引婴城二句亦同陈俞本转攻作攻城承嚮作闻风餘亦同坚改勍永兴避隋讳耳」<br/><br/>　　如垣堵厌人如云霓覆人「尉繚子云凡兵重者如山如林轻者如漏如溃如垣堵厌人如云霓覆人○今案亦见兵谈篇陈俞本两人字作之陈仁锡本脱如漏四字脱堵霓二字」<br/><br/>　　阵不违晦以犯天忌「左传云晋楚将战郄至曰楚有六间不可失也阵不违晦以犯天忌我必剋之杜注曰晦月终阴之尽也兵家以為忌○洪氏校徒改楚今案左氏成十六年及陈本剋作克」<br/><br/>　　合而加嚣我必克之「左传云晋楚遇於鄢陵郄至曰楚有六间不可失也郑陈而不整蛮军而不陈在阵而嚣合而加嚣以犯天忌我必克之○王石华校删以犯四字非也今案左传成十六年有此语」<br/><br/>　　○骑八<br/><br/>　　国家胆核「张璠汉记蔡邕幽州刺史议云伏见幽州突骑冀州强弩為天下精兵国家胆核○今案本钞弩篇引胆作赡百三家蔡集胆核作瞻仗类聚六十及严辑后汉文俱作胆陈俞本作蔡邕上灵帝书汪本亦然但仍作赡餘同」<br/><br/>　　骑者军之锋锐「桓范简骑论云夫骑者军之锋锐也○今案简骑论即桓范世要论之篇名陈俞本及玉函山房辑本同」幽州突骑「张璠汉记蔡邕上书灵帝曰幽州突天下精兵也○王石华校璫改璠今案见上」豫州荡骑「王隐晋书云御史中丞傅咸北军中侯郑翊等以為三驾卤簿图有幽州突骑蜀青叟吴金顏荡嘉宜依此置豫州荡骑五千人也○今案蜀青以下八字必有舛误陈俞本删至豫州二字止即揭荡骑句餘同」<br/><br/>　　西方画白东方画青「汉书曰冒顿纵精兵三十餘万骑围高帝於白登七日汉兵中外不得相救餉匈奴骑其西方画白东方画青北方画驪南方画騂○王石华校塤改赖骑字今案汉书九十四上匈奴传画作尽史记亦然陈俞本皆作画惟青字陈作駹俞作■〈马龙〉餘同」<br/><br/>　　梟骑「汉书云高祖时北貊燕人来致梟骑注曰驍勇也若六博之梟也○王石华校照陈本改致作贡今案汉书卷一上高祖纪云四年八月北貉燕人来致梟骑助汉张晏注亦同考广韵貊本作貉又五经文字云貉经典相承作貊」<br/><br/>　　緹骑「东观汉记云冯魴永平十五年上行幸诸国勑魴车驾发后将緹骑宿玄武○王石华校照陈本抹去冯魴二字而勑下添冯字非是今案御览卷六百九十九引冯魴永平下脱十五年三字陈俞上行句作显宗东巡郡国餘同」<br/><br/>　　虎骑「魏志云太祖哀曹真少孤收养与诸子同太祖壮其鷙勇使将虎豹骑○王石华校植改真占改收今案魏志卷九及陈俞本同」上下如飞材力绝人「汉书淮南王问伍被曰大将军何如人也被曰臣所善黄义从大将军為臣言曰大将军遇士大夫以士卒有恩眾皆乐為用善骑上下山如飞材力绝人未易当也○今案北监本汉书卷四十五伍被传及陈俞本皆脱為臣曰三字脱善字餘同又汉书材力作神力又按骑士下六字為句句注欠妥善骑為句则如飞二字有根苟非得读未改本书钞乌知开皇以前汉书之异於俗本也」<br/><br/>　　马如激电人象飞仙「傅玄正都赋云列骑齐驤轻袿口翩熊头豹尾诡譎口口逐皆九珠异百端马如激电人象飞仙○今案陈俞本祇祗收标目二句百三家集及严辑傅玄文均脱傅节子辑鶉觚集啄上补弩字远作进珠作殊无三方圈餘同」<br/><br/>　　电往风过「桓范简骑论云夫骑者军之锋锐也往必如电发去必如风过○今案亦见本篇上玉函山房辑世要论读书钞卷百十七引无两必字是据陈本言之」鶚下鹰击「桓范简骑论云夫骑者军之锋锐也进则衝锋陷圣退则鶚下鹰击○今案玉函山房辑本照陈本锋改敌俞本亦然」越沟壍驰山陵出险阻绝大泽「六韜曰选骑士之法取年三十八已下长七尺五寸以上轻健捷疾力过伦等能前后左右周旋进退越沟壍驰山陵山险阻绝大泽攻强敌乱大眾者名曰武骑之士也○王石华校以旧钞攻误敢乃改驰字今案平津本六韜武骑士五十七及陈俞本皆作驰又三十八作四十轻作壮力过作超驰作登出作冒考敢字是攻之譌古本不可擅改也惜孙辑六韜时未得旧钞祗据陈本耳」<br/><br/>　　二十八骑「黄石公三略云欲知敌形色可胜之符先战以二十八骑阵惑之凡二十八骑象二十八宿也○王石华校刑改形感改惑今案陈俞本无凡字餘同陈仁锡本三略脱御览卷三百引脱战字阵字凡二十八骑五字餘亦同」<br/><br/>　　二十四骑「东观汉记云邓禹攻赤眉輒不利吏士散亡尽禹强独与二十四骑诣洛阳○今案陈俞本与御览卷三百引无强字亡作已陈俞又輒改贼餘同聚珍本无不利以上餘与御览同姚辑本輒亦作贼亡亦误已亦无强字诣上有还字餘与原钞同」<br/><br/>　　健骑数千「英雄记云公孙瓚有健骑数千多乘白马者号為白马义从○今案陈俞本有字作常与二字多作皆马下有以為左右翼句餘同考说郛本英雄记钞者号以下作告以号焉误矣」<br/><br/>　　女骑千人「业中记云石虎皇后出女骑千人脚皆著五采鞾也○今案续百川本业中记及陈俞本皆脱脚字鞾改靴又宏平环宇记引出下有从字末句作脚著五文织成与本钞微异原钞脚误御无可属故诸本删之兹据环宇记订正」<br/><br/>　　充国善骑「汉书云赵充国始為骑士以六郡良家子善骑射补羽林○今案汉书卷六十九充国传及陈俞本同」韩嫣善骑「史记云韩嫣与上学书相爱及上為太子愈益亲嫣嫣善骑射上即位欲事伐匈奴而嫣先皆胡兵以故益尊贵淮南子云善游者溺善者堕各以所好反自為祸耳○王石华校据陈本改定数字今案史记一条见佞幸传陈俞本射下有善佞二字又俞本无淮南以下」<br/><br/>　　○军容九<br/><br/>　　选徒万骑「司马相如子虚赋云王驾车千乘选徒万骑畋於海滨列卒满泽罘网弥山○王石华校蒲改满兴改罘今案文选百三家集及陈俞本引同考本钞讲正篇引亦同」<br/><br/>　　简车马「左傅云秋大閼简车马□○今案见桓六年传」弥方城掩平原「陈琳正军赋云百将罗峙千部列阵弥方城掩平原耿目耶眇不同乎一边也○今案陈俞本删耿目十字将此下第三条注干戈二句移补百三家本陈琳集将作校亦删此十字」<br/><br/>　　胡马駢足戎车齐轨「陈琳武军赋云南辕反斾爰振其旅胡马駢足戎车齐轨○洪氏校乎改駢今案百三家集及陈俞本同」旗帜蔽野「东观汉记光武纪云王邑王寻兵已五六万到旗帜蔽野○王石华校旗帜上删胡马八字盖沿上条窜此耳今案本钞兵丘脱六万到三字照御览卷九十引订正又陈俞本改引范书」<br/><br/>　　干戈若林「陈琳武军赋云南辕反旆爰振其旅胡马駢足戎车齐轨百队方置天行地止干戈森其若林牙旗翻以容裔○今案陈俞本脱南辕六句容裔作如绘百三家本集亦作如绘又本钞阵篇兵势篇引及百三家本百队作八部天行句作山布星陈餘同」<br/><br/>　　百两弥涂「应瑒驰射赋云百两弥涂方轨连衡朱骑风驰雕落层城○王石华校循死应行改雕落层城是也今案陈俞本亦同」雷輜蔽路「班固封燕然山铭曰长轂四分雷輜蔽路万有三千餘乘○今案文选同」玄甲曜日朱旗絳天「班又云玄甲曜日朱旂絳天遂陵高闕下鷄鹿○今案文选曜作耀陵作凌陈俞本小注脱遂陵二句」羽旄杨蕤雄戟曜芒「左思吴都赋云羽旄扬蕤雄戟曜芒具冑象弭织文鸟章○王石华校标目芒字是小注旁勒冑字何也今案文选曜作耀陈本旄误毛」悠悠斾旌「毛诗云旂旐央央谨案央央鲜明也○今案小雅出车采芑二篇皆有此文央央鲜明四字则见出车毛传陈本增入郑笺非原钞之旧」矫矫虎旅「陈琳武军赋云悵儼其特起旌鉞裴以?虎旅执戟抚弓○今案百三家集及严辑陈琳文未收陈俞本赋下有序字」商？衣商？衣驍骑「陈赋云鱼丽纳舒鵞鹤翼分商？衣商？衣驍骑卫角守偏○今案百三家集及严辑陈琳文陈俞本皆脱疑即武军赋耳商？衣与裔同」泛舟万艘屯骑千营「魏高乡公四言诗云■〈？？赤〉■〈？？赤〉东伐悠悠远征泛舟万艘屯骑千营○洪氏校选改远卫改骑今案陈俞本同■〈？？赤〉同赫俞改赫」长戟百万胡骑千群「应瑒檄文云长戟百堣万胡骑千群○今案百三家应瑒集骑作马陈俞本仍作骑」元戎十乘「毛诗云元戎十乘以先啟行毛长曰元大也夏后氏曰鉤车先正也殷曰寅车先矢也周曰元戎先良也○今案见小雅六月陈俞本同」革车千乘「左传云大蒐于红革车千乘○今案见昭八年」出车彭彭「○今案见小雅出车篇旧钞与下条误连今移正陈俞本并据今本增入毛传非是」以车彭彭「毛诗曰以车彭彭毛长曰彭彭有力有容也○今案见鲁颂駉篇旧钞此注误窜入出车彭彭条下今移正陈俞本皆改引百两彭彭任意窜易非原钞之旧」以车绎绎「毛诗曰以车绎绎毛长曰绎绎善走也○今案见鲁颂篇俞本以误出」戎车万駟「傅玄魏德颂戎车万駟逸驥千群○今案本钞魏上衍大字德误论公两字照百三家集订正陈俞本亦同俞引小注脱戎字」武骑千队「江表传云魏文帝欲伐吴望大江叹曰吴据洪流且多粮穀虽武骑千队无所用也○王石华校洪改江今案类聚卷十三引江表传望作临而江仍作洪正与旧钞合石华只為陈本所误耳」<br/><br/>　　四牡騤騤「毛诗云驾彼四牡四牡騤騤毛长曰騤騤强也○洪氏校标目駟牝改四牡今案见小雅采薇」駟介旁旁「毛诗云清人在彭駟介旁旁毛长曰介甲也谨案四皆被甲旁旁然强也○今案见郑风清人」四介麃麃「毛诗云清人在消駟介麃麃毛传曰麃麃武貌也○今案同上」<br/><br/>　　四牡业业「毛诗云戎车既驾四牡业业毛长传云业业然壮也○今案见小雅采薇篇」八鸞鏘鏘「毛诗云八鸞鏘鏘毛长曰鏘声也铸铜為鸞铃著马两鑣四马故八鸞也兵车鸞在鑣也○今案八鸞鏘鏘见大雅蒸民韩奕二篇八鸞瑲瑲见小雅采芑篇传笺皆与旧钞不同商颂烈祖篇八鸞鶬鶬笺云有鸞在鑣四马则八鸞与旧钞略同然仍非毛传也岂虞永兴当日或别见古本歟陈俞本皆改采芑篇传及疏非旧钞面目矣」<br/><br/>　　○兵势十<br/><br/>　　正正之旗常常之阵「兵书要决云无要正正之旗无击堂堂之阵○王石华校按改决今案御览卷三百零一引兵书同」可望而不可当「黄石公三略云良将之统军也攻如河决其眾可望而不可当也○今案见陈仁锡本上略俞本作决河本钞百十三论兵篇及本篇风发一条皆作河决」若鬼神之无迹「淮南子云用兵之道示之以弱而乘之以强前冥而后朗若鬼神之无迹若水之无创故胜可百全明与玄通莫知其门是谓至神○今案汉魏丛书本淮南兵略训明与玄作与元明又脱两神字陈俞本徵异盖节引各有不同耳」<br/><br/>　　军如流星「杜篤论都赋云勇惟鹰扬军如流星○王石华校将论字旁勒因陈俞本论都作东都故也今案严辑全后汉文卷二十九杜篤论都赋与本钞同谓据后汉杜篤传并类聚卷六十一订」<br/><br/>　　军如邓林「刘楨诗云旦发业城东暮次滇水旁三军如邓林武士攻萧庄○王石校武士句旁勒今案陈俞本此句已改剑戟凛秋霜五字又本钞楨作槙宋影钞改避仁宗讳」<br/><br/>　　如林如山「孙子兵法云兵疾如风其徐如林侵掠如火不动如山难知如阴也○王石华校旁勒阴字非也今案平津本孙子军争第七及陈本亦作阴」如虎如狼「六韜云大人之兵如虎如狼如雷如电震震冥冥天下尽惊然后乃成○今案本钞冥误溟考平津本辑六韜逸文与本篇三引皆作冥又御览二百七十一引六韜作如狼如虎又如雷上有必雨必风句无震震句餘同陈俞本改引尉繚子」<br/><br/>　　如风如雨「尉繚子云兵如风如雨如雷如霆○今案原钞霆误电考本钞百十三论兵篇引尉繚子作珽此电字因下条而误又考陈仁锡本武议篇正作珽餘同」如雷如电「六韜云大人之兵如虎如狼如雷如电震震冥冥天下尽惊然后乃成○今案详上如虎条下陈本亦改作尉繚子」气如飘风「淮南子云三军之冠百万之师志厉青云气如风此為气势○今案近本淮南子兵略训及陈俞本冠皆作眾」气如通云「杨德润集声如震霆气如通云○今案陈俞本作震雷餘同」乘云附景「苏武答李少卿书云当子气深入之时朝发夕息数千万里虽乘云附景不足拟其迅也○洪氏校补拟其迅三字今案陈俞本同陈本锡本卷九答李陵书无此」山布星陈「陈琳武军赋整行案律决敌中原人八部方置山布星陈□□法劲斾勇殿坚○王石华校八部改入部非也今案上四句见阵篇引又百三家集脱下句原钞法上空二格今仍之」<br/><br/>　　鶚下鹰击「桓范简骑论云夫骑者军之锋锐也进则衝锋陷坚退则鶚下鹰击往必如电发去必如风过古人善為兵拣选骑卒皆卒然而至○今案本钞骑篇引至退则句严辑简骑论与陈本皆引至去必句」<br/><br/>　　免起鳧举「吕氏春秋云凡欲兵急疾不可久处所以兔起鳧举喻疾也虽有江河之险则陵之太山之塞遂踰之者也○今案此节录吕氏春秋仲秋纪陈俞本照其原本引故微有不同」云合电发「杨雄长杨赋云迺命驃卫汾沄沸渭云合电发疾如奔星○王石华校两雷字改云骑改卫分改汾今案文选同电发下原有飈腾波流机骇锋軼八字」云行风动「王统司空穆侯颂云致留纪南长地既权云行动如霆如雷○今案致留八字有误陈俞本祗引下二句每於脱误者删之或以他书易之」动犹风雨「左思齐都赋云五家之兵动犹风雨○今案严辑齐都赋脱本篇下战如雷霆一条是引下句」声如雷霆「淮南子将充勇卒果敢气如飘风声如雷霆○今案见兵略训」<br/><br/>　　精逸击电奔越惊风「左思齐都赋云精逸击电奔越惊风○洪氏校标目吴改奔风字今案陈俞本同齐都赋竟脱」尘飞嚮起「应贞华览云齐楚连纵韩赵参衡尘飞嚮起将西攻秦○今案本钞纵误踪已订正」震天骇地「孙子荆与孙皓书云士卒奔迈其会如林烟尘俱起震天骇地○王石华校遏改迈卒上补士字今案陈本同俞本奔作牛」虚鼓一骇「陈思王征蜀论云干戈所拂则何虏不崩金鼓一骇则何城不登也○今案百三家集脱此严辑本陈思王文据本钞引」声动天地「国语曰吴王会於黄池乃秉浮就鸣鐘鼓三军皆譁齐声动天地著军大骇○今案见吴语桴作抱齐作其」骇轰嘈盪心惧耳「陈琳武军赋云金春作萧管起灵鼓发骇轰嘈■〈口献〉盪心惧耳野奏摄而陵触前后不相须候○今案本钞鼓篇引无金春六字奏字标目作夷小注作事摄作慑陵作凌餘同百三家本亦脱陈俞本祗载标目骇误车？卒照小注订改发下因上灵鼓再衍雷鼓二字今删去」<br/><br/>　　震震冥冥天下尽惊「六韜云大人之兵如虎如狼如雷如电震震冥冥天下尽惊然后乃成○今案详本篇上」赤咤彭贔不可当御「陈琳武军赋云元戎先驰甲骑踵继雷师震激虎夷电蹏燁若颺炎熛熛九蔽赤咤彭贔不可当御○今案百三家集脱严辑陈琳文亦未收陈俞本踵作随虎夷句作霜仞牛利熛熛句作闪如云蔽餘同」<br/><br/>　　麾城若振槁「吴都赋云麾城若振槁搴旗若顾指○今案文选同」攻齐若决溃「史记云苏代遗穰侯书曰以天下攻齐如以千钧之弩决溃痈也○王石华校溃痈作且溃之痈系沿陈本之误且今案史记穰侯传与本钞同本钞卷百二十五弩篇引亦同」<br/><br/>　　战如风发攻如河决「黄石公记云战如风发攻如河决○今案见陈仁锡本黄石公上略又本钞百十三论兵篇引同陈俞本作决河」战如雷霆「左思齐都赋云五家之兵战若雷霆○今案严辑左思文脱此条已详上」攻如雷击「唐子云将者专命千里总帅六师攻如雷击避如电收注云若山行之以川也○今案本钞注文必有脱误陈俞本作攻如电击战如风行而删去小注玉函山房辑唐子為陈本所误」<br/><br/>　　追奔逐北灭跡扬尘「李陵别传云陵以五千之眾对十万之军犹斩将搴旗追奔逐北灭跡扬尘斩其梟帅使三军之士视死如归也○洪氏校师改帅今案亦见文选答苏武书扬作扫餘同陈本竟改引之」<br/><br/>　　势如？？郭弩「孙子云善战者势如槨弩节如发机○今案平津本孙小兵势第五？？郭作彍陈本亦然考槨同扩永兴避煬帝讳所改俞本尚作？？郭未尽改古本也」<br/><br/>　　势口转圆「孙子云善战之势如转圆石於千仞之山也○今案平津本孙子兵势第五战下有人字山下有者势二字俞本引与本钞同」承劲风以振秋蓬「何法盛晋书云执朽轡以御逸马承劲风以振秋蓬○今案陈本御作驭俞本同」摩萧斧以伐朝菌「苑云摩萧斧以伐朝菌也○王石华校厚改摩今案见善说篇同陈本摩作石？摩俞本萧误肃」决江河以溉萤火「黄石公记云以义诛不义犹决江河以溉烛火也○王石华校补义字又以本钞爝误营改作萤非是今案见陈仁锡本黄石记下略篇」皷鸿鑪以燎毛髮「魏志云陈琳陈何进曰将军龙驤虎步高下在心以此行事无异皷鸿鑪以燎毛髮也○今案魏志卷二十一王粲传载陈琳进諫事同」猛虎之駈群羊「陈琳武军赋云犹猛虎之駈群羊衝风之飞枯叶○今案陈俞本同百三家集严辑陈琳文皆脱此条」衝风之摧枯枝「陆景典语云若衝风之摧枯枝烈火之炎寒草也○严氏校云御览八百六十八引陆景典语若衝风之摧枯枝烈火之炎寒草武王伐紂势灰也今案玉函山房辑典从御览引衝□衡而陈俞本火作燄炎寒作薰衰餘同」<br/><br/>　　奔？？儿之触鲁縞「曹洪与魏文帝书云若骇马？京之突细网奔？？儿之触鲁縞也○王石华校？？儿皆改兕？？儿古兕字也今案御览卷三百五十三引此书骇作骏细网作网罟餘同陈本引突作决覈辑全魏文未引书钞」<br/><br/>　　泰山压卵「苏武集云如泰山压卵○今案陈俞本同」似雪投汤「后汉书云邓禹曰以张将军之眾当百万之师似雪投汤也○王石华校以原钞似误小改作以均非今案陈俞本同」五岳压枯「诸葛子云鼓洪鑪以燎毛髮倾五岳以压枯朽○今案陈俞本同玉函山房辑诸葛子亦同」千钧压卵「唐子云犹震霆摧枯子钧压卵○今案陈俞本同意林卷五引唐子云大晋应期一举席卷犹震霆携枯千钧压卵无餘类矣玉函山房辑唐子一卷谓书钞百十七引犹震霆二句同」<br/><br/>　　云撤云除「左思魏都赋云剋翦方命吞灭咆哮云彻叛换席卷虔刘延篤与殷纪明书曰得知穷兵极远大捷而反虽齐桓之制令支服流沙霍将军之封祁连辛武贤之截魏虏蔑以加焉莫不鱼烂云除震惧稽顙矣○今案文选魏都赋哮作烋俞本仍作哮餘同延篤书俞本另為一条延上有后汉二字制下无令支二字封作到到上留一口又删辛武句餘同严辑全后汉文祗据书钞引同」<br/><br/>　　北堂书钞卷第一百一十七 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9723.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9725.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

