<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第八十四　　　礼仪部五_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第八十四　　　礼仪部五全文,虞世南作品" />
<meta name="description" content="北堂书钞原文阅读,●北堂书钞卷第八十四　　　礼仪部五全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9690.html";
var nextpage="novel-read-999-9692.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第八十四　　　礼仪部五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9690.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第八十四　　　礼仪部五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:55:13<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註冠十　　　　　　　　　婚礼十一<br/><br/>　　○冠十<br/><br/>　　冠者礼之始嘉事之重「礼记冠义篇云冠者礼之始也嘉事之重者也○今案详下文」二十弱冠「曲礼篇二十曰弱冠谨案二十成人者也○今案陈本但注曲礼二字」十五而冠「左传云公送晋侯以公宴于河上问公年季武子对曰会于沙随之岁寡君以生晋侯曰十二年矣国君十五而生子冠而生子礼也君可以冠矣○今案见襄九年」筮曰筮宾「礼记冠义冠者礼之始也古者重冠礼筮日筮宾所以敬冠事也仪礼士冠礼筮於庙门○今案陈本脱礼始句古者下脱重字及仪礼以下」今日吉日「应亨貽四王子诗云永平年四月外弟子王景系长世彻世从世母地蒋公并冠合貽四王子诗曰济济四令弟妙年才二九令月维吉日成服加元首虽无？？儿角酌杯醮传旨酒○今案初学记十四引此诗亨貽作亨赠子诗作冠诗年四月作四年长世十字作兄弟四人才作践角酌作觥爵至？？儿作兕则古今字耳」<br/><br/>　　故冠於阼以著代「礼冠义云故冠於阼以著代也郑注阼谓主人阶也适子冠於阼若不礼则醮用酒于客位敬而成之也○今案冠义注主人阶作主人之北不礼作不醴陈本已照改」行之於庙以尊事「又云冠者礼之始也嘉事之重者也故古者重冠行之於庙者所以尊重事而不敢擅举其礼也郑注嘉事嘉礼也○今案礼记冠义擅举其礼作擅重事陈本已照改」<br/><br/>　　三加弥尊喻其志也「礼记郊特牲云三也弥尊喻其志也郑注始加緇布冠次皮弁次爵弁冠益尊志益大也○今案陈本志益上有则字」三加弥尊加月成也「礼记冠云故冠于阼以著代也醮于客位三加弥尊加有成也○今案冠义篇同」奠挚於君「又云玄冠玄端奠挚於君郑注云服玄冠玄端异于朝也○今案冠义注同」<br/><br/>　　醮於客位「礼记冠义醮於客位加有成也谨案每加而有成人之道也成人则益尊醮於客位尊之也○王石华校删末句下酌清酒九字衍文今案陈本脱谨案以下」<br/><br/>　　必以金石之乐「左传公送晋侯以公宴於河上问公年季武子曰会於沙随之岁寡君以生晋侯曰可以冠矣武子曰君冠必以祼享之礼行之以金石之乐节之以先君之祧处之今寡君在行未可具也请及兄弟之国而假备焉○今案见襄九年」<br/><br/>　　则有司过之史「大戴礼太子既冠成人免於保傅之严则有司过之史有膳献之宰也○今案大戴礼保傅篇膳献作亏膳陈本已照改并脱之严二字孔巽轩补注云司书作记过亏膳汉书新书作彻膳」<br/><br/>　　冠而字之敬其名也「礼记郊特牲云冠而字之敬其名也郑玄注曰重以成人之呼之○今案郊特牲注同」冠而字之成人之道「礼冠义云冠而字之成人之道也郑注字所以相尊也○今案礼记冠义注同」见於母母拜之「又云冠而字之成人之道也见於母母拜之谨案成人与為礼也○今案与為礼句亦冠义经文谨案二字当删」见於兄弟兄弟拜之「入云冠而字之成人之道也见於兄弟兄弟拜之谨案成人与為礼也○今案与為礼句亦冠义经文谨案二字当删」容体正顏色齐「又云冠而后服备服备而后容体正容体正而后顏色齐辞令顺无下两而后字陈本已照删」弃尔幼志从尔成德「仪礼冠礼篇将祝曰令月吉日始加元服弃尔幼志从尔成德寿考维祺介两景福○今案士冠礼将祝作始加祝从作顺本已照改」帝加元服大赦天下「续汉书孝灵帝建宁四字帝加元服大赦天下○今案御览五百四十引续汉有灵帝加元服大赦七字汪辑本汉据御览九十二引无大赦句餘同姚辑本脱陈本改注范书」<br/><br/>　　皇太子冠匹帛赦徒「汉书五凤元年皇太后赐丞相以下帛匹赦徒作杜陵者○今案见汉书卷八宣帝纪」<br/><br/>　　○婚礼十一<br/><br/>　　婚礼万世之始也「礼郊特牲云夫婚礼万世之始也娶於异姓以附远厚别也郑注同姓或取多相褻也○今案郊特牲注同」礼合二姓之好「礼昏义云婚礼者合二姓之好也上以事宗庙下以继后世○今案陈本合上有将字」谋合异类使和成也「周礼地官媒氏职郑注媒之言媒也谋合异类使和成也○今案见地官叙官注」先圣之后為宗庙之主「礼记哀公问篇冕而亲迎不亦重乎孔子曰礼合二姓之好以继先圣之后以為宗庙社稷之主何為不重乎○今案哀公问篇為不作谓已餘同陈本作為己」成男女之别立夫妇之义「礼婚义云婚礼者所以成男女之别立夫妇之义男女有别而后夫妇有义父子以亲君臣以正故曰婚礼者人之本也○今案昏义篇以亲以正作有亲有正人之本作礼之本陈本已照改」<br/><br/>　　敬章别也「礼郊特牲云执挚以相见敬章别也郑注云不敢相褻也挚所以奠雁也○今案陈本不敢上有言字奠上删以字」婚礼不贺「礼郊特牲云婚不贺人之序也郑注序代也谨案婚礼不贺者有相代之义也○今案郊特牲注同」取妇之家三日不举乐「礼记曾子问曰取妇之家三日不举乐思嗣亲也三月庙见称来妇也郑注曰重世变也○今案曾子问注同陈本脱三月二句世作时」嫁女之家三日不息烛「礼记曾子问嫁女之家三夜不息烛思相离也郑注谓古礼也○今案谓古礼也非郑注文郑作亲骨肉也四字陈本已照改」男女待礼而成「毛诗绸谬云绸谬束薪三星在天毛长传绸谬也三星心也在天谓始见东方也男女待礼而成若薪芻待人事而束也○今案魏风绸谬篇心作参」男女以礼相求「毛诗草虫云喓喓草虫趯趯阜螽毛长传喓喓声也趯趯也草虫常羊也阜螽蠜虫也郑笺草虫跃而从之异种同类男女因以礼而相求也○今案见召南草虫篇蠜下无虫字」<br/><br/>　　四者备而后娶「穀梁传云公如齐纳币大夫之事也礼有纳采有问名有告期有徵四者备而后娶礼也徐貌注问名问女名当卜之知吉凶也纳徵即纳币也币玄纁组帛之礼也○今案庄廿三年有纳句在告期句之上陈俞本已照改惟脱徐貌以下玉函山房辑徐貌穀梁注一卷亦脱此条」<br/><br/>　　物礼不备必死不往「列女传召南申女许婚夫家礼不备而欲迎之以夫家轻我制一物不具一礼不备守节大义必死不往○今案阮刻宋本列女传卷四轻我作轻礼大义作持义餘同陈本亦作持义惟夫家上无以字增入女曰二字又脱违制二字」<br/><br/>　　娶妻如之何必告父母「毛诗南山云艺麻如之何横从其亩娶妻如之何必告父母毛长云艺树也谨案种麻之道必从横其亩然后得麻以喻娶妻必告父母然后得娶也○今案见齐风南山篇谨案以下是永兴引申语陈本已改易传笺他语」<br/><br/>　　娶妻如之何匪媒不得「毛诗破斧云娶妻如之何匪媒不得毛长传云媒所以用也治国不能用礼则不安也○今案娶妻如之何二句诗凡二见一為齐风南山篇一為幽风伐柯篇此旧钞是引伐柯篇以毛诗文可据也伐柯篇在东山破斧篇后故转写者又讹為破斧耳陈本已删破斧字及毛传」<br/><br/>　　仲春成婚「周礼媒氏职仲春之月令会男女郑注仲春阴阳交以成婚礼顺天时者也○今案地官婚作昏」霜降送女「董仲舒云圣人以男女阴阳其道同类天道向秋冬而阴气结向春夏而阴气去故古人霜降而送女冰泮而止煞○今案抱经堂本董仲舒春秋繁露循天之道篇向作嚮结作来送作迎止煞作杀内无两气字餘同陈本舒下有论字是也初学记十四引此论无占字餘同」<br/><br/>　　嫁娶皆以秋冬「圣证论云嫁娶古人皆以秋冬诗曰东门之杨其叶牂牂毛长曰男女失时不以秋冬也○今案初学记十四引圣证论不以作不逮餘同陈本脱诗曰以下」<br/><br/>　　行事必用昏昕「仪礼昏礼篇云行事必用昏昕郑注用昕使者用昏壻也谨案遣使行玄纁古礼不待昕时亲迎乃用昏也○王石华校□改昕今案仪礼六昏礼篇同谨案以下永兴引申语也陈本谨案下改贾疏」<br/><br/>　　男女以正婚姻以时「毛诗挑天序男女以正婚姻以时谨案男女年行女东专一故云以正三十之男二十之女及春礼会故云婚礼以时也○今案年行东专八字有误谨案以下是永兴引申语也陈本序云之无以正以时二句即接以传曰而其文又非毛传不知从何增入甚矣其谬乱也」<br/><br/>　　柔上刚下「易咸卦曰咸亨利贞取女吉传曰咸感也柔上而刚下二气感应以相止而说○王石华校云改二今案近本传曰作彖曰」得偶為合「周礼媒氏职掌万民之判郑注判半也得偶為合主合其半成夫妇之礼也○今案地官注偶作藕无之礼二字」终於出嫁「易杂卦云归妹女之终也韩康伯注曰女终於出嫁○今案杂卦传同」有待而行「古文易归妹象云諐期之志有待而行也○今案归妹九四象传諐作愆諐古愆字也」<br/><br/>　　竞赴良时「张华感婚赋云方今岁在己巳将次四仲婚姻者竞赴良时粲丽之观相继於路嫁娶之会不待守日也○今案初学记卷十四引此赋待守作乏乎餘同陈本删感婚赋三字不待句作不乏乎目」<br/><br/>　　投心委命「傅玄乐府杂歌曰男当进曰女适人投心委命□受身○今案百三家本傅玄集脱陈俞本命下补谁字又陈本玄误文」自家而出「方言云自家而出谓之嫁也○今案见戴校本方言卷一」因适而成「白虎通婚姻者何谓也昏时行礼故谓之婚人因适而成故曰姻也○今案白虎通嫁娶篇适作夫餘同陈本亦作夫故曰句姻误因」眷以嘉姻「潘岳怀旧赋云余惣角而获见承戴侯之清尘名余以国士眷余以嘉姻○今案文选及百三家本陈本同」承天之庆「崔駰昏礼纳采文云马防子破胡尚公主公主妇如山云承天之庆光辉日新永承宫子孙也○今案此条有譌脱陈俞本皆删」二十而娶「淮南子云二十而娶高注曰岁星十二岁而周天為一纪故国君十二岁而冠冠而后娶东晋论婚姻云郑氏以男必三十娶女必二十而嫁王以男十六可娶女十四可嫁也○今案此见淮南子犯论训二十作三十无為一纪三字东晋以下别為一条陈俞本标目皆讹作十二而娶又删东晋以下考东晋当作束皙初学记十四引束皙论有男十六二句可证百三家本脱」<br/><br/>　　二十而室「朝子云齐桓公出宫中妇女嫁之因下令曰丈夫二十而室女十五而嫁也○王石华校田改因世改三十今案陈俞本朝作韩二十作三十考近本韩子外储右下篇仍作二十餘同」<br/><br/>　　十五许嫁笄而礼之「仪礼婚礼郑注妇人年十五许嫁笄而礼之因著缨明有繫也盖以五采為之○今案昏礼注同陈本采作色」十五许嫁有适人道「家语男子二十而冠有人父之端女十五而许嫁有适人之道也○今案家语本命解二十六人父上有為字餘同陈本二十误三十人父作成父」牲用鱼芼以苹藻「礼记昏义云教成之际牲用芼以苹藻郑注鱼苹藻皆水物也鱼為俎实苹藻為羹菜祭无牲牢告事耳非正祭也○王石华校际改祭物改无再改事补耳字今案近本礼记及陈本之祭作祭之王氏经义述闻引此旧钞以正俗本之误」<br/><br/>　　于以采苹南涧之滨「毛诗采苹云云毛长传苹大辨也滨涯也郑注云妇人先嫁三月教成之祭牲用鱼芼羹以苹○今案见诗召南」于以采藻于彼行潦「上义毛长传藻聚藻也行潦流潦也郑注妇人先嫁三月教之公宫教成之祭牲用鱼芼羹以藻○今案见诗召南」女无二男有再聘「潘岳答挚虞新昏箴云先王制礼随时為正女无二归男有再聘○今案百三家本潘岳集同俞本脱陈本无箴字制作之注内二归误云归初学记十四引此箴脱潘岳答三字餘同」<br/><br/>　　一与之齐终身不改「礼郊特牲云夫婚礼万世之始也一与之齐终身不改故夫死不嫁郑玄注齐谓共牢而食同尊卑也齐或為醮○今案郊特牲注同」鹿皮為礼「古史考云庖牺氏制嫁娶以鹿皮為礼○今案陈俞本脱庖牺四字平津馆辑本古史考鹿作儷考曲礼正义史记索隐引亦作儷惟谓书钞礼仪部引作虎皮则不知所据何本耳」<br/><br/>　　皮帛可制「仪礼昏礼记云皮帛為可制郑注皮帛儷皮束帛也○今案昏礼记為可作必可陈本已照改惟脱去记字」两者欲其配合十象五行「周礼媒氏职凡嫁子娶妻入币帛无过五两郑注纳币用緇妇人阴也凡於娶礼必用其类五两十端也必言两者欲得其配合之名也十者象五行十日相成也○今案地官注同」<br/><br/>　　穀圭天子以聘女「又云考工记穀圭七寸天子以聘女郑注纳徵加於束帛也○今案冬官玉人注同」大璋诸侯以聘女「周礼考工记大璋诸侯以聘女郑注亦纳徵加於束帛也大璋者以大璋之文饰之也○今案冬官玉人注同」一娶九女「白虎通天子侯一娶九女者何重国传继嗣也春秋公羊传云诸侯娶一国则二国往媵之以姪娣从姪者何兄之子也娣者何女弟也诸侯一聘九女诸侯不再聘何休注必以姪娣从之者何使一人有子二人嘉也所以防嫉妬重继似也因以备尊尊亲亲之义也九者极阳之数也○今案白虎通嫁娶篇传继作广继至女弟也句而止餘同考公羊庄十九年传再聘作再娶何使作欲使以作嗣无之义两字嘉作喜陈本多窜脱」<br/><br/>　　聘以万金「汉旧仪皇帝聘皇后以黄金万斤○今案平津辑本卷下同」纳采用雁「仪礼婚礼云纳采用雁郑注将欲与彼為婚姻必先使媒道通其言女氏许之乃复使人纳其采择之礼用雁為赘者取顺阴阳往来也○今案仪礼昏礼篇彼為作彼合媒道作媒氏下复作后顺上有其字陈本已照改」<br/><br/>　　执雁问名「又云宾执雁请问名郑注云问名者将归卜其吉凶○今案昏礼篇郑注同陈本脱宾字」纳吉「仪礼昏礼云纳吉用雁郑注归卜於庙得吉兆复使使者往告也婚姻之事於是定○今案陈本使下脱者字」纳徵「白虎通云纳徵用□绣故不用雁也○今案近本白虎通嫁娶篇用玄误作曰玄陈本纁作币」请期用雁「仪礼昏礼请期用雁郑注阳唱阴和期日宜由夫家来也夫家必先卜卜得吉日乃使使者往辞○今案昏篇下卜字作之餘同陈本亦作卜之吉下脱日字」委禽奠雁「崔駰昏礼结言文云嘉贄内结盘螭委禽奠雁配以鹿皮○今案初学记十四引此文无结言二字盘螭作鞶褵同本钞上文引崔駰昏礼纳采文则此结言当作纳吉应改正」<br/><br/>　　诫曰慎勤「穀梁传送女父诫之曰谨慎从尔舅之言母诫之曰谨慎从尔姑之言母施鞶绅诫之曰谨慎从尔父母之言徐貌注鞶佩囊也绅带也诸母為施佩带以备用又戒之也○今案桓三年无施字鞶绅作般申诫作戒陈本已照改并删徐貌以下玉函山房辑穀梁徐貌注一卷据初学记十四引无以备用三字餘同」<br/><br/>　　送不下堂「又曰齐侯送姜氏于讙礼送女父不下堂母不出祭门诸母兄弟不出门送女踰境非礼也徐貌注曰祭门庙门也闞门在祭门外旁有双是也○今案见穀梁桓三年徐貌以下玉函山房辑本未收此条」<br/><br/>　　亲结其縭「毛诗东山云亲结其縭毛长传縭妇人之褘也案犹香缨也女嫁时母戒之○今案见幽风东山篇案犹以下是永兴引申语」施巾结帨「皇甫士安女怨诗曰婚礼既定婚礼临成施衿结帨三命丁寍○今案冯辑晋诗纪卷三同陈本脱上二句」冕而亲迎「礼记哀公问于孔子曰冕而亲迎不亦重乎孔子曰合二姓之好以继先圣之后以為天地宗庙社稷之主何谓重乎毛大明云亲迎于渭郑玄注配圣人得其宜故备礼亲迎也○今案哀公问篇亦重作巳重何谓下有已字毛下当有诗字大明笺礼下无亲迎二字陈本但注哀公问见前」<br/><br/>　　御轮三周「礼记昏义云？？耳执雁入揖让升堂再拜奠雁盖亲受之於父母也降出御妇车而？？耳授绥御轮三周先俟于门外妇至？？耳揖妇以入○今案昏义篇及陈本？？耳作壻释文云壻或作？？耳此陆氏所见隋时本与旧钞脗合」<br/><br/>　　揖妇以入「又云先俟于门外妇至？？耳揖妇以入○今案详上条」之子于归百两御之「毛鹊巢篇云之子于归百两御之毛长传百两百乘也御迎也诸侯之子嫁于侯迎御皆百两也○今案召南鹊巢篇毛传皆百两作皆百乘又御迎也是郑笺文陈本但改乘字餘未改」<br/><br/>　　执雁而入「婚义云？？耳执雁入揖让升堂再拜奠雁盖身亲受之於父母也○今案礼记昏义篇无身字？？耳作壻」弃我旧庐爰适他馆「皇甫士安诗云□轮迴路驂服□半駟车远驰僕陈交乱弃我旧庐爰适也馆○今案冯辑晋诗纪未收陈本但皇甫诗四字」言秣其马「毛诗汉广云之子于归言秣其马毛长传秣养也六尺以上曰马之子嫁子也○王石华校删标目上爰适四字因上条误衍也今案见周南汉广篇之子嫁子也句是桃夭毛传非汉广传所有」<br/><br/>　　皇驳其马「毛诗东山云之子于归皇驳其马毛长传黄白曰皇騮白曰驳郑笺谓始嫁时车服之盛也○今案幽风东山传騮作駵陈本已照改」祁祁如云「毛诗韩奕云娣从之祁祁如云毛长传祁祁徐靚也如云言眾多也诸侯一娶九女二国媵之诸娣眾妾也谨案独言娣举其眾贵者也○今案见大雅荡之什」其从如水「毛诗敝苟篇齐子止其从如水毛长传如水言眾也○今案陈本言误諭俞本作喻」共牢而食合巹而酳「礼婚义云共牢而食合巹而酳谨案共牢是同一性合巹是取一瓠断為两瓢各执其一以酳是饮酒安食也○今案礼记昏义篇同谨案以下是永兴引申语陈本脱断為以下瓠作瓢」<br/><br/>　　四爵合巹「仪礼婚礼云寔四爵合巹郑注合巹破也四爵两巹凡六為夫妇各三也○今案昏礼注瓢作匏无酳也二字陈本亦改匏」三王陶匏「郊特牲三王作牢用陶匏郑注言太古无共牢之礼三王之世作之而用太古之器重夫妇之始○王石华校袍改匏补共字今案郊特牲注同」锻条以见「礼婚义云妇执笄枣栗锻修以见谨案妇见舅姑礼笄竹器盛枣栗者也○今案礼记昏义篇今本作段释文云段本作腶或作锻同然本钞作锻亦有所本王石华改腶与陈本同误腶从段不从？也」<br/><br/>　　馈以特豚「又云舅姑入室妇以特豚馈明妇顺也郑注以馈明妇顺者供养之礼主於孝顺者也○今案礼记昏义篇同」成妇礼明妇顺「又云夙兴妇沐浴以俟见质明赞见妇於舅姑赞礼妇妇祭脯醢成妇礼也舅姑入室妇以特豚馈明妇顺也郑注成其為之礼也以馈明妇顺者供养之礼主於孝顺谨案笄竹器盛枣栗者也○今案昏义注同谨案以下是永兴引申语」<br/><br/>　　辞父母「丁仪妻寡妇赋云惟女子之有行信歷代之彝伦辞父母而言归奉君子之清尘○今案初学记十四引此赋言妇作言归下文引亦然据改餘同」远兄弟「毛诗泉水篇女子有行远父母兄弟郑笺行道也妇人有出嫁之道远於亲亲故礼缘人情使得寍也○今案见邶风泉水篇」执巾櫛「左传晋太子幸贄於秦将逃归谓嬴氏曰与子乎对曰子晋太子而辱於秦子之欲归不亦宜乎寡君之使婢子侍执巾櫛以固子也从子而归弃君命也不敢言杜注曰嬴氏秦所妻子幸怀嬴也婢子妇人之卑称也○严氏校固改怀今案见僖廿二年传」<br/><br/>　　备洒扫「曲礼云纳女於天子曰备百姓或君曰备酒浆於大夫曰备洒扫郑注纳女犹致女也？？耳不亲迎则女之家遣人致之此其辞也姓之生也天子皇后以下百二十人广生子孙也○今案曲礼下篇洒扫作扫洒巩？？耳作壻广生句作广子姓陈本已照改」<br/><br/>　　奉公子之裳衣「曹植愍子赋云妾秽宗之西子蒙日月之餘辉委薄躯於贵戚奉公子之裳衣○今案陈本脱俞本作愍志赋西子作陋女辉作暉餘同本钞下文引亦作陋女百三家本严辑本皆脱」<br/><br/>　　奉君子之清尘「曹植出妇赋云妾十五而束带辞父母而适人以才薄之质陋奉君子之清尘○今案陈本脱束带二句百三家木同又见□□□钦定赋汇外集十九」<br/><br/>　　温如蒲苇固如胶漆「崔駰昏礼结言文云温如蒲苇固如胶漆休祥见诗保兹尹吉○今案陈俞本脱结言二字及休祥二句考轡言当作纳吉说详上文」乃人身之半体「潘岳悼亡赋且伉儷之拌合盛明喆於嘉礼苟此义之不胶乃全身之半体○今案百三家本潘岳集拌作片盛作垂胶作谬陈俞本皆改引潘岳寡妇赋」如县萝之附松「丁仪妻寡妇赋云惟女子之有行信歷代之彝伦辞父母而言归奉君子之清尘如县萝之附松事浮萍之託根○今案初学记十四祇引上四句同餘无陈俞本亦脱浮萍句」<br/><br/>　　得？？耳如龙「楚国先贤传孙雋字元英与李元礼俱娶太尉桓叔元女时人谓恒公叔元两女俱乘龙言得？？耳如龙也○今案说郛本此传雋作擕元元英作文英？？耳作壻陈本雋作儁无字元英三字上一见桓叔元作桓焉类聚四十引亦作儁作文英作桓焉作壻」<br/><br/>　　委躯贵戚「曹植愍子赋云妾秽宗之陋女象日月之餘辉委薄躯於贵戚○今案详上文」娶涂山「尚书益稷云娶于涂山辛壬癸甲孔注曰惩丹朱之恶辛日娶妻至於甲日复往治水不以私害公○今案陈本删益稷以下」娶於薛「左传公子荆之母嬖将以為夫人使宗人衅夏献其礼对曰无之公怒曰汝為宗司立夫人国之大礼何故无之对曰周公及武公娶於薛孝惠娶於商自桓以下娶於齐此礼也则有之若以妾為夫人釗固其礼也公卒立之○今案哀廿四年则有句无之字」<br/><br/>　　必宋之子「毛诗衡门篇岂其娶妻必齐之姜郑笺云何必大国之女然后可妻亦取贞顺而已以喻君任臣何必圣人取其忠孝而己姜齐姓也○今案见陈风衡门篇但标目是宋子小注是齐姜当分二条陈本删去此注别增入宋子郑笺两失之矣」<br/><br/>　　北堂书钞卷第八十四 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9690.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9692.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

