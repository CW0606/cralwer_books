<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第五十三　　　　设官部五_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第五十三　　　　设官部五全文,虞世南作品" />
<meta name="description" content="北堂书钞原文阅读,●北堂书钞卷第五十三　　　　设官部五全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9659.html";
var nextpage="novel-read-999-9661.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第五十三　　　　设官部五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9659.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第五十三　　　　设官部五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:41:41<span class="divide">|</span></p>
<div class="page-body">
<div class="page-content">
<p>　御史大夫十五　　　　　诸卿揔十六太常十七　　　　　　　宗正十八卫尉十九　　　　　　　光禄勋二十廷尉二十一<br/><br/>　　○御史大夫十五<br/><br/>　　御史大夫宰相之副「汉书朱云传贡禹為御史大夫华阴守丞嘉上封事曰治道在於得贤御史大夫宰相之副九卿之右不可不选平陵朱云兼资文武忠正有智略可使以六百石秩试守御史大夫以尽其能○王石华校正上补忠字百上补六字是也今案汉书六十七作御史之官宰相之副本钞下文亦作之官」<br/><br/>　　银印青綬佩水苍玉「汉书百官公卿表云御史大夫秦官位上卿银印青綬佩水玉掌副贰丞相○今案汉书十九上无水苍句无贰字陈本已照删本钞下文引亦有贰字」<br/><br/>　　上卿「应劭汉官云御史大夫本秦官也次上卿○今案初学记十二引汉官次上有位字陈本已改汉书」九卿之右「汉书朱云传云华阴守丞嘉上封事曰御史之官宰相之副九卿之右不可不选也○今案详本篇上文」位次丞相「应劭汉官云大司空朱博奏言高皇帝置御史大夫位次丞相○今案平津馆辑本同陈俞本已改汉书」副贰丞相「汉书百官公卿表云御史大夫秦官掌副贰丞相○今案详本篇上文」赵尧奇士代位「史记周昌传齐人方与公谓御史大夫周昌曰君之史赵尧年虽少奇士也且代君之位及昌相赵高祖以御史大夫印弄之曰谁可以為者视赵尧曰无以易尧遂拜之○今案史记周昌传齐人作赵人奇士作奇才陈本误作赵昌传」<br/><br/>　　张■〈区攴〉长者处官「汉书张■〈区攴〉武帝元朔中為御史大夫■〈区攴〉為吏未尝言按人专以诚长者处官官属以為长者○今案见汉书四十六陈俞本■〈区攴〉误欧」张苍明习计迁「汉书张苍為秦官柱下御史明习计籍领主上计迁為御史大夫○今案陈本俞本柱下句无御字御史大夫四十二张苍传与旧钞合」延年治甚有能徵「汉书杜延年字幼公周之子也明法律為西河太守治甚有能名徵為御史大夫延年居父官府不敢当旧位坐卧皆易其处○王石华校津改律其改甚今案汉书六十杜周附延年传有名句无能字餘同陈俞本已照删」<br/><br/>　　周昌直言萧曹皆卑下之「汉书周昌拜御史大夫昌等人有强力敢直言自萧曹等皆卑下之昌尝从燕时入奏事高帝逐得骑昌顷问曰我何如主也昌曰陛下桀紂之主也上笑之然尤惮昌○王石华校然下补尤字今案汉书四十二强上无有字燕上无从字陈本皆照删又陈下作卑之俞本作下之皆脱一字」<br/><br/>　　张汤奏事丞相充位而已「汉书张汤為御史大夫每朝奏事语国家用曰旱天子忘食丞相充位而已○今案汉书五十九充上有取字」公孙愿罢苍海「汉书公孙弘字元為御史大夫是时又东置苍海北筑朔方弘諫以為罢弊中国以奉无用之地愿罢苍海专奉朔方上许之○今案汉书五十八无字学元三字陈本多删改」<br/><br/>　　魏相奏去副封「汉杂事云事上书為二封署其一曰副领為尚书者先发副封有不善屏去不奏魏相為御史大夫奏去副封以防壅蔽○王石华校杂字改杂事今案御览二百二十五引汉杂事封下无署字先发五字作先发之惟初学记十二引亦无署字餘与原钞同」<br/><br/>　　长卿直言諫争「汉书薛广德字长卿迁御史大夫為人温雅有蕴藉及為三公直言諫争○今案汉书七十一蕴作酝陈俞本已照改」少翁数言得失「汉书贡禹传禹字少翁為御史大夫列於三公自禹在位数言得失书数十上○今案见汉书七十二」诸侯皆疾晁错「汉书晁错迁御史大夫请诸侯有罪过削其地取其枝郡瘈上上令公卿宗室集议而莫敢难独竇婴争之由是与错有隙诸侯皆疾晁错○今案汉书四十九取作削枝作支皆疾四字作讙譁史记晁错传作收其枝郡又作皆疾晁错」<br/><br/>　　群臣多附安国「汉书韩安国字长孺為御史大夫匈奴请和亲安国日千里而战即兵不获利得其地不足為广有其眾不足為强不如和亲群臣多附安国议於是上许和○今案见汉书五十二」<br/><br/>　　儿宽无所匡諫「汉书儿宽為御史大夫以称意任职久无所匡諫於上官属易之○今案见汉书五十八久上有故字本钞匡作匡者宋人转写避太祖讳也」卜式不习文章「汉书十式為御史大夫明年当封禪式不习文章贬秩為太子太傅以儿宽代○今案见汉书五十八」张■〈区攴〉请免以為上大夫「汉书张■〈区攴〉為御史大夫上具狱事有可却却之不可者不得已為之泣涕面而封之其爱人若此年疾请免天子亦宠以上大夫禄归老於家○王石华校补面封之三字今案汉书四十六泣涕作涕泣餘同陈俞本■〈区攴〉作欧」<br/><br/>　　卜式贬秩為太子太傅「汉书卜式為御史大夫言郡不便盐铁而舡有算可罢上由是不说明年当封禪惑又不习文章贬秩為太子太傅○今案见汉书五十八」<br/><br/>　　○诸卿揔十六<br/><br/>　　法可海「春秋汉含孳云三公象五岳九卿法河海二十七大夫法山陵○今案陈本同御览二百二十八引汉含孳无山陵句」括河海「谢汉书李淑諫更始曰夫三公上应台宿九卿下括河海○今案陈本同御览二百二十八引海作内姚辑汪辑本谢书台作垣宋人转钞改避钦宗讳也餘同惟姚作李淑传汪作刘玄传」<br/><br/>　　不失四时「说苑云九卿者不失四时通沟渠捕隄防种树木美五穀於是通於地理举為九卿○今案俗本说苑臣术篇补作修无种木美三字陈本已照改惟御览二百二十八引说苑与旧钞脗合」<br/><br/>　　万国庆赖「韦昭辨释名云卿庆也言万国皆庆赖之也○今案陈本脱韦昭辨三字考御览二百二十八引辨释名同本钞也下旧有卿彰也二句系由下条误入今删正」彰善明理「白虎通云卿之為言彰也彰善明理也○今案陈本理作治餘同本钞作理者唐人转写避高宗讳也近本白虎通爵篇脱彰也二字殊觉不辞惟御览二百二十八引钞合」<br/><br/>　　背邪向正「应劭汉官卿分职各帅其属以倡九牧阜成兆民孔传六卿各帅其属官大夫士治其所分之职以倡导九州牧伯為政大成兆民之性命皆能其官则政治○今案尚书周官帅作率导作道本钞下文引亦作率」<br/><br/>　　通不通利不利「说苑云九卿者不失四时通沟渠补隄防种树木美五穀於是通於地理者也能通不通利不利如是者举為九卿○今案详本篇上文亦见近本臣术篇及御史大夫二百二十八引」<br/><br/>　　参三公「帝王世纪曰九卿者所以参三公也○今案御览二百二十八引世纪同」<br/><br/>　　位九棘「周礼朝士职云朝士掌外朝之法左九棘孤卿大夫位焉郑注树棘以為位者取其赤心而外刺象以赤心三刺也○今案秋官注同」掌建邦治以考事典经纶国以考留狱「王昶考课事云卿考课一曰掌建邦国以考制治二曰九功时叙以考事典三曰经纶国体以考奏议四曰共属眾职以考□摄五曰明慎用刑以考留狱○今案严辑王昶集与旧钞小注同本钞标目四句不相贯有窜乱也陈俞本课上脱考字功误卿制治上脱以考二字」<br/><br/>　　六卿分职「尚书周官云六卿分职各率其属以倡九牧孔传六卿各率其属官治其所分之职皆能其官则政理也○今案周官孔薄理作治本钞改理已详上文」六卿分掌「韦昭辨释名云六卿分掌诸官卿孤不掌杰然特立也○今案陈俞本同玉函山房辑本杰作桀」汉正九卿「韦昭又云汉王九卿一曰太常二曰光禄动三曰卫尉四曰太僕五曰廷尉六曰鸿臚七曰宗正八曰司农九曰少傅者也○今案陈本玉函山房辑本同」置十二「刘僎释名汉置十二卿一曰太常二曰太傅三曰太僕曰卫尉四曰光禄动五曰宗正六曰执金吾七曰大司农八曰少府九曰大鸿臚十曰廷尉十一曰大长秋十二曰将作大匠○今案陈俞本同御览二百二十八引刘撰二字作竟昭辨三字无曰卫尉句大匠下有辨曰二字接上汉正九卿一条毕校本因收入释名补遗一卷谓刘僎自是刘熙又改為二曰太僕三曰卫尉」<br/><br/>　　贱不临贵以為上卿「说苑曰齐桓公使管仲治国对曰贱不能临贵桓公以為上卿不治对曰贫不能使富桓公赐之齐市租又不治对曰疏不能威近桓公以為仲父齐国大安○今案说苑尊贤篇市上有国字威近作制亲餘同御览二百二十八引威近作成近成乃威之误足证旧钞威近二字於今本也陈俞本已改制亲」<br/><br/>　　知其君子以為上卿「说苑云秦谬公见百里奚牛肥公问之对曰臣饮食以时是以肥也公知其君子以為上卿○今案见说苑臣术篇」虞卿再说「古史考云虞卿躡步担蹬说赵君一说赠金百鎰再说以為上卿○今案陈本及平津馆本古史考步作蹻赵君作赵孝成王」司马安四至「汉书汲黯娣子司马安善巧官四至九卿○王石华校官改宦今案从陈本也汉书卷五十作巧官」<br/><br/>　　○太常十七<br/><br/>　　舜咨秩宗「应劭汉官古官也书曰伯夷典朕三礼帝曰咨伯汝作秩宗百官公卿表云太常谨按伯夷也○今案陈俞本改谨案二字為古官也三字平津本辑汉官仪遂从其说但本钞此文尚书及百官表皆是应劭所引谨按以下则永兴引申语似不可相混」<br/><br/>　　秦曰奉常「汉书百官公卿表云太常卿一人秦曰奉常○今案见汉书卷十九上」<br/><br/>　　翼翼太常寔為宗伯「扬雄太常箴曰翼翼太常寔為宗伯穆穆灵祇寝庙奕奕○王石华校虚改灵今案陈本百三家本子云集皆作灵」治五礼「周礼春官叙云乃立春官宗伯使帅其属而掌邦五礼郑谓五礼吉凶军宾嘉之礼也○今案春官叙宫注作宾军阮氏校勘记以為当作宾军惠氏校宋本则以為当作军宾与旧钞脗合」<br/><br/>　　典三礼「应劭汉官太常古官也书云伯汝常存故称太常以列侯為之重宗朝也○今案陈俞本无古官句称下无太字餘同平津本汉官仪据范书光武纪注引伯汝四字作伯夷欲令国家盛大社稷常存二句」<br/><br/>　　常天地神祗「周礼春官大宗伯职云宗伯掌建邦之天神人鬼地祗之礼以佐王建保邦国郑注建立也保安也所以立安邦国者也主吉礼凶礼宾礼军礼嘉礼○王石华校补鬼地二字佐王二字立也二字今案春官祗作示主吉礼三字作主谓二字而再出吉於下文别為申解与旧钞小异」<br/><br/>　　掌社稷郊畤「汉官解詁曰太常掌社稷郊畴事重职尊故在九卿之首古文儒林艺皆说○王石华校补解詁六字今案陈本脱古文以下平津辑本分古文二句别為一注见旧钞引又类聚四十九引解詁脱掌字亦无古文二句」<br/><br/>　　掌宗庙「汉书百官公卿表奉常秦官掌宗庙礼仪景帝更名太常王莽改曰秩宗○今案见汉书卷十九上」太常典天地「晋中兴康帝建元元年训云太常典天地兼掌宗庙其為任也重矣是以古今选建未常不妙简时望兼之儒雅远通天人洽畅神祗○王石华校补书字元元二字今案御览二百二十八引中兴书无远通二句陈本亦然又陈俞本兼之作兼收俞本建元作建武谬矣考建武非康帝纪年乃元帝纪年耳」<br/><br/>　　掌祭祀「续汉书百官志太常掌礼仪祭祀及行事赞天子大射养老大丧皆奏其○今案续汉百官志二赞上有常字奏其下有礼字」主郊庙「尚书舜典帝曰俞咨伯汝作秩宗孔传秩宗主郊庙之官秩叙也○今案尚书孔传同陈本无注主作立」掌礼仪「续汉书百官志太常掌礼仪也○今案见续汉书百官志二」<br/><br/>　　主引赞「续汉书百官志太常主引赞助祭皆平冕七旒○今案陈本同近本续汉志脱此文本钞下文引祭下有事字」治神人和上下「尚书周官宗伯掌邦礼治神人和上下孔传主国礼治天神地祗人鬼之事及国之五礼以和上下尊卑等列○今案陈本无注考周孔传今作天地神祗阮氏校勘记云纂传作天神地祗与旧钞合」<br/><br/>　　统百官谐万民「周礼太宰职三曰礼典以和邦国以统百官以谐万民郑注曰礼典宗伯之职也○今案陈本同」助祭平冕七旒「续汉书百官志太常主引赞助祭事皆平冕七旒○今案详本篇上文」行陵赤车千乘「魏志王朗曰西京太常行陵幸车千乘○王石华校改赤為幸今案陈本及魏志王朗传注引魏名臣王朗奏亦作幸卓」定仪法「史记叔孙通列传高帝崩孝惠帝即位乃谓叔孙通曰先帝园陵寝庙群臣莫习徒為太常定宗庙仪法及稍定汉诸仪法皆叔孙通為太常所论著也○今案近本史记习上有能字王氏读书杂志引旧钞莫习二字及汉书类聚诸书以正今本史记之误」<br/><br/>　　言礼乐「续汉书张奋字雅通拜太常言礼乐常当改作上善之后上书称痺病不任行乃以太常礼职愿与大司农换职○今案初学记十二引续汉书无字雅通三字及上书以下本钞下文引有字雅通句及任行句换职句陈本多改易考姚辑汪辑本皆微异而汪本雅作稚抚职作免职」<br/><br/>　　常引正大义「华嶠后汉书刘愷字相豫為太常论议□□常引正大义诸儒為之曰难经伉伉刘太常○今案类聚四十九御览二百二十七引皆无字相豫三字议下不空格姚辑汪辑华书及陈本皆然御览义误议」<br/><br/>　　设职官粮限「续汉书张奐字然明拜太常為太常设职官粮限施行奐素立清节当可否之间强御不敢夺也○今案陈俞本脱字然明三字立作有粮作科皎作可无為太常三字御览二百二十八引无為太十字素立作有字无当字姚辑续汉与陈俞同汪辑脱比条」<br/><br/>　　韩暨多所匡政「魏志韩暨字公至迁太常时新都洛阳制度未备暨多所匡政○今案俞本同魏志二十四及陈本皆作匡政匡字缺笔详本篇上」虞松考正旧仪「晋起居注元康六年以后不常亲郊经杂事难制度废弛太常虞松考正旧仪死不悉备○今案陈俞本及严辑虞松集附注引晋起居注郊下有社字无经杂四字餘同惟俞本死作无」<br/><br/>　　贺循议兄弟不為后「晋中兴书会稽录云贺循字彦先拜太常时宗庙始建旧仪多闕或以惠怀二帝应各為世事下太常循议以礼兄弟不相為后不得以承代為世○今案陈俞本脱稽四字字彦先三字初学记十二引无时宗以下亦见今晋书六十八贺循传同」<br/><br/>　　蔡謨奏宜临轩作乐「晋中兴书济阳录云蔡謨拜太常威宁四年临轩门下奏非祭祀燕饗则无设乐謨奏宜有金石显宗纳焉临轩作乐自此始也○今案陈俞本无录云二字御览二百二十八引中兴书无济阳四字宁作康燕作宴」<br/><br/>　　杜业数言得失「汉书杜业有才能以列侯选為太常数言得失不事权贵后坐法免○今案俞本同陈本脱以列三字后坐四字又云案侈本不载」周泽数有直言「?记云周泽字□都少修高节清介特立拜太常果数有直言朝廷嘉其清廉○今案御览二百二十八引无字口都三字清作耿陈俞本果敢六字作果敢直言数有据争餘与御览同姚辑本聚珍本东观作穉都餘与陈俞同」<br/><br/>　　官属称有恩「汉书杜有陵為太常治诸侯县每冬月断狱常具酒省食官属称有恩○今案陈俞本脱每冬十字又陈本云案今本不载」朝野叹渊学「晋中兴书会稽录云贺循字彦先拜太常每存问议先朝旧事以此比校循所奏绝不符同朝野咸叹循之也○今案陈俞本每存问议作与刁协同议又俞本兴下脱书字餘同陈本脱会稽四字及校循二句旧误四亦见今晋书六十八但无每存以下」<br/><br/>　　桓荣东面几杖天子亲自执经「华嶠汉书桓荣字春卿迁太常明帝尊以师礼甚见亲重乘舆幸太常府荣东面坐设几杖天子亲自执经既罢悉以太官供具赐太常家其恩礼若此○今案俞本脱尊以十四字明帝下有令字餘同陈本已改范书初学记十二引嶠书府下有令字无天子亲自以下姚辑本华书无令字与初学记同汪辑本礼误理原钞悉同」<br/><br/>　　王祥南面几杖帝北面乞言「王隐晋书王祥拜太常高贵乡公人学命祥為三老祚南面几杖以师道自居帝北面乞言祥於是乃仰為明王圣帝之轨君道之要俯以训帝百辟闻之莫不砥礪向学○今案山堂考索前集二十二引王隐晋书仰為作仰维无百辟二句餘同又今晋书三十三王祥传於是以下微有异同陈俞本已改引今晋书」<br/><br/>　　柔而能整「王隐晋书云郑默字思元迁太山涛欲举一亲為博士见默语曰卿以尹翁归令吾不敢复言谓其柔而能整也○今案亦见晋书四十四郑默传一亲下更有亲字陈本己改注今晋书」<br/><br/>　　儒素有学「山公啟事云侍中彭权儒素有学义宜太常选也○今案陈俞本脱侍中二字义字严辑山公啟事据御览引有侍中彭权迁当选代二口仍未收此条」赵典布被瓦器「益部耆旧传赵典字仲任為太常虽身处上乡而布被□器○今案陈本脱字仲任三字御览二百二十八引益部耆旧传任作经类聚四十九引亦脱字仲任三字餘同」<br/><br/>　　和洽卖田自给「魏志和洽字阳士明帝以為太常卖田自给帝闻之加赐穀帛○今案见魏志廿三」病不任行「续汉书张奋字雅通病不任行愿与大司农换职免○今案详本篇上文无免字然汪辑本作免职字句亦不尽同免下疑脱官字陈本奋误奐」病不堪徒「晋中兴书河东录云邓牧字伯通為太常病不堪徒○今案陈俞本堪徒作能从改注今晋书」坐庙酒酸「汉公卿表任越人為太常坐庙酒酸论之者也○今案汉书百官公卿表任上有广安侯三字论下无之者也三字餘同」坐宗庙事免「魏志王肃字子雍迁太常坐宗庙事免○今案见魏志王朗附肃传」以陵下太庙免「王晋书张华為太常以陵下太庙屋栋折免晋诸公赞云张华為庙地发屋○今案王隐书一条亦见今晋书三十六无陵下二字陈俞本已改今晋书诸公赞一条俞本同陈本脱」<br/><br/>　　○宗正十八<br/><br/>　　宗正秦官职掌亲属「汉书百官公卿表云宗王秦官也职掌亲属○今案汉书十九上无职字」元始更名「汉书百官公卿表云宗正秦官平帝元始四年更名宗伯○今案见汉书卷十九上」建安始置「魏志建安二十一年始置宗正之官○今案陈俞本同考魏志卷一武纪则始置句系裴注引魏书」序王国适庶录宗室名籍「续汉书百官志宗正秩守中二千石掌序录王国适庶之次及诸宗室亲属远近郡国岁计上宗室名籍○今案续汉书百官志三无秩守二字计上有因字通典职官类同初学记十二引之误人无因字脱籍字餘与续汉志同」<br/><br/>　　刘般夙夜不怠「东观记云刘殷迁宗正在朝廷竭诚尽节勤忧国事夙夜不怠数嘉谋○今案初学记十二御览二百三十引及陈俞本脱廷字诚作忠聚珍本亦然姚辑本脱本钞改诚者永兴避隋文帝父讳也」<br/><br/>　　刘平仁孝著闻「东观记云刘平字公子以仁孝著闻永平三年為宗正○今案初记十二御览二百三十引及聚珍本东观记同姚辑本子作予陈本已改引范书」<br/><br/>　　○卫尉十九<br/><br/>　　掌宫门屯兵「汉书百官公卿表卫尉秦官也掌宫门卫屯兵景更名中大夫令后元年复為卫尉○今案见汉书十九上」掌宫门卫士「续汉书百官志云卫尉掌宫门卫士公车令北宫卫士左右都侯宫掖门司马皆属焉○今案见续汉百官志二」卫禁不时「柏梁诗云周卫交戟禁不时○案陈本及初学记十二引又冯辑汉诗纪卷一同」警夜巡昼「张衡西京赋云卫尉八屯警夜巡画○王石华校移警字在昼下误矣今案文选及百三家本本初学记十二引皆作警夜巡昼」典宿卫「东观记云□喜字伯阳為為卫尉性周密尽心事上内典宿卫夙夜匪懈恩宠甚厚母歿故乞身行服帝不许○今案聚珍本十三喜作憙无故字内典句又远在下文姚辑本作赵憙无故字帝作显宗餘与原钞悉同陈俞本脱字伯阳三字又俞本脱故字陈本脱母歿以下」<br/><br/>　　奉宿卫「又云竇固字孟孙為卫尉奉两宫宿卫上而见重当世仁厚恭谨下而賑施宗旅甚有名称○今案俞本脱上字仁厚字下而作下士餘同姚辑东观记同陈本脱上而六字下而六字聚珍本脱上字仁厚字下而作下上」<br/><br/>　　坐宫闕内為庐垣下「汉宫故卫尉主坐宫闕之内為区庐於垣下各有员部○今案平津馆辑本据类聚引故作詁无坐字為区句作於垣下為庐考御览二百三十引亦然陈本已照改」竇固恭谨「东观记云竇固字孟孙為卫尉仁厚恭谨甚有名称○今案详本篇上文」赵喜周密「又云赵伯阳為卫尉行太尉事性周密尽心事上夙夜匪懈○今案聚珍本姚辑本皆有太尉句餘详本篇上文」辛毗以清贫闻「魏志辛毗為卫尉以清贫间与徐貌胡质皆以忧国忘私不营產业晋起居注河南尹裴楷才行清茂转卫尉○今案魏志二十五辛毗传同陈俞本贫误平又脱晋居注以下」<br/><br/>　　赵孝治行欲宠异之「华嶠汉书赵孝字常平拜长乐卫尉弟礼為御史中丞上嘉孝兄弟怡行欲宠异之常使礼十日一至卫尉府大官送供具令相对尽权礼终孝以卫尉官属送丧归葬天下荣之○今案俞本及姚辑本案语引与汪辑本常平作长平治作篤常使礼作詔礼终下有帝令二字以卫尉官属作从官属餘同陈本脱字常平三字餘与俞同」<br/><br/>　　马光畏慎特亲异之「东观记云马光字叔山為卫尉上以光谨敕畏慎特亲异之○今案聚珍本东观记脱為卫以下陈俞本已改范书」<br/><br/>　　○光禄勋二十<br/><br/>　　掌门户「汉书百官公卿表郎中令秦官掌殿掖门户武帝更名光禄勋○今案见书十九上」摠领从官「柏梁诗曰光禄动曰总领从官柏梁台○今案陈本同冯辑汉诗纪卷一官误宗学记十二引与原钞同」卫宫省「东观记马防字公平為光禄勋宿省上数幸防府赏赐饮食行每日出上征讨四方合防居守京师抚百姓治宫室起学官○今案俞本及姚辑本聚珍本皆无行每以下陈本无上数以下考上征五句系由下条误入每日句又有脱文也」<br/><br/>　　居守京师「续汉书李通字次元為光禄勋时上征讨四方令通居守京师抚百姓治宫室起学官○今案陈俞本及姚辑汪辑本续汉书时上作帝每抚上有镇字治作修」<br/><br/>　　经兆宫室限以禁界「杨雄光禄勋箴云经兆宫室画為中外廊殿门闥限以禁界○今案陈本及百三家本子云集同初学记十二引界作卫餘同」内奉宿卫外摠三著「汉书杜林字仲子為光禄勋内奉宿卫外摠三著周密敬慎选举称平即有好学輒见朝夕满堂士以此高而慕仰之○今案初学记十二白帖七十四引仲子作伯山无郎有以下又白帖内奉作内则陈俞本脱字仲子三字又俞本脱内奉四句陈本亦作内则无士以句淮姚辑汪辑本续汉亦作字作山仰作附餘与原钞悉同」<br/><br/>　　时亮天工四门顺轨「傅玄太常趟咨画赞云升光禄时亮天工四门顺轨○洪氏校赵下删书喜字尽改画是也今案陈俞本亦衍喜字画作进又脱升光禄三字百三家本严辑本傅玄集皆无升光禄三字」<br/><br/>　　以清廉称「东观记孙堪字子雅為光禄勋以清廉称与周泽相类○今案陈俞本及姚辑东观记脱字子雅三字堪作湛御览二百二十九引亦作甚惟聚珍本作堪夹注作字子穉餘悉同」以明经拜「又云刘昆字桓公以明经徵拜為光禄勋○今案陈俞本脱字桓公三字姚辑本脱以明经以下聚珍本及御览二百二十九引无明经句又聚珍本无拜字」选置惟允「庾冰集用乐謨詔草云光禄又卿列首且职典吏署选置惟允其以謨為光禄勋○今案初学记十二引无选置以下严辑本庾集置作贡餘同陈俞本脱草字又俞本脱九卿五字陈本用误申且误具」<br/><br/>　　选举称平「东观杜林字仲子為光禄勋周密敬慎选举称平郎有好学輒见诱进○今案详本篇上文」石建奏事谨慎「汉书石奋传云石建為郎中令奏事下读之警曰书马者与尾而為五今乃四不足一谴死矣其谨慎皆如此类也○今案见汉书四十六」鲁恭选举不失「续汉书鲁恭字仲廉迁光禄勋选举清平不失次序○今案陈俞本及姚本汪辑本续汉书无字仲廉三字及不失句」孟宗德行纯素「孟宗别传為光禄勋宗尝大会宗先少酒偶有强者饮一杯便吐察者以麦饭闻詔曰麦饭意公答曰臣家足有麦饭耳特性所好是以食之上曰德行素纯如此○今案初学记十二御览二百廿九引孟宗别传察者以下作传詔司察宗吐麦饭察者以闻上乃叹息曰至德清纯如此陈本已照改」<br/><br/>　　唐詹游优文籍「臧荣绪晋书云应詹字思远迁光禄卿讽议於时优游文籍爱好才士文辞粲然○今案陈本改今晋书见本传」张湛正諫「续汉书张湛字子孝拜光禄勋数正誄威仪不如法度者湛常乘白马每有异政上言白马生且复諫矣○今案本钞五十六引东观记张湛传作光禄大夫餘与此续汉书尽同陈俞本斁正十字作光武临朝或有惰容湛□陈其失三句汪辑读汉据陈俞引」<br/><br/>　　陈蕃切諫「东观记云陈蕃字仲举為光禄勋上疏切諫曰鄙□云盗不过五女门以女能贫家也今后宫之女数千食肉衣綺岂不贫困乎○今案陈俞本聚珍本皆无字仲三字又聚珍本困作国陈俞本无困字姚辑本亦脱困字惟案语内引作字仲举餘同」<br/><br/>　　安世隐人过失「汉书张安世為光禄勋郎有醉小便考上主事白行注安世曰何以知其不覆□□耶如何以小过成罪郎□□□□有兄自言安世曰奴以恚怒诬□衣冠告署道□其□□过失皆此类也○王石华校过改适今案汉书本传及陈本皆作适惟御二百二十九引作挞恐误盖适音摘兴謫同诗人交徧适我正用此适字又今本汉书淫官上脱有字王氏读书杂志歷引初学记御览以正今本之误」<br/><br/>　　郑默遇人以恩「王隐晋书郑默字思元转光禄勋贤仲博爱不以声色矜人虽卒徒廝养之人皆遇之以恩○王石华校冲改中今案石华从陈俞本也考御览二百二十九引王晋书仍作宽冲」<br/><br/>　　杨赐按专政之所致「谢承后汉书杨赐字伯钦拜光禄勋嘉德殿前有青赤气中使问赐祥异□福所以博学硕德之儒故密咨问赐曰為明主所咨问岂得不尽情极言其要上疏曰接春秋讖云天投电海内鼠今妾嬖阉尹共专国政之所致也○今案初学记十二御览二百二十九引无德之二字电作蜺赐曰至疏曰二十字作宜极陈其意尝上疏陈謫十字餘同陈本已照改汪辑本谢书引御览姚辑本脱」<br/><br/>　　王肃知弃甲之所变「魏志王肃字子雍為光禄动有二鱼集武库有司以為吉祥曰鱼生於渊而见於屋介鳞之物失其所也是将其殆有弃甲之变乎其后果有东关之败○今案魏志十三见作亢介鳞作鳞介本已照改」<br/><br/>　　周仁无所言「汉书周仁景帝时為郎中令常衣弊衣弱□故為不清洁以是得幸入卧内上於后宫秘戏仁常在旁终无所言上时问人仁曰上自察之亦无所毁也今案汉书见卷七十应詹传」<br/><br/>　　三曰拜司空「续汉书苟爽字慈明為光禄勋视事三日策拜司空○今案御览二百二十九引续汉书作三月汪辑本亦引御览惟范书则作三日陈俞本已改范书□□□卷十裴注引张璠汉记亦作三日姚辑本脱」<br/><br/>　　即日為护军「王晋书应詹传詹字思远□光禄勋王敦作逆帝问如何答曰陛下宜奋赫斯之威臣等负戈前駈不愿俟命以讨逆社稷之计也即日以詹為护军将军○今案俞本不愿作愿不无将军二字今晋书七十无不愿司及即日二字陈本已改今晋书」<br/><br/>　　○廷尉二十一<br/><br/>　　廷尉掌刑辟「汉书百官公卿表示廷尉秦官掌刑辟景者更名大理正帝复為廷尉应劭注曰尚书咎繇作五刑士狱官之长也○今案汉书十九上无应劭此注考汉表下文有王莽改曰作士一句应劭云云当是彼注今本汉书□□耳」<br/><br/>　　平刑罚「续汉书百官志廷尉掌平刑罚○今案续汉百官志二作掌平狱陈俞本但改小注与标目自相岐出」景帝名大理武帝改名廷尉「汉书百官公卿表云秦官景帝中六年更名大理武帝四年改為廷尉哀帝元寿二年复名大理魏志文帝黄初元年改為廷尉○今案百官表一条汉书卷十九上同魏志以下见魏志卷二改下有大理二字陈本但注汉书」<br/><br/>　　狱官之长「应劭注汉书百官公卿表廷尉古官尚书咎繇作士正五刑上狱官之景帝中六年改名大理武帝建元四年改名廷尉王莽改名作士○今案此见汉书百官公卿表正文惟士狱官之长五字乃应劭注耳」<br/><br/>　　天下之平「后汉书张释之文帝行出有一人从桥下走乘舆马惊释之治当罚上怒释之曰廷尉天下之平也倾之而天下用法皆為之轻重民无所失其手足○今案汉书五十出下有中□桥三字倾之作一倾无作安陈本已照改」<br/><br/>　　奏讞疑事「汉书张汤為廷尉奏讞疑事必先為上分别其原上所是受而著讞法廷尉契合杨主之明韦注曰在板契者谨案令文著於板契也○今案近本汉书五十九疑下脱事字必下有奏字契作挈王氏读书杂志据旧钞必先二字及御览二十九引以正俗本汉书及陈本增奏字之谬又契挈古通字洪筠轩较汉书引沟恤志之契租挈一句说文衣部之乐浪挈令织句以见挈古通契是也」<br/><br/>　　理疑狱「汉官解故云廷尉当理疑狱○今案平津辑本故作詰」吴公治第一為廷尉「汉书贾谊传文帝初立闻河南守吴公治平為天下第一乃徵吴公為廷尉○今案见汉书四十八」吴雄断狱平為廷尉「华汉书吴雄字季高以闕法卫律断狱平桓帝时為廷尉○今案初学记十二类聚四十九引无卫字陈本亦然又桓作顺姚辑汪辑本华书亦无卫字皆作桓帝时以廷尉致位司徒惟姚脱断狱平三字」<br/><br/>　　相承為廷尉三世「华书又云雄子许孙恭三世相承為廷尉為法名家○今案类聚四十九引许作訢初学记十二引□作祈无相承二字為法作以法為陈本亦作訢姚辑汪辑本华书亦作訢□与初学记同」<br/><br/>　　家世為廷尉七人「华书又云郭躬字仲景系為廷尉家世掌法凡郭氏為廷尉者七人○今案初学记十二引脱景字世作代法下有律字类聚四十九引及陈本无字仲四字姚辑汪辑本华书据初学记引仍作世」<br/><br/>　　皋陶為大理天下无虐刑「文子云皋陶喑而為大理天下无虐刑有贵乎言者也○王石华校补赔字是也今案陈俞本亦作有守山关本文子情诚篇有作何铁华馆影宋本文子与原钞悉同类聚四十九引亦同」<br/><br/>　　释之為廷尉天下无冤民「汉书张绎之為廷尉天下无冤民于定国為廷尉民自以不冤○今案见汉书七十一」盛吉為廷尉天下称平「□气后汉书盛吉字君达為廷尉自掌宪罪内当断夜省坐求共妻执浊吉特丹笔夫妇相向垂涕○今案初学记二十蒙□□注下引自掌三字作每至冬节四字无字唯三字夜省四字其妻作妻夜涕作泣又初记十二引掌宪句悉同陈本持作将姚辑谢书与初学记二十同汪辑本亦脱夜省四字亦作泣餘与原钞同」<br/><br/>　　傅贤為廷尉治狱称平「谢承后汉书傅贤迁廷尉在位四年治狱称平○今案御二百三十一引及汪辑本谢书同姚辑本脱在位二句」犯蹕罪金盗环弃市「汉书张释之字季為廷尉文帝行出渭桥有一人从桥下走出乘舆马惊释之奏此犯蹕当罚金上怒曰此人惊吾马释之曰今法如是更重之是法不信於民也后有人盗高庙座前玉环者释之奏当弃市大怒曰吾属廷尉族是而君以法奏之非吾所以共承宗庙意也释之曰法如是足矣○王石华校云按此注有误又云陈本有詰责廷尉四大字今案此条脱去标目混入上条注中石华欲从陈本非旧钞面目矣旧钞原有犯蹕八字窜入帝行之下足為全段纲领显系标目今移正考汉书张释之傅同」<br/><br/>　　奏免太守切让三老「谢承后汉书范延寿為廷尉燕赵间有三男子共娶一妻生四子后分子县丞相不能决献之於廷尉延寿上言男子贵信妇人贵贞今三男一妻比之禽兽生子属母於是以四子附母尸男子弃於市奏免郡太守令长切让三老无师道也○今案初学记十二引谢书献作讞县下无丞相二字无上言至一妻十五字无弃字及切让句师道作帅化之道本钞下文引亦作县丞相陈本无后分十四字奏免七字姚辑汪辑本书皆脱」<br/><br/>　　务在哀「会稽典录云盛吉字君达拜廷尉吉性仁多恩务在哀矜○今案初学记十二引及说郛本典录性仁以下作性多哀怜餘同陈本脱字君达三字仁多作多仁照类聚也」<br/><br/>　　务在宽恕「魏志王朗字景兴為大理务在宽恕○今案见魏志十三」务从轻比「谢汉书傅贤迁廷尉垂念刑罚务从轻比每冬断狱迟迴流涕○今案初学记十二引及姚辑汪辑本谢书罚作法冬下有至字」所活甚多「东观记云张禹字伯达作九府吏為廷尉府北曹吏断狱处事执平為京师所称明帝以其明达法理有张释之风超迁非次拜廷尉○今案聚珍本东观记十一无作九府吏四字断法二字餘同姚辑本无字伯七字断法二字餘同陈本亦脱字伯七字廷尉府三字北误比又脱断法二字迁非次三字及达上明字」<br/><br/>　　刘颂明法理「晋武帝詔云黄门郎刘颂真平居正兼明法理可议郎守廷尉○今案陈本同俞本真作贞本钞改真者宋人转写兼避仁宗讳也又文选晋纪总论注引干宝纪有刘颂忠正一条可作旁证」<br/><br/>　　掌法宽平「华汉书郭躬字仲孙迁廷尉躬家世掌法宽平决狱务在哀矜罪疑从条奏诸应致法及可从轻者四十一事○今案姚辑汪辑本华书法下有律字无宽平以下陈俞本已改范书」<br/><br/>　　持法清峻「会稽典略云黄昆迁廷尉持法清畯○今案御览二百三十一引会稽典略黄作董陈俞本峻作正又案上文称典录此下人作典略同一书耳」无私宾客「书云傅贤迁廷尉自掌法官无私门宾客○今案陈俞本脱自字官字御览四百五引脱字餘同初学记十二引门作间无宾客二字姚辑谢书与初学记同汪辑本与原钞同」<br/><br/>　　不发私书「会稽典略云黄昆字文通迁廷尉闭门不发私书○今案陈俞本脱字文通三字御览二百三十一引会稽典略无闭门二字」卜福执谦「东观记云卜福為廷尉执谦求退上以為太中大夫○今案陈俞本及聚珍本东观记同姚辑本脱」傅贤廉直「谢汉书云傅贤迁廷尉素廉直公卿燕饮请不往自以家贫无以报其施也○王石华校改讌今案陈俞本脱清字自字御览二百三十一引直作正饮作会家作為姚辑本谢书陈俞同汪辑本请上有要字无以报作无报答餘同」<br/><br/>　　释之前跪繫生袜「汉书张释之传公卿会廷中立王生一袜解生顾谓张释之曰為我繫袜释之前跪繫之或让王生日奈何廷辱廷尉使跪繫袜乎王生曰吾老且贱自度无以益张廷尉廷尉方今天下名臣吾故使繫袜欲重之○今案汉书五十方下无今字作结师古曰结读曰系考史记释之传正作方今」<br/><br/>　　朝廷称之「汉书于定国為廷尉其次疑平法务在哀矜鰥寡罪疑从轻加审慎之心朝廷称之○王石华校决下补疑字今案见汉书七十一」官属咸服「汉书朱博传迁廷尉恐為官属所诬召见正监典法掾吏谓曰廷尉本起於武吏不通法律幸有眾贤亦何试共撰前世决事吏议难知者数十事持以问廷尉得為诸君覆意之正监共条白焉博皆平处其轻重十中八九官属咸服○王石华校重上补轻字覆意改意覆今案汉书八十三本作覆意石华改意覆系沿陈误」<br/><br/>　　释令尹之族「说苑云子文之族有干法者廷理拘之闻其令尹之族也而释之子文召廷理而责之○今案陈俞本同考见说苑至公篇」以主意為狱「汉书杜周传周為廷尉其治大抵放张汤而善候伺上所决欲客谓周曰君為天下决平不修参尺法专以人主意為狱狱者固如是乎○今案近本汉书六十伺误司上所四字作上所欲挤者因而陷之上所欲释者久繫待问而微见其冤状五句又意下有旨字餘同陈俞本已照增」<br/><br/>　　李离过煞伏剑而死「韩诗外传晋文公使李离為理过听煞人自拘於廷尉请死於君曰君以臣為能听狱决疑故使臣為理今过听煞人罪当死臣不能以虚自诬伏剑而死○今案韩诗外传卷二文公作文侯离為下有大字廷下无尉字听狱作听微陈本亦作大理」<br/><br/>　　石奋废法刎颈而死「新序云石奋公正好义楚昭王使為廷理有煞人者奋追之其父也奋曰以父成政不孝也不行君法不忠施罪废法而伏其辜僕之所守也遂刎颈而死○王石华校旁勒施字今案新序义勇篇施作弛奋作奢理上无廷字考施弛古通字不必改陈本改奢类聚四十九引及史记循吏传载此事亦作石奢」<br/><br/>　　切让三老「谢汉书范延寿為廷尉燕赵间有三男共娶一妻生四子后争分子县丞相不决具如前言○今案详本篇上文」定国北面执经「汉书于定国字曼倩為廷尉乃延师学者秋身北面执经备弟子之礼○今案见汉书七十一」<br/><br/>　　北堂书钞卷第五十三 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9659.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9661.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

