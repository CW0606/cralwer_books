<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《南齐书》正文_卷十六·志第八·百官_萧子显作品 - 维普阅读网</title>
<meta name="keywords" content="南齐书,南齐书原文,南齐书阅读,卷十六·志第八·百官全文,萧子显作品" />
<meta name="description" content="南齐书原文阅读,卷十六·志第八·百官全文在线阅读,萧子显作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-656-8215.html";
var nextpage="novel-read-656-8217.html";
var indexpage = "novel-chapter-656.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-656.html">南齐书</a></strong>
<strong><a href="novel-chapter-656.html">南齐书目录</a></strong>
<span>卷十六·志第八·百官</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-656-8215.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷十六·志第八·百官</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=萧子显&amp;searchsubmit=yes"  target="_blank">萧子显</a><span class="divide">|</span>发布时间：2014-10-19 18:52:28<span class="divide">|</span></p>
<div class="page-body">
<div class="page-content">
<p>　建官设职，兴自炎昊，方乎隆周之册，表乎盛汉之书。存改回沿，备于历代，先贤往学，以之雕篆者众矣。若夫胡广《旧仪》，事惟简撮；应劭《官典》，殆无遗恨。王朗奏议，属霸国之初基；陈矫增曹，由军事而补阙。今则有《魏氏官仪》、鱼豢《中外官》也。山涛以意辩人，不囗囗囗；荀勖欲去事烦，唯论并省。定制成文，本之《晋令》，后代承业，案为前准。肇域官品，区别阶资，蔚宗选簿梗概，钦明阶次详悉，虞通、刘寅因荀氏之作，矫旧增新，今古相校。齐受宋禅，事遵常典，既有司存，无所偏废。其余散在史注，多已筌拾，览者易知，不重述也。诸台府郎令史职吏以下，具见长水校尉王圭之《职仪》。<br/><br/>　　相国<br/><br/>　　萧、曹以来，为人臣极位。宋孝建用南谯王义宣。至齐不用人，以为赠，不列官。<br/><br/>　　太宰。<br/><br/>　　宋大明用江夏王义恭，以后无人。齐以为赠。<br/><br/>　　太傅。<br/><br/>　　太师、太保、太傅，周旧官。汉末，董卓为太师。晋惠帝初，卫瓘为太保。自后无太师，而太保为赠。齐唯置太傅。<br/><br/>　　大司马。<br/><br/>　　大将军。<br/><br/>　　宋元嘉用彭城王义康，后无人。齐以为赠。<br/><br/>　　太尉。<br/><br/>　　司徒。<br/><br/>　　司空。<br/><br/>　　三公，旧为通官。司徒府领天下州郡名数户口簿籍，虽无，常置左右长史、左西曹掾属、主簿、祭酒、令史以下。晋世王导为司徒，右长史干宝撰立官府《职仪》已具。<br/><br/>　　特进。<br/><br/>　　位从公。<br/><br/>　　诸开府仪同三司。<br/><br/>　　骠骑将军。<br/><br/>　　车骑将军。<br/><br/>　　卫将军。<br/><br/>　　镇军将军。<br/><br/>　　中军将军。<br/><br/>　　抚军将军。<br/><br/>　　四征将军。东、西、南、北。<br/><br/>　　<br/><br/>　　四镇将军。<br/><br/>　　凡诸将军加「大」字，位从公。开府仪同如公。凡公督府置佐：长史、司马各一人，谘议参军二人。诸曹有录事，记室，户曹，仓曹，中直兵，外兵，骑兵，长流贼曹，刑狱贼曹，城局，法曹，田曹，水曹，铠曹，车曹，士曹，集曹，右户，十八曹。城局曹以上署正参军，法曹以下署行参军，各一人。其行参军无署者，为长兼员。其府佐史则从事中郎二人，仓曹掾、户曹属、东西阁祭酒各一人，主簿舍人御属二人。加崇者，则左右长史四人，中郎掾属并增数。其未及开府，则置府亦有佐史，其数有减。小府无长流，置禁防参军。<br/><br/>　　四安将军。<br/><br/>　　四平将军。<br/><br/>　　左、右、前、后将军。<br/><br/>　　征虏将军。<br/><br/>　　四中郎将。<br/><br/>　　晋世荀羡、王胡之并居此官。宋、齐以来，唯处诸王，素族无为者。<br/><br/>　　冠军将军。<br/><br/>　　辅国将军。<br/><br/>　　宁朔将军。<br/><br/>　　宁远将军。<br/><br/>　　龙骧将军。<br/><br/>　　凡诸小号，亦有置府者。<br/><br/>　　太常。<br/><br/>　　府置丞一人，五官、功曹、主簿，九府九史皆然。领官如左：<br/><br/>　　博士，谓之太学博士；<br/><br/>　　国子祭酒一人，博士二人，助教十人；<br/><br/>　　建元四年，有司奏置国学，祭酒准诸曹尚书，博士准中书郎，助教准南台御史。选经学为先。若其人难备，给事中以还明经者，以本位领。其下典学二人，三品，准太常主簿；户曹、仪曹各二人，五品；白簿治礼吏八人，六品；保学医二人；威仪二人。其夏，国讳废学，有司奏省助教以下。永明三年，立学，尚书令王俭领祭酒。八年，国子博士何胤单为祭酒，疑所服，陆澄等皆不能据，遂以玄服临试。月余日，博议定，乃服朱衣。<br/><br/>　　总明观祭酒一人；<br/><br/>　　右泰始六年，以国学废，初置总明观，玄、儒、文、史四科，科置学士各十人，正令史一人，书令史二人，干一人，门吏一人，典观吏二人。建元中，掌治五礼。永明三年，国学建，省。<br/><br/>　　太庙令一人，丞一人；<br/><br/>　　明堂令一人，丞一人；<br/><br/>　　太祝令一人，丞一人；<br/><br/>　　太史令一人，丞一人；<br/><br/>　　廪牺令一人，丞一人；<br/><br/>　　置令丞以下皆有职吏。<br/><br/>　　太乐令一人，丞一人；<br/><br/>　　诸陵令；<br/><br/>　　永明末置，用二品三品勋。置主簿、户曹各一人，六品保举。<br/><br/>　　光禄勋。<br/><br/>　　府置丞一人。领官如左：<br/><br/>　　左右光禄大夫；<br/><br/>　　位从公，开府置佐史如公。<br/><br/>　　光禄大夫；<br/><br/>　　皆银章青绶，诏加金章紫绶者，为金紫光禄大夫。乐安任遐为光禄，就王晏乞一片金，晏乃启转为金紫，不行。<br/><br/>　　太中大夫；<br/><br/>　　中散大夫。<br/><br/>　　诸大夫官，皆处旧齿老年，重者加亲信二十人。<br/><br/>　　卫尉。<br/><br/>　　府置丞一人。掌宫城管籥。张衡《西京赋》曰「卫尉八屯，警夜巡昼」。宫城诸却敌楼上本施鼓，持夜者以应更唱，太祖以鼓多惊眠，改以铁磬云。<br/><br/>　　廷尉。<br/><br/>　　府置丞一人，正一人，监一人，评一人，律博士一人。<br/><br/>　　大司农。<br/><br/>　　府置丞一人。领官如左：<br/><br/>　　太仓令一人，丞一人；<br/><br/>　　导官令一人，丞一人；<br/><br/>　　籍田令一人，丞一人。<br/><br/>　　少府。<br/><br/>　　府置丞一人。领官如左：<br/><br/>　　左右尚方令各一人，丞一人；<br/><br/>　　锻署丞一人；永明三年省，四年复置。<br/><br/>　　<br/><br/>　　御府令一人，丞一人；<br/><br/>　　东冶令一人，丞一人；<br/><br/>　　南冶令一人，丞一人；<br/><br/>　　平准令一人，丞一人。<br/><br/>　　上林令一人，丞一人。亦属尚书殿中曹。<br/><br/>　　<br/><br/>　　将作大匠。<br/><br/>　　太仆。<br/><br/>　　大鸿胪。<br/><br/>　　三卿不常置。将作掌宫庙土木。太仆掌郊礼执辔。鸿胪掌导护赞拜。有事权置兼官，毕乃省。<br/><br/>　　乘黄令一人：<br/><br/>　　掌五辂安车，大行凶器辒辌车；<br/><br/>　　客馆令：<br/><br/>　　掌四方宾客。<br/><br/>　　宣德卫尉、少府、太仆。<br/><br/>　　郁林王立，文安太后即尊号，以宫名置之。<br/><br/>　　大长秋。<br/><br/>　　郁林立皇后置。<br/><br/>　　录尚书。<br/><br/>　　尚书令。<br/><br/>　　总领尚书台二十曹，为内台主。行遇诸王以下，皆禁驻。左右仆射分道。无令，左仆射为台主，与令同。<br/><br/>　　左仆射：<br/><br/>　　领殿中主客二曹事，诸曹郊庙、园陵、车驾行幸、朝仪、台内非违、文官举补满叙疾假事，其诸吉庆瑞应众贺、灾异贼发众变、临轩崇拜、改号格制、莅官铨选，凡诸除署、功论、封爵、贬黜、八议、疑谳、通关案，则左仆射主，右仆射次经，维是黄案，左仆射右仆射署朱符见字，经都丞竟，右仆射横画成目，左仆射画，令画。右官阙，则以次并画。若无左右，则直置仆射在其中间，总左右事。<br/><br/>　　吏部尚书：<br/><br/>　　领吏部、删定、三公、比部四曹。<br/><br/>　　度支尚书：<br/><br/>　　领度支、金部、仓部、起部四曹。<br/><br/>　　左民尚书：<br/><br/>　　领左民、驾部二曹。<br/><br/>　　都官尚书：<br/><br/>　　领都官、水部、库部、功论四曹。<br/><br/>　　五兵尚书：<br/><br/>　　领中兵、外兵二曹。<br/><br/>　　祠部尚书：<br/><br/>　　右仆射通职，不俱置。<br/><br/>　　起部尚书：<br/><br/>　　兴立宫庙权置；事毕省。<br/><br/>　　左丞一人：<br/><br/>　　掌宗庙郊祠、吉庆瑞应、灾异、立作格制、诸案弹、选用除置、吏补满除遣注职。<br/><br/>　　右丞一人：<br/><br/>　　掌兵士百工补役死叛考代年老疾病解遣、其内外诸库藏谷帛、刑罪创业诤讼、田地船乘、禀拘兵工死叛、考剔讨补、差分百役、兵器诸营署人领、州郡租布、民户移徙、州郡县并帖、城邑民户割属、刺史二千石令长丞尉被收及免赠、文武诸犯削官事。白案，右丞上署，左丞次署。黄案，左丞上署，右丞次署。诸立格制及详谳大事宗庙朝廷仪体，左丞上署，右丞次署。自令仆以下五尚书八座二十曹，各置郎中令史以下，又置都令史分领之。仆射掌朝轨，尚书掌谳奏，都丞任碎，在弹违诸曹缘常及外详谳事。应须命议相值者，皆郎先立意，应奏黄案及关事，以立意官为议主。凡辞诉有漫命者，曹缘咨如旧。若命有咨，则以立意者为议主。<br/><br/>　　武库令一人；<br/><br/>　　属库部。<br/><br/>　　车府令一人，丞一人；<br/><br/>　　属驾部。<br/><br/>　　公车令一人；<br/><br/>　　大官令一人，丞一人；<br/><br/>　　大医令一人，丞一人；<br/><br/>　　内外殿中监各一人；<br/><br/>　　内外骅骝厩丞各一人；<br/><br/>　　材官将军一人，司马一人；<br/><br/>　　属起部，亦属领军。<br/><br/>　　侍中祭酒。高功者称之。<br/><br/>　　<br/><br/>　　侍中。<br/><br/>　　汉世为亲近之职。魏、晋选用，稍增华重，而大意不异。宋文帝元嘉中，王华、王昙首、殷景仁等，并为侍中，情在亲密，与帝接膝共语，貂拂帝手，拔貂置案上，语毕复手插之。孝武时，侍中何偃南郊陪乘，銮辂过白门阙，偃将匐，帝乃接之曰：「朕乃陪卿。」齐世朝会，多以美姿容者兼官。永元三年，东昏南郊，不欲亲朝士，以主玺陪乘，前代未尝有也。侍中呼为门下。亦置令史。领官如左：<br/><br/>　　给事黄门侍郎：<br/><br/>　　亦管知诏令，世呼为小门下；<br/><br/>　　散骑常侍，通直散骑常侍，员外散骑常侍：<br/><br/>　　旧与侍中通官，其通直员外，用衰老人士，故其官渐替。宋大明虽华选比侍中，而人情久习，终不见重，寻复如初。<br/><br/>　　散骑侍郎，通直散骑侍郎，员外散骑侍郎；<br/><br/>　　给事中；<br/><br/>　　奉朝请；<br/><br/>　　驸马都尉；<br/><br/>　　集书省职，置正书、令史。朝散用衣冠之余，人数猥积。永明中，奉朝请至六百余人。<br/><br/>　　中书监一人，令一人，侍郎四人，通事舍人无员。<br/><br/>　　中书省职，置主书、令史、正书以下。<br/><br/>　　秘书监一人，丞一人。郎。著作佐郎。<br/><br/>　　晋秘书阁有令史，掌众书，见《晋令》。令亦置令史、正书及弟子，皆典教书画。<br/><br/>　　御史中丞一人。<br/><br/>　　晋江左中丞司隶分督百僚，傅咸所云「行马内外」是也。今中丞则职无不察，专道而行，驺辐禁呵，加以声色，武将相逢，辄致侵犯，若有卤簿，至相驱击。宋孝建二年制，中丞与尚书令分道，虽丞郎下朝相值，亦得断之，馀内外众官，皆受停驻。<br/><br/>　　治书侍御史二人；<br/><br/>　　侍御史十人。<br/><br/>　　兰台置诸曹内外督令以下。<br/><br/>　　谒者仆射一人。<br/><br/>　　谒者十人。<br/><br/>　　谒者台，掌朝觐宾飨。<br/><br/>　　领军将军、中领军。<br/><br/>　　护军将军、中护军。<br/><br/>　　凡为中，小轻，同一官也。诸为将军官，皆敬领、护。诸王为将军，道相逢，则领、护让道。置长史、司马、五官、功曹、主簿。<br/><br/>　　左右二卫将军。<br/><br/>　　骁骑将军。<br/><br/>　　游击将军。<br/><br/>　　晋世以来，谓领、护至骁、游为六军。二卫置司马、次官、功曹、主簿以下。<br/><br/>　　左右二中郎将。<br/><br/>　　前军将军，后军将军，左军将军，右军将军，号四军。<br/><br/>　　屯骑，步兵，射声，越骑，长水：五校尉。<br/><br/>　　虎贲中郎将。<br/><br/>　　冗从仆射。<br/><br/>　　羽林监。<br/><br/>　　积射将军。<br/><br/>　　强弩将军。<br/><br/>　　殿中将军，员外殿中将军。<br/><br/>　　殿中司马督。<br/><br/>　　武卫将军。<br/><br/>　　武骑常侍。<br/><br/>　　自二卫、四军、五校已下，谓之「西省」，而散骑为「东省」。<br/><br/>　　丹阳尹。<br/><br/>　　位次九卿下。<br/><br/>　　太子太傅。<br/><br/>　　少傅：<br/><br/>　　府置丞、功曹、五官、主簿；<br/><br/>　　太子詹事；<br/><br/>　　府置丞一人以下；<br/><br/>　　太子率更令；<br/><br/>　　太子家令：<br/><br/>　　置丞；<br/><br/>　　太子仆；<br/><br/>　　太子门大夫；<br/><br/>　　太子中庶子；<br/><br/>　　太子中舍人；<br/><br/>　　太子洗马；<br/><br/>　　太子舍人；<br/><br/>　　太子左右卫率各一；<br/><br/>　　太子翊军步兵屯骑三校尉；<br/><br/>　　太子旅贲中郎将一人；<br/><br/>　　太子左右积弩将军；<br/><br/>　　太子殿中将军、员外殿中将军；<br/><br/>　　太子仓官令；<br/><br/>　　太子常从虎贲督。<br/><br/>　　右东宫职僚。<br/><br/>　　州牧、刺史。<br/><br/>　　魏、晋世州牧隆重，刺史任重者为使持节都督，轻者为持节督。起汉顺帝时，御史中丞冯赦讨九江贼，督扬、徐二州军事，而何、徐《宋志》云起魏武遣诸州将督军，王珪之《职仪》云起光武，并非也。晋太康中，都督知军事，刺史治民，各用人。惠帝末，乃并任，非要州则单为刺史。州朝置别驾、治中、议曹、文学祭酒、诸曹部从事史。<br/><br/>　　护南蛮校尉。<br/><br/>　　府置佐史。隶荆州。晋、宋末省。建元元年复置，三年省。延兴元年置，建武省。<br/><br/>　　护三巴校尉。<br/><br/>　　宋置。建元二年改为刺史。<br/><br/>　　宁蛮校尉。<br/><br/>　　府亦置佐史，隶雍州。<br/><br/>　　平蛮校尉。<br/><br/>　　永明三年置，隶益州。<br/><br/>　　镇蛮校尉。<br/><br/>　　隶宁州。<br/><br/>　　护西戎校尉。<br/><br/>　　护羌校尉。<br/><br/>　　右四校尉，亦置四夷。<br/><br/>　　平越中郎将。<br/><br/>　　府置佐史，隶广州。<br/><br/>　　郡太守、内史。<br/><br/>　　县令、相。<br/><br/>　　郡县为国者，为内史、相。<br/><br/>　　镇蛮护军。<br/><br/>　　安远护军。<br/><br/>　　晋世杂号，多为郡领之。<br/><br/>　　诸王师、友、文学各一人。<br/><br/>　　国官郎中令、中尉、大农为三卿，左右常侍、侍郎，上军、中军、下军三军，典书、典祠、学官、典卫四令，食官、厩牧长、谒者以下。公侯置郎中令一卿。<br/><br/>　　赞曰：百司分置，惟皇命职。云师鸟纪，各有其式。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-656-8215.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-656-8217.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-656.html" action-type="chapterComment" class="comment"><i></i>南齐书章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

