<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百五十九　地部三_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百五十九　地部三全文,虞世南作品" />
<meta name="description" content="北堂书钞原文阅读,●北堂书钞卷第一百五十九　地部三全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9765.html";
var nextpage="novel-read-999-9767.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百五十九　地部三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9765.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百五十九　地部三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 23:04:58<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註泥篇十四　　　　　　　沙篇十五<br/><br/>　　○泥篇十四<br/><br/>　　易曰需于泥致寇至「王弼曰以■〈罡刂〉逼难欲进其道所以招寇而致敌○今案见易需卦又此卷两篇计六十六条陈本同者仅廿三条别引者十二条脱者三十一其所据之本可见」<br/><br/>　　象曰需于泥灾在外也自我致寇敬慎不败也「○今案陈本寇作戎」焦贡易林曰阴风泥塞常水不温凌人惰怠大雹為灾「○严氏校云案否之蹇北阴司寒常冰不温之蒙固阴互寒常水不温凌人堕胎大雹為害虫之未济固阴互寒常水不温凌人怠堕大雹為灾今案津逮本易林阴风句亦作北阴司寒与严引同常又作坚惰误情餘同俞本引无阴字？误水餘亦同」<br/><br/>　　又易林变占曰口口纔没涂泥至轂马患不进虎啮我足「○今案俞本纔没句作水深难涉至作在马字空一口患误瀗餘同」又曰泥滓污辱弃损沟瀆眾所共哭终不显禄「○严氏校云见颐之师萃之履今案津逮本易林颐之师共作笑禄作录萃之履眾所句作為眾所笑餘同俞本引污误行损作空一口餘与本钞同」<br/><br/>　　又曰封豕沟瀆水潦室屋客止舍宿泥涂至腹「○今案见冲津逮本易林履之豫室屋作空谷舍宿作宿舍泥误纪俞本室屋作居谷至作在餘亦同」<br/><br/>　　易筮卦洞林曰水不下涧云不登天沉泥致寇官守不坚「○今案俞本作泥沉寇字空一口餘同玉函山房辑洞林寇字亦然」<br/><br/>　　又曰临淮太守柳道明令郭璞作卦说之曰法君妇当梦稼问之果然便教令取井底泥泥灶欲常应道即如法日中涂之至黄昏火凡十起烧灶室两间而止其妇果亡「○今案玉函山辑洞林当作常即作明无烧字餘同言祗书钞一引又俞本亦与本钞同」许氏易交修曰母病腹胀蛇在井傍当破瓶瓮井沸泥浮五色玄黄「○严氏校旁勒交修二字今案俞本作文条餘同」尚书曰淮海惟扬州厥土惟涂泥「○今案见禹贡陈本祗引下句并孔注」<br/><br/>　　诗推度？曰百姓空虚弊冰泥□鱼鳖不滋五穀无收「○今案俞本无弊字作水泥下空二□□餘同」诗含神雾曰夫齐之地处孟春之位海岱之间土地污泥流之所归利之所聚「○今案御览七十四引含神雾及陈俞本引皆同」大戴礼曰蓬生麻中不扶直白沙在泥与之皆黑「○今案孔巽轩校本大戴礼曾子制言上篇则作自又本钞□篇引则又作乃」左传曰晋楚将战吕□梦射月中之退入於泥泥必死也及战射恭王中目「○今案见成十六年□下泥字作亦陈本亦然又錡误骑」<br/><br/>　　左传曰晋悼夫人食轝人城杞者絳县老人或年长有与疑年使之年赵孟问其其属召之而谢过焉曰武不才不能由吾子使吾子辱在泥涂久矣武之罪也敢谢不才遂仕之「○今案见襄三十年传轝作舆无老字其县下有大夫二字餘同」春秋汉含孳曰断木寒水泥土当根「宋均曰泥土穿土出泥○今案俞本同玉函辑本汉含孳未引取出书名又脱宋注」春秋考异邮曰轝重救之地地伤不相动而踊故物漳者易变动「○今案俞本轝作与漳作淖餘同玉函山房辑考共邮与俞同而未注所出书名」<br/><br/>　　春秋运斗枢曰舜以太尉受号即位為天子五年二月东巡狩至于河黄龙五彩负出置舜前还入水图以黄玉為匣如柜长三丈广一丈厚四寸合而连有户白玉检黄金黄芝為泥封两端章曰天黄帝符璽「○今案御览八十一引运斗枢柜作柜三丈作三尺一丈作八寸四寸作一寸无连字芝字无黄字餘同俞本引自舜东巡起删还入水至金句又删章曰二句」<br/><br/>　　尔雅孙炎注摄木生江上有奇枝高三丈生毛一名枫子天旱以泥涂之即雨「○今案御览十一引孙注奇作寄生三下有四字餘同广韵上平声枫字注引摄木作摄摄亦作寄生丈作尺涂亦作泥俞本奇作寄餘与本钞同」<br/><br/>　　刘熙释名曰泥尔也尔近也以水沃土使相黏近也「○今案释宫室第十七尔作邇明吴琯校本毕校本释名同俞本沃作复使作便黏作粘餘同」说文曰泥黑土在水中者也「○今案黑土二字本钞误合作墨考御览七十四引同今木说文泥训水名其餘土部黑部亦无此文盖脱耳」史记曰夏禹水行乘舩泥行乘橇「○今案见夏本纪本钞泥涯照订俞本同陈本橇作撬又改引汉书」帝王世纪曰周穆王征伐戎得练刚赤刀用之割玉如割泥焉「○今案陈本引练炼御览七十四引世纪练作鍊餘皆同」汉董仲舒对策曰夫上之化下下之从上犹泥之在钧惟甄者之所為如湻曰淘人作瓦器谓之甄「○今案北监本汉书五十六董仲舒传未引如湻注」<br/><br/>　　○沙篇十五<br/><br/>　　易曰需于沙小有言终吉「王弼曰转近於难故曰需于沙也不至致寇故曰小有言○今案近本王弼注转作将俞本并删去转字」<br/><br/>　　易通卦验曰巽气不至则城中多火风发屋扬沙稼尽卧「○今案聚珍本通卦验及陈俞本引火作大稼上有禾字聚珍本又城作岁」<br/><br/>　　焦贡易林曰南山天行困於空乘老沙為石牛马无食「○今案津逮本易林大有之乾天作大乘作桑俞本贡作赣南山句作南上太山亦作桑餘同」<br/><br/>　　又曰海老水乾鱼鳖尽索高洛无涧独有沙石「○严氏校云遯之否尽索作萧索高洛作高落今案津逮本易林亦然俞本洛亦作落餘与本钞同」<br/><br/>　　尚书曰东渐於海西被於流沙朔南暨声教讫于四海孔安国曰言此五服之外皆王者声教而朝见「○今案禹贡言此作此言俞本仍作言此但外作内而朝见作暨至二字」<br/><br/>　　河图曰崑崙之东十万里有大秦之国人民长三十丈亦寿万八千岁不知田作但食沙石子「○今案御览三百七十七引河图玉版无十万里字伙三字无亦寿以下又卷七十九引龙鱼河图云有蚩尤食石子句陈本田作改禾稼无子字又将龙鱼河图另為一惟俞本与本钞悉同」<br/><br/>　　河图曰辰星位北方主灾哀哭大丧图襄之忧亦主川沙石「○今案俞本同」雒书曰泥流出不言小人起擅百川乱不言小人执政「○今案俞本同」<br/><br/>　　洪范五行传曰蜮者一名短狐吴越熟地所生口中有骨形如小弩常居水中含沙射人则令人生疮甚则煞人「○今案俞本引熟作热餘同陈本改引搜神记非是」<br/><br/>　　韩诗外传曰孔子南游适楚至于阿谷之阳有处子珮填而浣者孔子曰彼妇人其可与言矣乎抽觴以授子贡曰善為之辞以观其辞子贡曰吾北鄙之人也将南之楚逢天暑愿乞一饮妇人对曰阿谷之阳隐曲之犯其水载清载浊流而趋海欲饮则饮何问婢子受子贡觴跪坐置之沙上曰礼固不亲授「○今案学津计原本外传卷一两阳字皆作隧其辞作其语跪字作迎流而挹之奐然而弃之促流而挹之奐然而溢之四句御览七十四引外传仍作阳陈俞本阳皆作隧餘亦多改易」<br/><br/>　　大戴礼曰蓬生麻中不扶乃直白沙在泥与之皆黑是故人之相与也譬如舟车然相逐走也「○孔巽轩校本曾子制言上篇乃作自逐走作济达俞本引皆作俱无之字本钞同」<br/><br/>　　礼记曰自西河至于流沙千里而遥「雍州域也」西不尽流沙南不尽衡山东不东海北不尽恒山凡四海之内断长补短方三千里「○王石华校志改至今案礼记王制夹注雍州城三字是郑氏注俞本脱东海北不尽五字」春秋运斗枢曰土跃沙城后党盛耶「○今案俞本同玉函山房辑辑运斗枢同但未注所出书名耳」春秋潜潭巴曰川水逆流阴气盛不及上令其扬沙下不争天子失道圣人受命「○今案俞本及玉函辑本潜潭巴皆无川字」<br/><br/>　　邯郸倬五经折疑曰甲女子道逢暴风飞沙发屋惶怖走欲趣乙门乙门凶凶惧欲门甲女求欲入门為乙门所笮死乙何罪吏议以為当坐煞人当弃市也「○今案俞氏本于凶凶之上脱去乙门二字餘则与本钞同」家语曰得其人如聚沙而雨之非其人如会聋而鼓之「○今案家语六本篇第十五及俞本同陈本而鼓误耳声餘亦同」许慎说文曰沙水散石也从水少声楚东有沙水「○严氏校疑改从今案见说文水部段本无声字俞本仍作疑未句水下有声字陈本脱散字未二句作水少沙见楚东有沙见」声类曰沙水中细砾「○今案玉函辑本声类祗据书钞一引俞本声字下空一口盖彼本误移声字于上条之未耳」史记曰殷紂厚赋税寔鹿臺钱盈鉅桥粟广沙丘以酒為池县肉為林為长夜之饮「○今案殷本纪沙丘下有苑臺二字俞本广上有益字长上脱為字陈本有增引」史记曰始皇二十八年作琅琊臺立石颂曰西至流沙南尽北户东有东海北过大夏「○今案始皇本纪至作涉陈本颂下有秦德二字亦作涉餘同俞本作颂秦功德东海作大海至字与本钞同」<br/><br/>　　又曰高祖在雒阳南宫从复道望见诸将往往相与坐沙中语上曰此何语留侯曰此谋反耳「○严氏校移道下上曰二字於语下今案见史记留侯世家俞本复作复坐字移中字下餘同陈本复误后删上曰以下」又曰武帝元封元年旱於是天子乃祷万里沙「应劭曰自万里沙祠也在东莱曲城孟康曰沙径三百餘里也○今案见史记武帝纪俞本同」<br/><br/>　　史记曰项羽击汉军大破围汉王三匝於是大风从西北起发屋扬沙石窈冥昼晦楚军大乱汉王乃得遁去「○严氏校以原钞匝误市旁勒之今案项羽本纪匝作？又本石篇引同俞本遁作遯陈本以扬沙二字标目将史记此条附入易通卦验下合而一之奇矣」<br/><br/>　　史记曰张良以铁鎚击秦始皇於博浪沙中其副车「○今案留侯世家鎚作椎中其作误中俞本与本钞同」汉书郎中侯应曰幕北地平少草木多沙少所隐蔽「○今案书九十四下匈奴传隐蔽作蔽隐餘同俞本多下有大字餘同」东观汉记曰朱鮪等遂会城南有水上沙中设坛立圣公為天子「○今案御览卷七十二引东观记遂作共聚珍本有作淯俞本有作捐陈本引亦作共餘与本钞同」<br/><br/>　　又曰上令王霸前瞻水霸如寔还报恐惊官属即直言可渡遂前比至冰合可渡马欲僵各以囊盛沙布冰上乃渡「○今案本钞比误此且与至字俞置已订正类聚卷十引脱燛欲僵句各误疆讹舛甚矣聚珍本东观记即直言三字作即白曰餘悉同俞本引亦倒作至比餘与本钞同」<br/><br/>　　司马彪续汉书曰冲帝建康元年九月京师及太原雁门地震二郡沙涌裂「○今案姚之删辑续汉书及陈俞本引皆脱二郡裂三字陈本京误景」<br/><br/>　　又曰虞詡从弟孙客长沙詡迎与俱渡江水孙堕船詡投水中救之一浮一没遇沙得皆不死「○今案姚辑本汪辑本东观记孙作逊无渡宇孙堕作涨堕餘同俞本引亦作亦脱渡字孙堕作县堕」<br/><br/>　　魏书曰乌丸俗其亡叛為大人所捕者诸邑落不肯受皆逐使至雍狂地地无山有沙漠流水草木多蝮蛇在丁零之西南「○严氏校以原钞逐误遂山误上旁勒之今案魏志卷三十乌丸等传序注引魏书零作令俞本补作摄邑作色逐下有之字山作土无木字同」<br/><br/>　　魏书曰袁绍连营依沙追為屯东西数十里曹公亦分营与相当合战不利绍复进师官渡「○今案亦见魏志卷一武帝纪追作塠师作临餘同俞本追作堆师亦作临」<br/><br/>　　王隐晋书云太尉陶侃表袁谦為高凉太守未至百餘里浦中有蜜蜂蔽日而下谦船上明早卒遇大风飞沙天地晦合不复得还浦遂投海中「○今案御览九十五引王晋书投作没餘同俞本引脱表字悔字不字餘亦同」又云惠帝咸寍十年洛中谣曰南风烈烈吹黄沙遥望鲁国鬱嵯峨前至三日灭汝家「贾后名时字南风○严氏校将成寍十年四字旁勒今案贾后七字原钞误作大写已更正又考咸寍為武帝年号惠帝祇有永寍亦十年盖误俞本亦同陈本改晋阳秋引至□□上而亦与本钞同」<br/><br/>　　习凿齿汉晋阳秋曰惠帝永康元年冬十月乙□日鬬黄沙四塞十一月戊午朔大从西北来飞沙石六日乃止「○今案俞本脱乙下一字」<br/><br/>　　三十国春秋曰秦将符雄攻王擢败之擢单马奔京初有童谣曰十斗二升沙谁為王擢属家「○严氏校京下斜勒今案俞本无谓字餘同」<br/><br/>　　后魏书曰刁雍為薄骨律镇将上表曰奉詔高平安定统万及臣所守四镇出车牛五千乘运屯穀五十万斛付沃野镇以供军精臣镇去沃野八百里道多深沙轻车来往犹以為难设今□穀不过二千石每涉深沙必至滞陷「○今案魏书三十八刁雍传无牛字同俞本雍作雒无统字脱往字令误今千误十涉作至餘亦同」<br/><br/>　　宋元嘉起居注曰刘亥之北征上计曰以今月十二日入泗口缘道把沙开沟以夜日日才行十餘里或七八里「○今案俞本同」<br/><br/>　　列仙传曰主柱者不知何许人与道士共上岩山言此有丹沙可数万斤岩山长史知而止封之沙流出飞為火乃听拄取邑令章君明饵沙三年得神沙飞雪服之五年能柱俱去「○今案秘书廿一种本列仙传及俞本数上有得字史作吏止作上山為火作如火能飞下有行字又秘书本沙俱作砂俞本俱作沙与本钞同」<br/><br/>　　北堂书钞卷第一百五十九</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9765.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9767.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

