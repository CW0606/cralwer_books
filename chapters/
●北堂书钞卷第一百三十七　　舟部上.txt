<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百三十七　　舟部上_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百三十七　　舟部上全文,虞世南作品" />
<meta name="description" content="北堂书钞原文阅读,●北堂书钞卷第一百三十七　　舟部上全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9743.html";
var nextpage="novel-read-999-9745.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百三十七　　舟部上</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9743.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百三十七　　舟部上</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:55:36<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註舟揔篇一<br/><br/>　　○舟揔篇一<br/><br/>　　见款「音款空也」木而為舟「淮南子云见款木浮而知為舟以类取之○今案见说山训」因垂象以造舟「枣璩舡赋云嘉圣人之神化济凌波之绝嶮越巨川与悬流○今案本钞下文引同考类聚七十一引枣璩舡赋人作主凌波误渡汲嶮作轨因误明与悬作之玄餘同」货狄作舟「世本云共鼓货狄作舟注云二人乃黄帝臣○今案类聚七十一御览七百六十九引同二酉丛书辑世本据初学记山海经注广韵引亦同惟宋衷注乃作并陈本货误化」番禺為舟「山海经云帝俊生禺号生经梁生番禺是始為舟○今案海内经经梁作淫梁陈本但有番禺始為舟五字今据类聚七十一订」巧倕作舟「见墨子云巧倕作舟也○今案毕校本墨子非儒下篇倕作垂初学记廿五引与原钞同御览两引一作巧锤一作工垂陈本作工垂」虞姁作舟「吕氏春秋传云○今案见审分览陈本删传云二字」刳木為舟「周易曰刳木□□□□為檝○今案易繫辞刳木下有為舟剡木四字」剡木為檝「同上○今案见易繫辞」舟以行水「周礼曰作舟以行水○今案见考工记序」非水不行「家语曰舟非水不行水入舟则没君非人不治人犯上则危○今案家语六本篇及类聚七十一引皆人作民本钞作人者系唐人传钞避太宗讳也」以济不通「周易曰舟楫之利○今案见繫辞」以济万物「张璠汉记曰梁冀第池中舡故自覆问掾朱穆穆曰舟所以济渡万物不施游戏也而今覆者天戒将军当济渡万民不可长念游戏而已○今案类聚七十一及本钞下文引同汪辑本张璠汉记祗据御览引起二句脱第字覆下有后被诛三字而巳姚本脱」<br/><br/>　　任重致远「墨子曰古之民未知舟车任重不移远道不至故圣王作舟车完固轻利可以任重致远是以民乐而利之也○今案近本墨子辞过篇及陈本完作全惟御览引同」<br/><br/>　　輦重歷远「李尤舟楫铭曰舟楫之利譬犹舆马云云以济天下○今案陈本荤作据类聚七十一引也百三家本尤集附注云载一作輦」天子造舟「尔雅曰天子造舟注云造比舩為桥自者亦重慎防危殆也○今案自者二字有误考尔释水郭注无自者以下陈本亦然」诸侯维舟「又曰诸侯维舟注云维连四舡也步仓集舡相去四十步○今案陈本及尔雅郭注无步仓以下」大夫方舟士特舟「又云大夫方舟圣云方併两舡又云士特舟注云特单舡也○今案释天郭注同」越舲蜀艇「淮南子曰越舲蜀艇不能无水而浮○王石华校蜀改吴非也今案俞本脱考淮南子俶真训与旧钞同陈本改作越舼吴艇浮作行亦非」越艇蜀舲「应瑒灵河赋云龙搜白鲤云云泝游覆水帆柁如林○今案本钞艇篇引搜作艘餘同旧钞此条转写者误作越舲蜀艇便与上条标目无别赖有艇篇可互证耳严辑应瑒集与挺篇同陈俞本亦误」<br/><br/>　　大翼小翼「越记云舡军之备河如对曰舡名大翼小翼突冒楼舡舡军之教比于陵军之法□可用之大翼当陵军之重车小翼当陵军之轻车○今案陈本记作绝书餘同御览七百七十引越绝书舡军作船运系转写之误耳本钞篙篇引亦作船军」<br/><br/>　　水车水马「抱朴子曰屈原没泪罗之日人并命舟楫以迎之至今以為竞渡或以水车為之谓之飞鳧亦曰水马州将士庶悉观临之○今案陈俞本州将作一州餘同平津本脱长白继氏辑抱朴子佚文渡上空一格无竞字」<br/><br/>　　常安「东方朔曰武帝乘常安舟游洛水晋宫閤名都池亭有常安舟○今案案陈本删晋宫以下常改长因併入下条注中非也御览七百六十九引晋宫閤名同」长安「江表传曰孙权有大舟名长安试浮之钧臺时风太疾权令张头取罗州谷刊拔刀向施工曰不移樊口者斩即入樊口○今案陈本及吴志孙权传注引江表传浮作泛钧误；钓疾作盛移作取餘同本钞一百廿三刀篇亦作钧餘同陈本」<br/><br/>　　飞龙「晋宫閤名云天渊池内有飞龙舟○案御览七百六十九引晋宫阁名飞龙舟入曜阳池而不入天渊池然曜阳实舟名见本篇下文御览特误耳类聚七十一引名作记脱天渊二字祗作池中有云云陈本渊作泉」<br/><br/>　　鸣鹤「又云灵芝池内有鸣鹤舟○今案御览七百六十九引晋宫阁名同类聚七十一引亦同」青爵「王晋书曰陶偘击蜀贼王真真拘得偘青爵舡偘欲投水都督王穰扶偘入小舟得脱○今案陈本及御览七百六十八引王晋书扶上有苏字爵作雀初学记廿五引作雀舟无侃欲以下」<br/><br/>　　赤马「杜预表云长史刘绘循治洛阳以东运渠通赤马舟○今案陈俞本收句作通州常用赤马又俞本及严辑杜预文循作脩」鸚鵡「蜀王本纪曰蜀王有鸚鵡舟○今案初学记二十五引蜀王本纪同」晨鳧「风土记曰若乃越腾百川济江帆舡则温庥五会东甄晨鳧註云吴太傅诸葛洛制以為晨鳧舡以鳧為名以其陵波不避水也○今案本下文引越腾四句舡作舟无注云以下御览七百七十引风土记制以句作所造鸭头船也末二句当楚虞永兴引申语」<br/><br/>　　仓隼「晋令云水战飞云舟相去五十步仓隼舡相去四十步○王石华校集改隼今案陈俞本及御览七百六十九引晋令仓作苍仓苍古通字初学记廿五引无相去二句舟作舡」<br/><br/>　　华渊「晋宫閤名云都亭池广八十步刃有华渊舟○今案陈俞本渊作泉御览七百六十九引晋宫阁名渊作润」紫宫「又云天渊池内有紫宫舟○今案御览七百六十九引晋宫閤名同　七十一引脱天渊二字餘同」青翰「说苑云庄辛谓襄成君曰鄂君方帆舟于新被之内乘青翰之舟张翠羽之盖○今案见说苑善说篇陈本作渐」赤漆「述征记曰长白太湖二山山上有石臺臺侧有败赤漆舡士该皆谓尧时物○今案士该二字有误御览四十二引续述征记臺作室无臺侧二字士该作上有记三字陈本脱俞本上臺字作壶该作民」<br/><br/>　　沙棠「山海经云崑崙有沙棠木食之不溺以為舟舡不沈○今案径训堂本西山经无不沈句但见郭注耳餘同陈本食之作食其实无舡字」青桐「风土记曰青桐舡舸梧梓枏舟○乞案本钞下文引枏桄御览七百七十引风土记桄作■〈木先〉」五楼「吴志云曹公出儒须孙权使董袭督五楼船往儒须□○王石华校往改住系沿陈本之误今案吴志卷十董袭传仍作往」五会「同晨鳧注」飞云「同仓隼注」牛飞「晋宫閤名华林园天渊池内有牛飞舟○今案陈本牛飞改飞鸟」云母「又曰舍利池阔一百步有云母舟○今案陈本同御览七百六十九引晋宫閤名升进舟入天渊池无极舟入舍利池御览七百六十九所引甚明陈本因将无极舟三字移入云母条下严校欲分之与御览合」<br/><br/>　　射猎「又云天渊池内有射猎舟○今案陈本渊作泉宋吴淑事类赋注引晋宫阁记同」指南「又云灵芝池内有鸣鹤舟并有指南舟○今案类聚七十一引御览七百六十九引晋宫閤名同」餘皇「左传曰吴伐楚２戢于长岸大败吴师获其乘舟餘皇注云舟名也○今案见左传昭十七年传」大白「庄子曰今以木為舟则禰卫舟大白注云大白舡名也又蜀王本纪曰秦為大白舡万艘欲以攻楚楚使屈原侦知之○今案玉海一百四十七引蜀王本纪万误夏无楚使句餘同陈本删庄子又脱万艘二字」<br/><br/>　　鸟浮「穆天子传曰天子乘鸟舟浮于大沼○今案见平津馆本穆天子传卷五宋吴淑事类赋注引同」龙舟「魏明帝调清歌诗云飞舟沈洪波旌旗蔽白日精楫人荷轻擢腾飞造波庭○今案陈俞本脱调歌三字及精揖以下」松舟「毛诗曰檜楫松舟长传云檜柏叶松身楫所以擢舟○今案陈本脱柏叶四字」桂舟「楚辞曰美要盻兮宜修节吾乘兮桂舟注云屈原自谓乘桂木之舟沛然香洁也汉鼓吹曲云桂树為君舟○今案楚见九歌篇陈本絜作净脱汉曲二句考本钞笮篇引汉鼓吹曲同」<br/><br/>　　革舡「东观记云邓训為护羌校尉乃发湟内六千人令长史任尚将之缝革為舡乃置於簿上以渡河掩击胡羌卢落大豪多有斩获○今案陈俞本内作中胡羌卢作迷唐餘同姚辑据陈本又聚珍本东观记亦作中无胡羌卢六字御览七百六十九引胡作诸」<br/><br/>　　胶舡「帝王世纪云昭王南征及济于汉舡人恶之乃以胶舡进王至中流舡解王及祭公俱没○今案御览八十五引世纪舡解作胶戒解宋吴淑事类赋注引亦同而字句矟节」<br/><br/>　　漆舡「三秦记曰俗云太虚山上有池水神人常漆舡於其内今有故漆舡在焉○今案陈本脱水字餘同二酉丛书辑三秦记据御览初学记引太虚作太乙餘则各有小异」油舡「吴志曰诸葛度王双等乘油舡别袭内州内州者部曲妻子所在也○今案吴志朱桓传度作虔内作中本钞改内者虞永兴兼避隋讳也餘同」金舡「瑞应图云王者不贪货利则金人乘舡游王后也○今案御览八百七十二引瑞应图同陈俞本不贪四字作德盛与御览一百三十七引同」铁舡「淮南子曰铁可以為舡也○今案陈俞本同考淮南子齐俗训可上有不字舡作舟」铜舡「刘欣期交州记云安定县有越王铜舡以潮退见南越志云马援昔铸铜為舡以济海今在交趾程安县诸天清水澄往往见之○严氏校务正以济十九字本钞误窜入金舡一条注内也今案御览七百六十九引交州记同陈俞本删去南越志」<br/><br/>　　土舡「世本云廩君答曰务相姓巴氏与樊氏谭氏柏氏郑氏凡五姓俱出皆争神以上為舡彫文画之而浮於水内其舡浮者神当以為君他姓舩不得浮独廩君舡浮因立以為君长○今案问经堂木文误杖谭作暉栢作相二酉丛书辑世本亦作暉作相内作中其作约脱当上神字以作立餘同陈俞本亦作相谭作曋原钞内改中详本篇上」<br/><br/>　　蠡舟「拾遗录曰秦始皇好神仙有乘蠡舟浮黑水而至身长十丈编毛羽為衣○今案本篇下文引同考王謨本拾遗记卷四浮黑水作行海底為衣作以蔽形」具舡「曹植拟楚辞曰塑流兮上迈具舡兮荷盖○今案陈俞本上作远」竹舡「山海经云卫丘之田水有竹大可為舟注曰一节竹為之○今案陈本俞本删水字餘同考大荒北经卫丘五字作山卫於山丘」瓠舡「庄子曰五石大瓠為舟浮於江湖司马□注云腰舟○今案见逍遥游為舟作為大导」芥舟「又曰水之积也不厚则其负大舟也无力覆杯水於拗堂之上则芥為之舟○王石华校均改拗？？外改芥今案见古逸丛书本庄子逍遥游篇」舟「抱朴子曰欲备药必规升腾者何异策蹇驴而欲寻遗风擢篮舟而挤大川焉○今案陈本脱何异以下平津本抱朴内四金丹篇备作弊升作昇寻遗作追框作桌类聚七十一引亦作弊遗作追篮作兰餘同」<br/><br/>　　扁舟「风俗通曰越相范蠡乘扁舟游於五湖○今案　　　钦定图书集成坤舆典二十五引同陈本改注吴越春秋」瓜皮「王璿集杂讼云瓜皮舩本图以仓卒用之耳宁可以深入敌境耶○今案陈俞本删□□二字严辑王□作未收此条」掘头「幽明录云阳羡小吏吴龕乘掘头舡过溪获五色浮石取之□爱為女□称是河伯女○今案御览九十二引幽明□□下有悬字获作见变作化无自称句」鸟舟龙舟「穆天子传曰天子乘鸟舟龙舟游於大沼郭注云皆龙鸟為形制也○今案近本穆天子传龙下脱舟字平津校注云御览七百六十九事类赋注十六俱引作龙舟游作浮本篇上引亦然」<br/><br/>　　龙舟鷁首「淮南子曰龙舟鷁首浮吹以虞此遁於水也注云龙舟大舟也刻為龙文饰之鷁大鸟也画其象著舡首於舟吹籟与竽以為乐故曰浮吹以虞之○王石华校遁大鸟改水鸟系用陈本今案淮南子本经训虞作娱餘同类聚七十一引仍作虞」<br/><br/>　　可载万人上起宫室「汉宫室疏云武帝作大池周匝四十里名曰崑明□作豫章大舩云云○今案御览七百六十九引汉宫室疏同宋吴淑事类赋注引无名曰句崑明二字移作字下餘同陈俞本改作為凿脱周字」<br/><br/>　　高十餘丈旗帜加上「汉书曰时越欲与汉用舡战逐迺大修昆明他作列馆环之治楼舩高十餘丈旗帜加其上○今案汉书食货志列上无作字帜作织陈俞本亦无作字及逐字」<br/><br/>　　载万斛「南州异物志曰外域人名舡曰夏大者长四十餘丈载物万斛○今案御七百六十九引南州异物志夏作船四作二陈本亦作二夏作舟？吴考本钞下文引仍作四十」<br/><br/>　　重千钧「慎子曰今之重錙銖役千仞之水穷泥於后止势然也吴舟之重错之千人水则浮轻於錙銖则势浮之也○今案此注文有脱误御览七百六十八引滇子有燕鼎重乎千钧一段略同一二陈本已改注韩子」<br/><br/>　　飞卢「释名云舡上屋曰卢象庐舍也其重屋曰飞卢在上故曰飞也○今案陈本及毕本释船篇卢皆作庐」雀室「又曰舟其上曰雀室于中候望之若鸟雀之惊视○今案陈本及毕本释名惊作警毕氏校注云书钞御览类聚引皆作惊」鷁首「方言云舡首或谓之閤閭又谓之鷁首注曰今江东贵人舡前作青雀者是其象也○今案聚珍本方言作艗艏餘同陈本脱閤字」繒綵饰之「吴书曰陆逊破曹休当还西陵公卿并会為逊祖道上赐御舡以繒綵饰之○今案陈本小注繒作繢与标目歧出非也类聚七十引吴书饰之作舟梁御览八百十四引御舡七字作繒綵舟饰则误矣」<br/><br/>　　文以丹漆「骆统陈诸将舟舡饰丽牋云诸将舡转相高上建立奇功文以丹漆彫之巧诸将好尚滋繁计其费耗所损不少○今案陈俞本舡作舟转作竞高上作奢丽无建立句巧作功好上无诸将二字餘同」<br/><br/>　　雕刻丹鏤「吴志曰将军贺齐性奢綺侈好军事所乘之舟雕刻丹鏤青盖絳襜○今案吴志十五侈作尤餘同」青盖絳襜「同上」望之如仙「又同上其舟蒙衡鬬舰之属望之如仙○今案吴志十五及陈本仙作山淮本钞一百三十八艨艟篇引仍作仙此盖隋以前古」本望之如閤「南州异物志曰外域大舩长四十餘丈高去水二三丈望之如道然○今案御览七百六十九引南州异物志四十作二十道下脱然字本钞上文引亦作四十」漂帆似散莲花「风俗通曰舟漂帆似散莲花○今案严辑本风俗通据旧钞引同」遥望若一树叶「湘州记云绕川行舟遥望若一树叶○今案高士奇补编珠卷四引湘州记同」博昌习舩「汉书曰卜式愿与博昌习舩者死南越○今案汉书卜式传死南越作请行死之餘同」渤海习舟「王粲為荀彧与孙权檄云故使周曜舌容李恕张涉陈光勋之徒将帅战士就渤海七八百里阴习舟楫四年之内无日休解今皆击櫂若飞回拖若○今案本钞櫂篇引无张涉陈光勋五字回作迴餘同百三家本王粲集亦伙故使十五字将帅上有昨令二字阴作演」<br/><br/>　　舟牧覆舟「礼记曰季春之月命舟覆舟五覆五反乃告舟备具于天子焉○今案记月令篇同」陶河试舩「魏志曰杜畿受詔作御楼舩於陶氏河试之遇风而没帝乃為之流涕○今案魏志十六杜畿传同」操舟若神「庄子曰频渊问仲尼曰吾尝济乎觴深之渊津人操舟若神吾问操舟可学耶曰可善游者数而能○今案见达生篇」击櫂若「同渤海习舟注」万艘咸兴「传元正都赋云艨衝水城蜀艇吴航万艘咸兴云帆齐张○今案本钞航篇引艨作蒙傅节子辑本作蒙衝又据御览三百三十四引术作艟咸作俱」万里连檣「郭璞江赋云舳艫相接万里连檣泝酒■〈氵公〉流或渔或商○今案文及陈本接作属然本钞檣篇引亦作接当是隋以前旧本」帆舟万艘「魏文帝泝惟赋序云建安十四年王师自譙东征大兴水军帆舟万艘时余从行始入淮口行薄东山睹师徒观旌帆赫哉盛矣难孝武盛唐之时舳艫千里殆不过之○今案陈本及百三家本魏文集泝作浮薄作泊时作狩餘同」<br/><br/>　　舳艫千里「汉书曰武帝自寻阳浮江而下至寻阳舳艫千里注云舳船后持拖处也艫船前头刺櫂处也○今案汉书武帝纪无至寻阳三字餘同」弘舸连舳巨舰接艫「左思吴都赋云弘舸连舳巨舰接艫飞云盖海制非常模叠华楼而岛峙时髣髴於方壶○今案文选吴都赋同」青雀飞艫餘皇鼓拖「庾阐杨都赋云其内则有龙艘华屋晨鳧之舸青雀飞艫餘皇鼓拖鷁首铺於皇宫磐蛟缠于赤马云斾委蛇层楼□峩○今案陈本艘作坻皇宫作芙蓉无云施二句类聚六十一引此赋皇作黄磐作盘亦作坻及无未二句」<br/><br/>　　况彼柏舟「诗曰帆彼柏舟在彼中河注舟在河内得其常所喻妇人在夫家亦其常所也○今案见鄘风枯舟注云以下是参用萎及正义」帆帆杨舟「又曰帆帆杨舟载沉载浮注云浮物亦载以諭人君用士文亦用武亦手於人之技其无废也○今案小雅菁菁者我笺諭作喻技作材」帆楼舩「汉武帝秋风诗曰帆楼舩兮济汾河簫鼓鸣兮发櫂歌○今案汉书诗作辞」浮文鷁「司马相如子虚赋云怠而后发游於青池浮文鷁阳○今案汉书诗作辞旌拽张翡帷建羽盖○今案文选青作清翡作翠本钞下文引作翠帷篇引又作翡」越舼帆吴榜浮「传元正都赋云然后戒水军遵川流越舼帆吴浮歌玄云咏石留○今案百三家本脱严辑傅元集据旧钞引同」盘蚊缠於赤马「见上青雀飞艫餘皇鼓拖注」浮翠虬与玄武「傅毅洛赋云停清沼以帆舟浮翠虬与玄武○今案陈本同傅节子辑本洛下有都字虬作蚪编珠十四引亦作蚪」张翠帷建羽盖「见上浮文鵧注」张云帆施蜺幬「马融颂云然后方餘皇连舼舟张云帆施蜺幬靡颸风防迅流发櫂歌水謳○今案百三家本融集及明本吴事类赋注引广成颂同」齐栧女纵櫂歌「张衡西京赋云於是命舟牧為水赔浮鷁首翳云芝齐栧女纵櫂歌感河冯怀相娥警□□惮蛟○今案文选及百三家本衡集同本钞櫂篇引蛇作鼉」发櫂歌纵水謳「见张云帆施幬注」或渔或商「见前万里连檣注」载沉载浮「诗云帆帆杨舟注○今案注字有餘详上文」利涉济求「王升之舟讚云陆则骋车水惟用舟弱楫轻櫂利涉济求缅□父鼓栧清謳○今案本钞櫂篇引济求以上四句严辑本王升之文济作齐类聚七十一引陆作涂父作人洩作枻餘同」<br/><br/>　　乘风电駈「风土记云若乃越腾百川济江况舟则温庥五会东甄晨鳧青桐舡舸梧樟枏桄□舟轻帆乘风电駈○今案上文引越腾四句舟作舡又引青桐二句桄作舟御七百七十引风土记桄作■〈木先〉」<br/><br/>　　凌波泝流「傅元正都赋云万艘咸兴云帆齐张浚□泝流列星应行○今案严辑傅元集应作雁本钞帆篇引亦作雁列星作星列」雍河杰跱风骇云浮「夏侯弼吴都赋云岩岩舩舟？户帆帆杨舟雍河杰跱风骇云浮卒譬金城伏若高楼○今案陈本脱金城二句御览七百七十引此赋岩作严雍作权杰作高卒譬作坚壁城伏作扶有餘同」<br/><br/>　　横截江流「又云摧折天波横截江流○今案陈本上句作轻帆迅櫂」船容与而不进「楚辞云舩容与而不进奄迴水以凝滞○今案陈本同楚辞九章奄迴作淹回」<br/><br/>　　衝奔湍以檮杌「王粲浮淮赋云帆洪榜于内湖飞轻舟於滨济建眾檣以成林譬巫山之树艺云云○今案百三家本严辑本王粲集无奔湍句内湖作中潮又百三家本帆作乏榜作櫓巫误无考本钞檣篇引亦作巫陈俞本改注袁宏东征赋有奔湍句餘俱删原中改内详本篇上」<br/><br/>　　翼惊风以长駈「又浮海赋云乘桂檝之舫舟浮大江而遥赴翼惊风以长駈集会稽而一憩○今案陈俞本檝作桌舫作安餘同严辑王粲集桂檝作兰桂舫作方百三家本作菌桂作芳舟憩作睨」<br/><br/>　　济凌波之绝嶮越巨川与悬流「枣据舡赋云嘉圣人之神化因垂象以造舟济凌波之绝嶮越巨川与悬流○今案详上文」徐日转而月移「杨□出征赋曰帆从风而回徐曰转而月移处者□垂供而基安观者若结駰□□□○今案严辑杨修集据旧钞引同陈本及御览七百七十引脱虑者以下」乃鱼翔而龙游「严璩舟赋云登阳侯而激涌乃鱼翔而龙游虽滔天而横厉畏□乐而无忧○洪氏校激下删洞字今案初学记廿五引此赋阳作扬而激涌作之激涌乃鱼误方勇陈本作登杨侯之激补餘同」<br/><br/>　　紼纚维之「毛诗帆帆扬舟紼纚维之毛长传云紼繂也纚緌也谨案紼谓绳也帆帆杨木之舟以紼维之犹天下诸侯明王以德维持之○今案见小雅采菽谨案以下是永引申语陈本改注传笺全文」<br/><br/>　　烝徒檝之「又曰渒彼经舟烝徒檝之毛长传云渒舟行貌檝櫂也谨案烝眾也渒彼涇水内之舟顺流而下乃眾舩入楫櫂而行以喻君有政今眾臣奉而行之也○今案大雅械朴檝作楫其谨案内则永兴引申语也陈本小注作楫与标目异谨案以下渒彼作然而下作而行者餘亦有窜改」<br/><br/>　　黄龙负舟「吕氏春秋曰禹南省方过江黄龙负舟舟人五色无主禹曰吾受命於天竭力养人何忧龙哉○今案吕氏春秋恃君览及俞本同陈本脱五色二字考淮南子精神□载此事亦作五色无主可以借证」<br/><br/>　　两龙载舩「幽明录云王敦近吴猛恶之於坐郯然夫去乃附载还南一宿行千里同行客视舩下有两龙载舩皆下耆水○今案王敦十八字有譌误陈俞本改作吴猛还豫章附载客船餘同」<br/><br/>　　两蛟绕舡「吕氏春秋曰荆有次非者得宝剑於江千遂还反涉江至于中流有有两蛟夹绕其舡次非赴江刺蛟杀之而后上舡舟内之人皆活荆王问之位以执圭○王石校吴改吕忻改次是今案见吕氏春秋恃君览亦见本钞一百二十二剑篇」<br/><br/>　　鲤跃入舟「尚书图纬曰太子发渡河鱼跃入王舟王府而取之又搜神记曰宫亭湖石庙尝有估客下部观见二女云可买两量丝履客至都市履并一书刀客於湖内帆舟忽有一鲤鱼跃入舟破腹得书刀矣○今案太子发三句见范书光武纪注御览八十四及一百四十六引尚书中候陈俞本脱王俯句二女作二子并一书刀句之下有俱内箱中既还以箱置庙中忘取刀等句又帆作帆」<br/><br/>　　鯪鲤吞舟「山海经云鯪鲤吞舟鱼背腹有刺如三角菱○今案陈俞本吞上有能字背上无渔字」鲤鱼断舟「临海异物志云海内有大鱼长十餘丈背□负锯舡触之皆断也○今案俞本同陈本餘误余」梓板夹舡「豫章记曰聂支夜射白鹿寻踪不见鹿乃箭著一梓树支即伐木便有血出遂断斫以二板还繫著诸下以樟木為牂牁后有船行遇同侣皆没惟支舡独全寻看乃向梓板夹船○今案御览七百七十一引豫章记支作友斫作欲同侣作旅餘同陈俞本皆作友惟本钞牂牁篇仍作支」<br/><br/>　　大差破船「异苑曰赵牙行舟於闔庐见水际有大差人牵不动可往举得之以著舩破差变為龙浮水而游舡还复合○今案平津馆本异苑卷三及陈俞本皆脱复合句又陈俞本游作逝平津本作去」<br/><br/>　　乘扁舟於五湖「具见前扇舟云○今案详上文引风俗通」造舟於河「左氏曰秦后子有宠子栢妬二君于景其母曰弗去惧选癸卯鍼适晋其车千□子车宁侯造舟於河○今案见左氏昭元年传」扣舷易水「会稽典录云杨鬲上諫曰臣闻之曾子扣舷易水鱼闻入渊鸟惊参天○今案　　　钦定图书集成乾象典卷十三引无杨高八字餘同陈俞本高作桥」帆舟西河「史记云王羲之為会稽太守帆舟西河往兰亭晏集也○今案陈俞本史记改今晋书往改作考史记吴起列传言武侯浮西河而下当即此标目之出典王羲之以下应别為一条」<br/><br/>　　乌江艤舩「汉书曰项羽至乌江亭长艤舩待羽劝羽渡江羽乃以马赐之○今案书项羽本纪艤作檥」河侧牵舩「语林曰刘道贞遭乱自於河侧牵舩见一老嫗採桑逆旅刘谓之曰女子何不高机利抒而採桑逆旅女答曰大夫何不跨马挥鞭而牵舩乎○今案类聚二十五御览七百六十九引语林及陈本刘谓作刘调又陈本贞作真」<br/><br/>　　陈平刺舩「史记曰平自楚仗剑归汉渡水舟人疑其有全平乃裸而刺舡○今案陈本及史记陈丞相世家渡水作渡河本钞剑篇引亦作渡河」仲御戏舡「晋史高士传曰夏仲御至洛阳值公卿褉饮贾充谓曰卿居海滨能戏舡否不答乃櫓楫登舟故容止可○今案陈俞本无晋史二字故字櫓作鼓本钞檝篇引史作书不答作答曰能之餘同疑即王晋书也」<br/><br/>　　羽人乘蠡舩「拾遗录云秦始皇好神仙有羽人乘蠡舩浮黑水而至身长十丈编毛羽為衣两月□方耳出於项间顏如童稚○今案陈俞本毛下脱羽字方上有如电二字同本钞上文引及王謨本卷四皆无两目以下」<br/><br/>　　神人乘漆舟「三秦记云太虚山上有一小池神人乘漆舟於其内也○今案详上文」陆纳乘轻舟「王晋书曰陆纳為吴兴太守辟徵还乘轻舟衣汉而归○今案汉字有误陈俞本改注今晋书」袁宏寄运舩「世说云袁宏寄运舩谢尚闻其善咏史往造焉○今案世说政事篇大同小异陈俞本删世说二字但直称晋袁宏则不知出何书矣且多窜改」郭翻还乡庾翼引就大舩「郭翻别传云翻还乡安西庾翼造之以其舟小狭引就大舡翻曰使君不以民鄙牋而辱临之此固野人之舟翼俯入其小舟终日而后去○今案鄙上民字疑误陈本改注今晋书」<br/><br/>　　许询出都真长往舡造之「王晋书许询从会稽出都泊淮诸刘真长為丹阳尹数往舡造之○今案陈本删王字」罢郡载土而反「吴书曰洪矩罢郡会稽归无资恨又不欲令人知乃载土而反○今案高士奇补编珠卷四引吴书矩作规反作返餘同」罢县单舡而反「又曰褚珍罢县单舡而反故人羊衡就乞土物惟抽舡下得一竹赠之○今案本七十八县令篇引吴书县作合反作归高士奇补编珠卷四引亦作令反作返」胡越同舟「孔聚云胡越之人同舟济江遇风波其相救如左右手所患同也又贾子曰同舟齐胡越无异心○今案聚即丛字见孔丛子论势第十五」李郭仙舟「林宗游洛阳后归乡里衣冠诸儒送之至河上车数千两林宗惟与李膺同舟眾宾望之如神仙也○今案案陈本作郭林宗别传里误曲考类聚七十一引林宗别传正误作乡曲餘同范书林宗传不误」<br/><br/>　　同舟遇风救患若一「邓析书曰同舟涉海中流遇风救患若一所忧同故也○今案陈本同棠荫馆本邓析子涉作渡无故字类聚七十一引亦无故字餘与原钞同」<br/><br/>　　同舟相救如左右手「见胡越左右手注○今案详本篇上文」杨為戈舩将军「书曰南越吕嘉為乱以李息為戈舩将军征之○今案杨下有脱文考汉书南越传谓杨朴為楼船将军至戈船下厉将军则故归义越侯二人為之无李息二字陈本删李息二字仍之俞本杨下添朴字则尤误矣」<br/><br/>　　女娟习檝為夫人「列女传云赵简子渡河津吏女娟操檝曰妾居河济之閒习舟之事愿备员持檝遂与渡奏河激之歌简子乃聘為夫人○今案阮本列女传卷六同亦见本钞檝篇引」邓通以櫂舩為郎「汉书曰邓通蜀南安人以櫂舡為黄头郎○今案汉书佞幸传及陈本櫂作濯」蔡姬荡公禁之不可「左氏曰齐侯与蔡姬乘舟於囿荡公变色禁之不可公怒归之○今案见左传僖三年」夫人荡公怒出之「管子曰桓公与宋夫人饮舡内夫人荡舡而濯公公怒出之而嫁之蔡侯○今案陈俞本脱考管子大匡篇内作中而嫁上有宋受二字本钞改内者详本篇上」置象大舩知其轻重「魏志曰孙权曾致巨象太祖欲知其轻重访之於群臣咸莫能出其理邓哀王冲曰置象大舩之上而刻其水痕所至秤物以量之则知其轻重矣太祖大悦即施行○今案魏志二十及陈本轻作斤秤作称量作载」<br/><br/>　　迴舡受箭箭均舡平「魏略曰孙权乘大船来观军公使弓弩乱发箭著其舡舡偏重将覆权迴舡复以一面受箭箭均舡平乃还○今案本钞谋策篇引迴上有命字餘同明本宋吴淑事类赋注引魏略偏上脱一船字迺上有因字餘同」<br/><br/>　　楚人坠剑契舟「吕氏春秋曰楚人有涉江者其剑自舟内坠於水乃於坠处契其舟曰剑从此坠也舟去从所契者入水求之若此不亦惑乎○今案见慎大览亦见本钞剑引」<br/><br/>　　海神掷书置舡「神仙传云有贾人从海还过一神庙前使主簿送一南书合為达葛仙公因掷书置舡头书即著舡入挽不脱还到报仙公公自取方脱○今案陈本同龙威本神仙传卷七即著句作如钉著不可取」<br/><br/>　　合肥渔人闻箏笛之声「续搜神记云合肥有一大舶覆在水内水小时便出渔人但闻箏笛絃节之音又香气非常相簿云曹公载妓覆之于此也○今案搜神记卷十六及后记卷六均有此文陈俞本脱笛节二字香误声」<br/><br/>　　宫亭商人■〈氵公〉泝皆举帆「异苑曰宫亭湖神往过之商人若有祷请则一分风■〈氵公〉泝皆举帆利涉大川○今案学津计原本异苑卷五往过句作商旅经大川作无虞陈本亦作无虞」海上得破舡「魏志曰母丘俭使王頎至海上云得一破舡得一生八顷内有函舆语不晓不食而死○今案魏志三十来夷传脱生字不晓作不相通内作中餘同本钞改内者详本篇上」嵩高有破舟「嵩山记曰东五方山上有一池池内有破舟云禹乘来也○今案陈本同御览七百六十九引嵩阳记方作子」水则载舟水覆舟「孙卿子曰传曰君者舟也庶人者水也水则载舟水则覆舟也○今案见世德堂本荀子王制篇」不為莫乘而不浮「淮南子曰夫舟在江海不為莫乘而不浮君子行义不為莫知而止也○今案淮南子说山训止也作止休餘同陈本止下删也字」不為莫乘而沈「文子曰舟浮江惟不為莫乘而沈君子行义不為莫巳知而止也○今案陈本及守山阁本文子上德篇淮作海义作道知上无已字类聚七十一引亦然」千钧得舡则浮錙銖失舡则沉「韩子曰夫子钧得舡则浮□銖失舡则沉有势之与□势也○今案见韩子功名篇」藏舟於壑有力负之而趋「庄子曰藏舟於壑藏山於泽谓之固巳矣然而夜半有力者负之而趋昧者不知也○今案庄子大宗师篇及陈本趋作走」虚舡来触虽褊心之人不怒「又曰方舟而济河虚舡来触虽蝙心之人不怒有一人在其上则呼张翕赫一呼而不怒闻于三呼耶则必以恶声随之○今案陈俞本删则呼十五字考庄子山木篇翕木？赤作歙之闻上有恕字闻下有至字隔作偏」<br/><br/>　　无能者若不繫之舟「又曰巧者劳而智者忧无能者无所求食而遨游泛然若不之舟○今案陈本求下有也字餘同古佚丛书本庄子列御寇篇泛作帆无然字」<br/><br/>　　无足者乘舟而来矣「韩诗外传云孔子使子贡為其不来孔子占之遇鼎谓弟子曰占者遇鼎言皆无足而不来顏回掩也回对曰无足者乘舟而来矣赐果至○今案陈本為其句作适齐久而未回无言皆二字」<br/><br/>　　焚舟「左氏曰秦伯代晋济河焚舟注云示必死也○今案见左传文三年」烧舡「魏志曰郭嘉死后太子征荆州还于巴邱遇疾疫烧舡叹曰郭奉先在孤不在此吴志曰周瑜与魏武帝战於赤壁瑜使為舡舰积薪偽降因使风放火魏军大败烧其舡舰○今案魏志一条见郭嘉传孤不作不使孤餘同吴志一条见周瑜传本钞舰篇亦同」<br/><br/>　　吴舡自覆「汉书曰吴中有大船自覆以為国家将亡之象也○今案陈本吴中上有景帝三年句覆下有吴地二字」无故自覆「张璠汉记云梁冀第池内舡无故自覆问掾朱穆穆曰舟所以济渡万物不施游戏也而今覆者天成将军当渡济万人不可长念游戏也○今案汪辑本张璠汉记祇有起二句脱第字覆下有后被诛三字姚本脱本篇上文引内作中人作民餘同此二字改避已详上」<br/><br/>　　北堂书钞卷第一百三十七</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9743.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9745.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

