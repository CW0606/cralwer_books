<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百二十九　　衣冠部下_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百二十九　　衣冠部下全文,虞世南作品" />
<meta name="description" content="北堂书钞原文阅读,●北堂书钞卷第一百二十九　　衣冠部下全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9735.html";
var nextpage="novel-read-999-9737.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百二十九　　衣冠部下</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9735.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百二十九　　衣冠部下</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:52:05<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註衣二十　　　　　　　　裳二十一袍二十　　　　　　裘二十三襦二十　　　　　　　　褐二十五衫二十　　　　　　袴褶二十七襜褕二十八　　　　　　纶巾二十九络带三十<br/><br/>　　○衣二十<br/><br/>　　衣者依也「释名云凡服上曰衣衣依也○今案见释衣服篇亦见本篇下亦引」衣其羽皮「礼记云昔先王未有火化食草木之实鸟兽之肉饮其血茹其毛未有麻丝郑曰此上古之时也○今案见礼运篇原钞竹误山？州以篆文相类而讹陈本改作草」帝垂衣而治「周易黄帝垂衣裳而天下治○今案繫辞下」黄帝為衣象天「魏?云黄帝始去皮服布先知為上衣以象天也○今案陈本改引帝王世纪无布先知三字」以王天下「淮南子云古者有鍪而卷领以王天下其德生而不杀○今案俗本淮南记论训卷作綣杀作辱王氏读书襍志厯引诸书以辨辱字之非陈俞本皆从俗本改」以安天下「汉杂事云高祖时大謁者臣章受詔长乐宫令群臣议天子所服以安天下謁者赵尧举春李舜举夏儿汤举秋贡禹举冬四季各职一时制曰可举者以各举一时之事白之五时衣服似始於此○今案御览六百八十九引汉杂事五下无时字吴淑事类赋十二引所服下有衣服二字五下有时字陈俞本删大謁二句有衣服二字尧误充李误季？误倪举者句五时误四时似作盖餘同陈本謁更误魏」<br/><br/>　　取乾坤「周易云黄帝尧舜垂衣裳而天下治盖取诸乾坤康伯注曰上衣下裳取乾坤之象有上下也○今案繫辞下康伯注作垂衣裳以辨贵贱乾尊坤卑之义也与本钞不同陈本删俞无末句此古汪又与今本特异处」<br/><br/>　　以庇寒暑「释名云凡服上曰衣衣者依也人所以庇寒暑也下曰裳裳障也所以自障蔽也○今案明本释名释衣服篇庇作芘本钞脱障也二字据补陈本亦然」以适体「墨子云古之人未知為衣服圣人诲妇人衣服之法冬则绢绵轻且暖夏则絺綌轻且清以适身体以和肌肤而流足矣○今案近本墨子辞过篇几无完句毕氏校注本及王氏读书杂志皆据书钞以补正之陈俞本為作有服下添之制二字圣王句作故圣人作之绵作帛轻且清作清且凉和误如无末句惟俞本尚知作和然皆以意点窜耳又唐类函已改入类聚谬甚而本钞流字亦疑衍文」<br/><br/>　　以饰外「傅玄衣铭云衣服从其仪君子德也衣以饰外德以裕内内修外饰礼有制也○今案原钞作俗内严校据百三家集傅玄衣铭改备内亦俗当是俗字之讹」<br/><br/>　　绳以应直齐以应平「礼记云负绳及踝以应直下齐如权衡以应平郑注绳?后幅相当之缝也齐缉也○王石华校以原钞及踝误外环裻误装旁勒未改今案见礼记深衣篇据订陈本缝也下尚有踝跟也三字」<br/><br/>　　短无见肤长无被土「又云短无见肤长无被土郑注曰為污辱也○今案见深衣篇」夏日葛衣冬日麑裘「韩子云尧之王天下也云云○今案韩非五蠹篇作麑本钞百廿九裘篇引亦作麑又卷八检德篇引韩子误作鹿脱儿字耳此标目误霓已据改」如麻衣「毛诗云麻衣如雪毛长传曰如雪言鲜洁也麻衣深衣也○今案曹风蜉蝣篇洁作絜深衣句是郑笺标目如上衍夏字沿上条致误已删陈本并删如字非也」紵衣「左思吴都云紵衣絺服杂踏从华○今案宋文本选吴都赋从华作傱萃大字无注本文选作傱萃陈本吴误云华改萃俞本从作漎」玉衣「列子云周穆王时西域国有化人来王為中天日日献玉衣旦旦荐玉食○今案近本列子周穆王篇日日作日月陈俞本域作极来下添引穆王敬之句為下有筑字餘同惟铁华馆影宋本域亦作极日日作月月餘同」<br/><br/>　　珠服「左思吴都赋云矜其宴居则珠服玉饌○今案文选同」绣衣「汉书云武帝未郡国贼盗群起以暴胜之為直指使者衣绣衣持斧捕之○王石华校五改武赋改贼今案汉书七十一篇不疑传捕之作捕逐餘同陈俞本当作捕之又本钞脱胜下之字已据补」<br/><br/>　　綺衣「又云文帝时单于使遗绣给綺衣○今案见汉书九十四上匈奴传陈禹謨本亦同」文衣「尉繚子云天子文衣文绿○今案陈俞本同」采衣「楚辞云采云兮若英○今案见九歌」翠衣「说苑云襄成君始封之时衣翠衣带玉佩剑履縞舄○今案说苑善说篇时作日无佩字本钞百廿八舄篇引亦作日陈俞本翠上无衣字带玉作玉带无佩字餘同」绿衣「杨雄反离骚云矜芰茄之绿衣○今案严辑全汉文反骚据汉书本传及类聚五十六引同俞本同陈本衣下添引兮被夫容之朱裳七字」龙文衣「汉书云王莽三年正月九庙搆成纳神主莽謁见大驾乘六马以五采纯為龙文衣○今案汉书九十九下王莽传搆作盖构纯作毛餘同陈俞本莽下添引地皇二字见误者餘照改」<br/><br/>　　虎头衣「东观记云明帝时至长安南县三老上章去见陛下甚喜帝令上殿欲观上衣因举虎头衣以畏三老○今案聚珍本东观汉记卷二明帝纪三老下厯陈七懽喜百字永兴以上章云七字括之以下即接帝令三句陈俞本与本钞同姚辑据陈本」<br/><br/>　　桓公好服紫「韩子云齐桓公好服紫举国尽服之○今案韩非外储说左上篇之作紫陈俞本改作尹文子服紫作紫服举作齐餘亦同」景公衣黼黻「晏子云景公衣黼黻之衣縠綉之裳一衣而五采具○今案吴校仿宋本晏子内二第十五章縠綉作素綉本裳篇亦引作縠綉足知原钞非孤証也陈俞本已改」衣文绣「墨子云不可衣短褐衣服不美身体从容不足观也衣必文綉○今案原钞作晏子而晏子无此文蒙上条致误耳考见墨子非乐上篇俗本容下添丑羸二字王氏读书杂志已引此旧钞証之俞本脱不可五字陈本改标目作衣素绣下注见上二字可谓将错就错矣」<br/><br/>　　服纤罗「阮籍咏怀诗云西方有佳人皎若白日光被服纤罗衣左右佩双璜○今案文选咏怀诗未收此首考见百三家阮集咏怀第十九首佩作珮陈俞本日误月陈又■〈雨上隻下〉」<br/><br/>　　衣甚伟「汉书曰四皓随太子入朝衣冠甚伟○今案见汉书张良传随作从陈本本钞同」衣甚鲜「又襍事云张仓客从高祖有罪当斩衣甚鲜身体长大肥白如玉帝一见而美之与之言赦之○今案此事亦见汉书张苍传玉作瓠帝一见作王陵见与之言作与帝言陈俞本仍引杂事脱客从二字祖下有时字与之言作与衣服甚鲜遂赦错乱至此」<br/><br/>　　奉养极鲜明「汉书云自吉至崇好车马衣服自奉养极鲜明○今案见汉书卷七十二王吉传陈本自吉四字作王吉字子阳餘同」奢丽必轻暖「蔡邕女诫云今人务在奢丽志好美饰帛必薄细衣必轻暖或一朝之晏再三易衣私居移坐不因故服○王石华校女感改女箴今案百三家邕集作衣箴丽误严严辑全后汉文作女诫人作之衣作采暖作浅私居作从庆又云禹謨作衣箴张溥皆為所误今照严氏改箴作诫藺雪堂本脱」<br/><br/>　　朝衣新暮衣弊「桓谭新论云楚之郢都车轂击民肩摩市路相排突号為朝衣新而暮衣弊也○今案御览七百七十六引新论误车掛轂排突作交号餘同问经堂辑本从陈禹謨郢作鄂注言据御览则谬矣惟严辑本全后汉文新论谴非篇是据旧钞引原钞民字缺笔者唐人传钞避太宗讳也」<br/><br/>　　素衣朱襮「毛诗云素衣朱襮从子于沃毛长传曰襮领也谨案子谓晋桓叔也沃桓叔所封之邑也言桓叔有德国人愿进此衣素衣中衣也以綃刺為襮文丹朱為领之缘纯也○王石华校沷改沃今案诗唐风扬之水篇陈俞本愿进以下作丹朱中衣去从桓叔以綃补為领丹朱為纯也餘同」<br/><br/>　　布衣韦带「说苑云秦王□五百里地易鄢陵鄢陵君辞而不受使台侯谢秦王王怒曰公亦尝见天子之怒乎伏尸百万流血千里唐侯曰大王亦尝见布衣韦带之士怒乎伏尸二人流血五步事见说苑云○今案说苑奉使篇侯作且尝作曾餘同陈本王下脱王字餘亦同原钞末衍事见说苑云王字是朱以前校语因原脱书名校者既补写而未及删之耳」<br/><br/>　　荷衣蕙带「楚辞云荷衣□蕙带○今案见九歌」云衣蜺裳「又云青云衣兮白裳○今案亦见九歌□作霓陈俞本改云作鳞引鱼鳞衣而白蜺裳并注」製芰荷「又云製芰荷以為衣集芙蓉以為裳○今案离骚篇」被翠云「曹植与陈琳书云被翠云以為衣载北斗以為冠带蜿虹以為绅○今案百三家曹集被作彼蜿虹作虹蜺本钞佩篇引此书亦作蜿虹俞本同陈本删末句」短衣楚製「汉书云叔孙通降汉王通以儒服汉王憎之乃变其服云云○今案见汉书四十三叔孙通传陈俞本无以字服下添引服字白帖十二引亦然」短衣小褏「又云王莽以予虞唐尊為太傅尊曰国虚民贫咎在奢泰乃身短衣小褏○王石华校据陈俞本将予虞二字旁勒非也今案见汉书九十九下王莽传原虚误家者泰误奋参已据订陈俞又虚作歉无咎在句乃身作乃著餘同又齐次风校汉书欲改予作子抑知子虞二字隋以前本如此不可改也」<br/><br/>　　衣不曳地「史记文帝所幸慎夫人衣不曳地○今案见史记卷十文帝本纪赞」衣无文绣「晋中兴书云中宗尝所幸郑夫人衣无文绣○今案御览八百十五引中兴书尝字幸下无慎字此慎字蒙上条致误已据删陈俞本亦然并无所字」孝已视厚薄「尸子云孝子一夕五起视衣之厚薄杭之高卑爱其亲也已○今案此条子误已五作三据本钞卷百三十四枕篇引尸子订正又御览四百十三引视下有其亲二字枕作处无末句又七百零七引视下有亲字卑作下亦无末句餘皆同平津辑本尸子佚文於各家所引似未分晰陈俞本则仍原钞之误」<br/><br/>　　老莱常服斑斕「孝子传云老莱子年七十父母犹在常服班烂之衣為婴儿戏○今案明本吴淑事类赋十二注引孝子传无烂字餘同说郛本无子传作褊襴末句作弄于亲删陈俞本与本钞同」<br/><br/>　　曾子不製「庄子云曾子在衡十年不製衣服也○今案古佚丛书校宋本庄子让王篇亦脱服也二字陈俞本与本钞同」娄钦不易「汉书云娄敬齐人戍陇西过雒阳高帝在焉虞将军与鲜衣敬曰臣衣帛衣帛见衣褐衣褐见不敢易○王石华校标目钦改敬今案汉书四十三本作娄敬传是宋人传钞改钞以避翼祖讳者故当仍之又在误与鲜误群脱衣帛见三字脱衣褐二字皆据汉书订补白帖十二引敢作肯陈俞本亦略增」<br/><br/>　　布衣饭牛「庄子云鲁君闻顏阔得道之人也使以币先焉顏閭守陋閭麄布之衣而自饭牛○今案庄子让王篇麄布作且布陈俞本俱仍作麄餘同」乌衣率将士「魏志云始皇三年郎段□上疏理邓艾曰值岁凶年艾為区种被乌衣手执耒耜以率将士也○王石华校马改乌今案魏志邓艾传始皇作泰始郎上有议字年作旱被上有身字餘同陈俞本已照改」<br/><br/>　　衣青布「三辅决录曰王邑為从弟奇求蒋翊女盛服迎之翊辞不取但衣青布曰受父命不敢违邑乃叹曰所以与贤者婚欲為此也○今案　　　钦定图书集成礼仪典卷三百三十七引三辅决录迎作送餘同陈俞本亦然二酉堂辑决录亦作返辞上有女字」<br/><br/>　　不著新衣「世说云桓车骑不好著新衣沿后妇使故送新衣往车骑大怒使使送还传语云不经新何由故○今案惜阴轩本世说贤媛十九往误与使使作催使陈俞本妇下无使字无往字亦作催送还作持去不上有衣字由下有得字」<br/><br/>　　衣不重帛「尹文子云昔晋国奢文公以俭矫之乃衣不重帛食不兼肉○今案棠馆本尹文子大道上篇奢上有苦字明陈仁锡校本亦然又见本钞百四十三酒食部惣篇引陈俞本亦添苦字」<br/><br/>　　衣不过青「钟会母传云夫人幼少衣不过青紺○今案御览六百八十九引钟会母传同陈俞本夫人误会字」不衣帛「韩子云晏婴相齐妾不衣帛马不食粟○今案近本韩子脱此文考御览六百八十九引妾作妻吴淑事类赋十二注引亦作妾衣作服陈本本钞同」著鹿皮「列仙传曰鹿皮公上岑山著鹿皮遂去也○今案秘书本列仙传之鹿皮公传是言既呼宗族家室令上岑山而水漂没郡者万计公著鹿皮衣遂去事陈俞本各引百餘言亦详略互异」<br/><br/>　　解毛续以為衣「王隐晋书老莱子為楚王所聘其妻曰鸟兽解毛可续而為衣也○今案陈本改引高士传」碎繒结以為衣「又云董威輦忽见洛阳止宿白社中得残碎繒輒结以為衣号曰百结○今案吴淑事类赋十二注引王晋书无忽字得上有于布二字同陈本照添俞本删忽见九字类聚也」若悬鶉「孙卿子云子夏家贫衣若悬鶉○今案世德堂本荀子大略篇无家字明刻吴淑事类赋十二注引及陈本同」百结「见上注」无衣裘以御寒「楚辞云无衣裘以御寒恐磕死而不得见乎阳金○今案楚辞九辩第六章寒作冬金作春餘同陈本祗存标目句」无衣无褐何以卒岁「毛诗云无衣无褐何以卒岁毛长曰褐毛衣也○今案幽风七月篇毛传衣作布餘同陈本注文改引七月流火二句并郑笺非本钞矣」衣之偏衣「国语曰晋侯使太子申生伐皋落翟衣之偏衣僕人赞之曰是衣狂夫阻之衣也贾逵註曰狂□也狂者狂夫也○今案见晋语一原钞阻误人居订考韦注狂夫方相氏之土也阻古诅字翟即狄字国语俱作翟又事类赋十二注引作偏裻陈俞本删僕人以下餘亦微异汪氏辑国语三注本贾注狂下亦脱一字」<br/><br/>　　赐之外府「说苑云魏文侯封太子击于中山三年使不往来舍人赵仓唐奉使文侯问曰子之君长大孰与寡人仓唐曰君赐之外府之衣则能胜之文侯遣仓唐赐太子衣一袭○王石华校使改侯史改大今案见说苑奉使篇又见本钞四十奉使篇引本条脱往字脱两仓字遭误道据订又吴淑事类赋十二注引说苑脱三年二字餘同陈俞本亦然」<br/><br/>　　汉王解衣「汉书曰韩信云汉王解衣衣我推食食我背之不祥○今案见汉书三十四韩信传」世祖解衣「东观汉记云世祖见歙与之大欢即解衣衣之○今案聚珍本姚辑本东观汉记来歙传即解句作解所被襜襦以衣歙又御览二百四十三引亦然陈俞本世祖上添引来歙与刘嘉俱诣洛阳句盖因原钞云下析杨赐以病十字乃下条窜入故陈俞补之今删衍文」<br/><br/>　　杨赐病罢詔赐御衣「续汉书云鍚赐以病罢居无何拜為太常詔赐御衣一袭○今案姚辑汪辑本续汉书杨赐传御下有府字餘同陈俞本照添汪本附杨震传后」<br/><br/>　　华歆清贫时赐御衣「魏志云歆為司徒素清贫家无儋石之储特赐御衣○今案见魏志十三华歆传同陈俞本增引」詔卓茂一袭「东观记云上詔曰故密令卓茂束身自修执节敦固令以茂為太傅封褎德侯赐安车一秉衣一袭○今案聚珍本东观汉记卷十卓茂传脱自修敦固四字脱衣一袭三字餘同而序次各有先后姚辑本脱又御览二百零一引敦作怗令作今陈俞本敦作湻餘与本钞同」<br/><br/>　　赐周瑜百领「吴书云孙权每赐周瑜衣寒暑皆百领诸将皆不及○今案御览六百八十九引吴书同吴淑事类赋十二注引与陈俞本皆不及作莫有及者」衣与弟子「吕氏春秋云戎夷违齐入鲁天大寒而后与门弟子一人宿於郊外谓其弟子曰子与我衣我活我与子衣子活我国土也子不肖也子与我衣弟子曰夫不肖人恶能与国士衣哉戎夷与弟子衣戎夷夜半而死弟子遂活矣○王石华校补我活二字不肖二字今案吕氏春秋恃君览篇郊作郭哉下作戎夷太息汉曰嗟乎道其不济夫下接解衣与弟子句本钞百五十六寒篇引入作如亦作郭哉下作戎夷笑曰接道其以下陈本如字郭字照改外下添寒逾急三字士也下添為天子惜死句肖也下添不足爱三字餘同」<br/><br/>　　持衣衣延年「徐延年传曰道士姓徐名延年平阳人见人持新黄罗衣衣延年五月五日三更之中夜月明若白日从五亿万人登仙○今案御览八百十六引筡延年别传道作进无平阳三字见作仙无五月以下陈俞本脱姓字名字衣下衣字作云中夜作时白日作昼餘同」<br/><br/>　　奉羹污衣「东观记云刘宽夫人欲试宽伺当朝会装严已讫使待婢奉肉羹翻污朝衣宽曰徐徐○今案聚珍本姚辑本东观记刘宽传无侍字收作宽徐曰羹烂汝手餘同姚辑本有脱字陈俞本皆改引范后汉书」<br/><br/>　　对灶炙衣「又云上闻王郎军将至复惊去至南宫天大雨上引车入道傍空舍灶中有火冯异抱薪邓禹炊火上对灶炙衣○今案聚珍本姚辑本东观记光武记傍作旁餘同俞本无将字傍亦作旁陈本改引范后汉何也」<br/><br/>　　使作徒衣「又云钟离意辟大司徒侯霸府詔使诣河内时冬寒徒病不能行路迥弘农意輒移属县使作徒衣县不得已与之而上书言状意亦具以闻○今案聚珍本?记钟离意传詔下无使字作部送徒三字餘同又御览四百十九引东观作送徒无部字亦同陈俞本改引范后汉书与聚珍同姚辑本脱」<br/><br/>　　傅作贼衣「范汉书云虞翊為朝歌长朝歌贼宁季州郡不能禁翊乃潜遣贫民能者佣作贼衣以綵线缝其裾○王石华校服改歌今案范书八十八虞翊传线作綖裾作帜陈俞本与本钞同」<br/><br/>　　犯劓者赭衣大辟者布衣「尚书大传云唐虞象刑犯劓者赭衣大辟者布衣衣○今案陈恭甫疏证本据书钞及酉阳杂俎卷八引同此条脱无字据本钞象刑篇引大传补陈俞本无末三字」<br/><br/>　　禹入裸国欣然解衣「○今案此条脱注宋人传钞误入下篇少君布裳条下以晏子作注陈本竟删之今据严氏校书钞例移附此篇之末俞本改衣作裳注引风俗通今查此而见淮南子原道训篇云禹入裸国解衣而入衣带而出」<br/><br/>　　○裳二十一<br/><br/>　　上衣下裳「傅玄裳铭云上衣下裳天地则也服从其宜君子德也○今案百三家傅玄集裳铭祇收此四句」积素以為裳「周礼司服职云视朝则皮弁服郑注视朝视内外朝之事也皮弁之服十五升白布衣积素以為裳○今案原钞锐服字白误自据周礼注订陈俞本同」丹霞以為裳「阮籍清思赋云厌白玉以為面覆丹霞以為裳○今案百三家本阮籍集清思赋覆作披裳误衣陈俞本皆作覆原钞误履据本篇下引改但霞篇引覆又作假」集芙蓉以為裳「楚辞云集芙蓉以為裳○今案离骚篇」採薜荔以為裳「又云採薜荔以為裳○今案初学记二十六引同」衣縠绣之裳「晏子云景公為曲潢使其深灭轨横木龙蛇立木鸟兽公衣黼黻之衣衣穀綉之裳○今案吴校防宋晏子内二第十五章縠作素陈本亦改素皆非也本卷上衣篇亦引作縠可証」<br/><br/>　　纱縠之裳「刘梁七举云黼黻之服纱縠之裳繁飭参差微鲜若霜○今案御览六百九十六引七举同严辑刘梁文亦祇据御览引俞本同陈本有上二句」黻衣绣裳「毛诗云君子至止黻衣绣裳毛长曰青而黑谓之黻○今案秦风终南何有篇原钞曰下衍长字而误面黑误墨据毛传订正陈俞本作黑与青餘同」绿衣黄裳「又云绿兮衣兮绿衣裳○今案邶绿衣篇原钞衣兮误朱兮已据订」褧裳「又云衣锦褧衣裳锦褧裳○今案郑风之丰篇」华裳「楚辞被华裳之芬芳○今案御览六百九十六引被作採餘同」文绣「管子云昔桀之时女乐三万人无不服文绣○今案管子轻重甲篇」芙蓉「杨子云反骚云衿芰荷之绿衣被芙蓉之朱裳○王石华校友改反其茹改芰荷今案本钞又衿矜据初学记廿六引订御览六百九十六引下句被作披陈本不误」丹霞「阮籍清思云厌白玉以為面覆丹霞以為裳○今案详本篇上引」白蜺「楚辞云青云衣兮白蜺裳○今案见九歌初学记廿六引亦同」泽父莎裳「符子云有泽父者冠霞芦之笠纳兼□莎裳褐衣缓步而去矣○王石华校以原钞纳兼下一字有误涂去今案玉函山房辑本符子谓据御览九百九十三引作纳鹿之履考御览无之或卷数有误歟又注云书钞百二十九作霞笠兼云云盖据陈俞本耳陈俞又父误火」<br/><br/>　　少君布裳「东观汉记云鲍宣之襄桓氏女字少君宣尝就少君父学奇其清苦以女妻之资送甚盛宣谓妻曰少君生而娇富习美饰吾贫贱不敢当礼妻曰大人以先生修德守约故使贱妾侍执巾櫛既奉君子唯命是从宣笑曰能如是乃吾志也乃悉归侍御服饰更著短布裳○今案聚珍本二十二鲍宣妻传资作装宣笑十一字作妻乃姚辑本脱习美六字餘与聚珍同又御览六百九十六引与聚珍同陈俞本亦改装字餘则互有详略」<br/><br/>　　被裳鼓瓮「晏子云景公饮酒数日去冠被裳自鼓盆瓮○今案原钞标目禹入裸国二句是从衣篇窜来陈本改此是也从之但陈注尚脱盆字耳考俗本晏子作饮酒而乐释衣冠自鼓缶十字迥殊矣王氏读书襍志曾引旧旧钞以正俗本之误」<br/><br/>　　单裳而坐「刘昆列传云亲故有穷老者每见之拜起甚恭或脱袴以与之者或单衣裳而坐其天仁如此○今案聚珍本姚辑本东观记及范后汉书刘昆列俴均无此条或经佚去惟陈俞本同」<br/><br/>　　莎裳而去「见上泽父莎裳注中」墨子裹足「淮南子云昔楚欲攻宋墨子闻而悼之自鲁趋而往十日十夜足重茧而不休息裂裳裹足也○今案汉魏丛书本淮南修务训无往字末五字作裂衣裳裹足至于郢王氏读书杂志谓陈本依俗本改末句非是俞本亦照陈改」<br/><br/>　　樊噲里楯「续汉书舆服志云樊噲持铁楯闻项羽欲杀汉王噲裂裳以裹楯冠之○今案续汉志与御览六百九十六引皆同陈俞本欲作有意餘亦同」絳纱裙「东宫旧事云太子纳妃有絳纱复裙○今案初学记廿六引晋东宫旧事太上有皇字陈本与本钞同」緗綺裙「古诗云緗綺為下裙紫綺為上襦○今案见郭茂倩乐府诗集廿八陌上桑初记廿六引裙作裳陈本古诗云三字作古乐府陌上採桑亦改裙作裳餘同」碧纈裙「西河记云西河无蚕桑妇女著碧纈裙上加细布裳○今案御览八十四引西河记同张澍二酉丛书辑脱上字餘亦同谓据书钞御览引盖从陈本故无上字俞本亦然」紈素裙「繁钦定情诗云何以答欢欣紈素二条裙○今案冯辑古诗妇卷五繁钦诗欣作悦二作三初学记廿六引亦作三餘同陈本与本钞合」织成裙「张敏神女传云班义起感神女智琼智琼复去赐义起织成裙衫○今案严辑张敏神女传亦据书钞引班作弦复改后餘同陈俞本删复字餘亦同」青羽裙「真人王君内传云南极夫人被锦服青羽裙○今案本卷下袍篇引亦作王君陈本误作三君因□初学记二十六引致误也」服素裙「束皙近赋云若夫祭奠之醊视里往来服素裙之神从曳蓝缕之登塞○今案百三家本束皙集近游赋脱陈俞本素误索脱之脾从之登塞六字餘亦同」管宁著布裙「魏志云宁著早帽布孺袴布裙随时单复○王石华校单改早服改复据陈本也今案魏志十一管宁传亦同又脱布裙二字照补」王良妻布裙「东观记云王良字仲子為大司徒司直王良妻布裙徒跣曳柴○今案见聚珍本东观记原钞跣误□□改御览四百三十一引无徒跣二字陈俞本脱字仲子三字大字司直字餘同姚辑本有大字脱布裙二字餘与陈俞同」<br/><br/>　　布裙荷屐「庾仲雍制州记云刘盛公枝江人桓司空临州与上佐游於灵溪盛公诣市还著练帽布裙荷屐诣桓司空也○今案御览六百九十八引庾荆州记著鍊帽七字作皂蓝布裙以杖荷屐餘同本钞帽篇引亦作练帽屐篇引临州作临江练作白履作屐陈俞本节引而详略不同仍作练帽作屐本条屐误履已更正」<br/><br/>　　○袍二十二<br/><br/>　　丹纱袍「业中记云石虎临轩大会著丹纱袍○今案聚珍本业中记丹作碧注云御览载此条作丹陈俞本与本钞亦同」碧纱袍「虞谭家记云泰宁二年詔赠大夫人碧纱袍○今案陈俞本家误笔删人字餘同此人字当属下读也又后赵石虎有太寍年号北武成帝有太寍年号均无二年惟晋明帝有太寍二年晋亦有虞潭当是晋事」<br/><br/>　　絳綾袍「齐谐记云餘杭县有一人姓沈名纵其家近山尝一夕与父同入山至三更忽见一人著絳綾袍云是■〈门外卦内〉山王○王石华校以原钞谐误诗因改作地沿陈本之误也今案　　　钦定图书集成食货典三百十七及御览卷八百十六引齐谐记■〈门外卦内〉作鬬玉函辑本齐谐谓书钞引齐地记无一人句三更作更餘只据陈本耳俞本与陈同惟■〈门外卦内〉字皆未改」<br/><br/>　　金兽袍「刘义恭啟事云赐臣金兽袍珍製巧饰○今案陈俞本同」珠袍「搜神记云有谈生读书通夕不寐夜有女子姿色无比求為生妻经三年生一儿祝云慎勿以火照我三年后可照耳生不能忍私照之自腰上肉如人腰以下乃枯骨尔后妇求去将生入堂奥室以珠袍与之○今案学津本搜神记十六火照二句在生儿上骨尔下二句作暂我生生随之去入华堂十一字珠上有一字惟御览六百九十三引与本钞同是学津本已经后人改窜矣陈俞本脱将生句与作赠餘亦同」<br/><br/>　　太上著流霞「真人王君内传云太上丈人著流霞羽袍芙蓉之冠○今案御览六百九十三引王君内传君作褎餘同陈俞本仍误作三君餘亦同」上元服青霜「汉武内传云上元夫人服赤霜之袍非锦非绣不可名字○王石华校名不可改不可名今案守山本汉武内传青作赤钱锡之校云广记作青原钞脱非绣二字据补陈本人下有降武帝三字袍下添引云采乱色四字名字作得名盖据类聚引六十七引订也」<br/><br/>　　魏武遗贵室「魏武帝与杨彪书云今遗足下贵室错采罗縠锦袍一领○今案百三家本魏武集采作彩锦袍误裘陈俞本亦改彩餘同」惠帝赐卢志「四王起事云惠帝成都王自业还洛阳既至赐中书监卢志鹤綾袍一领也○今案高江村补编珠卷三引四王起事同本钞赏赐篇亦引鹤綾句陈俞本起误遗鹤上有云字餘同考隋书经籍志旧事类有四王起事四卷晋延尉卢琳撰」<br/><br/>　　赐尚书皂袍「后汉书云药崧河内人為郎尝宿臺上无被帝每夜入臺见松甚嘉之自此帝詔大官赐尚书以下朝夕餐给帷被早袍矣○王石华校补餐字早字今案范后书七十一钟离意传乐松作药松无袍作无被每上有帝字见下有崧字据订又宿作独直未改陈俞本俱改并增引」<br/><br/>　　给将士韦袍「刘弘教云将士寒穷者皆本部為之增给一韦袍○今案御览六百九十三引刘弘与督将教无增字袍下有复帽二字陈本增误曾俞本与本钞悉同」取綈袍以赐之「史记云秦相范睢与魏人须贾有隙及贾使秦睢自称张禄先生往见贾贾见其寒取一綈袍以赐之及数其罪曰尔得无死者特以綈袍恋恋有故人之意○今案见史记范雎列传类聚六十七引使误便及数句作及雎数贾罪御览六百九十三引恋恋有误作有恋陈本与类聚同」<br/><br/>　　脱布袍以与之「续搜神记云郭璞每自占知其凶终尝行建康见塘逢一趋走少年甚寒墣便脱布包以与之○今案搜神后记卷二见作栅布上有丝字又御览六百九十三引无续字自占作自為卦无行建五字布作青丝餘同陈本亦无字脱知字无见塘二字亦同」<br/><br/>　　倪宽袍若僕妾「盐铁论曰倪宽练袍衣若僕妾食若佣夫○今案见盐铁论救柜篇第三十陈俞本同」马后袍极麄疏「东观记云马后袍极麄疏諫王朝望见乃以為綺○今案聚珍本东观记马皇后传麄作麤王作主乃作反御览六百九十三引仍作王餘与聚珍同俞本无朝字餘与本钞同陈本无望字改末句為皆不敢服锦绣非是」<br/><br/>　　子思縕袍无里「说苑云子思居卫縕袍无里旬日而食○今案原钞标目作曾子小注作君子考说苑立节篇曾子布衣縕袍未得完与本钞不对惟同卷下段作子思居袍无表二旬而九食似也又本钞百四十三酒食部惣篇引子思一条无居字表误枣白帖十二引居作在里作表皆相近俞本已改子思陈改注孔丛子」<br/><br/>　　举縕袍以示之「袁山松后汉云灵帝欲以羊续為太尉使拜三公者皆输东?千万令中使督之续乃坐人於单席举縕袍以示之○今案姚辑袁山松后汉书同钞单席误食字据订御览六百九十三引无令字无坐人於食四字　抹及陈本脱皆字人作使者餘亦同盖据类聚六十七引订也」<br/><br/>　　出葛袍以示使「古今善言曰灵帝欲用南阳太守羊续為三司而中官求其赂续出黄纸补葛袍以示使者○今案御览四百卅一引古今善言脱羯字又六百九十三引葛黄脱纸补二字原钞末句只有续出补三字同餘窜误不成句法今合御览订正之陈俞本亦脱中官二字脱黄纸二字」<br/><br/>　　○裘二十三<br/><br/>　　取彼狐狸「诗曰一之目于貉取彼狐狸為公子裘毛长传曰于貉谓取狐狸皮也郑笺云往搏貉以自為裘也○今案诗幽风七月篇考郑笺本条搏下脱貉字此作自据订陈俞本同」以素丝饰「郭璞毛诗拾遗云古者以素丝饰裘○王石华校因标目以上衍取字删之今案陈本同」供尊者助女功「毛诗云取彼狐狸郑笺云往博貉以為裘狐狸以供尊者言此时寒宜助女功也○今案诗幽风七月篇郑笺供作共此上有言字照补」麛裘豻褎「礼记云麛裘青豻褎绞衣以裼之郑注豻胡人也吕氏春秋云孔子始用鲁鲁人谤之曰麛裘而豻褎投之无邮○今案礼记玉藻篇同又见吕氏春秋十六乐成篇及御六百九十四引豻褎作鞞谤作鷖诵餘亦同陈本祇引礼记」<br/><br/>　　狐裘「又云君子狐青裘豹褎玄綃衣以裼之郑注云君子大夫士也綃綺属也染之以玄於狐青裘相宜也狐青裘盖谓玄衣之裘也○王石华校扬改裼补於字今案礼记玉藻篇同」<br/><br/>　　缀凤毛「王子年拾遗云周昭王凤毛以為裘○今案胡校拾遗记卷二作周昭王廿四年缀青凤之毛為二裘原钞周误燕照订陈本缀作以餘同初学记廿六白帖十二所引」<br/><br/>　　缀孔翠「傅玄乐府云轻裘缀孔翠明珂曜珊瑚○今案陈俞本及傅节子辑本同」日出有曜「毛诗云羔裘如膏日出有曜谨案檜君好洁其衣服日出照曜羔裘光泽如膏也○今案诗檜风羔裘篇陈本好误如餘同」天下无双「史记云孟尝君為相秦或说秦昭王曰栅尝君贤而又齐族也今相必先齐而后秦秦昭王乃囚孟尝君有一狐白裘值千金天下无双以献之昭王其幸姬又欲得之问客莫能对下座為狗盗者乃夜為狗入秦藏库中盗所献狐白裘献之王幸姬姬言於王王赦免之○今案史记孟尝君传原钞囚请据订惟末句作昭王释孟尝君与本钞异陈俞本亦互有不同」<br/><br/>　　千鎰「墨子云河水之大非一源之水千鎰之裘非一狐之白○今案见墨子亲士篇毕氏校注本作江河之水非一水之源谓古用原字俗本乱之是据类聚六十七之说王氏汉书襍志云俗本墨子作江河之水非一源也脱之水二字当引旧钞补之是毕王两家论之甚详然旧钞上句寔作河水之大非作江河之水何未辨証耶陈本亦与本钞同」<br/><br/>　　千金「秦青子云有千金之裘而无千金之布○今案御览六百九十四引作秦菁子餘同陈俞本删青字」非一狐之皮「说苑云千金之裘非一狐之皮先王之法非一士之智也○今案见说苑建本篇类聚六十七引先王句误王法二字智作知陈本智亦作知同」非一狐之白「杜篤眾瑞赋云夫千金之裘非一狐之白雅颂之声非一家之作也○王石华校据陈本象改眾子改千今案严辑全后汉文杜篤眾瑞赋祇据书钞一引」锦裘「魏武与杨彪书云今赠足下锦裘三领○今案百三家魏武集三作二陈俞本均作三本钞同」罽裘「傅子云谢旗房陵都尉战有功太子赐旗罽裘豹裀也○今案陈俞本脱谢旗二字赐下又脱旗字餘同」豹裘「东观记云东平王苍来市章帝以王冒寒涉道王乘马豹裘○今案聚珍本姚辑本东观汉记东平宪王苍传来朝作上疏愿朝章帝作上冒作触马豹作舆貂类聚四十五引与聚珍同又六十七引则作来朝餘与聚珍同陈本亦然」<br/><br/>　　鼲裘「吴书云陆逊破曹休上為与群僚大会酒命逊对舞解所著鼲子裘赐逊○今案海录碎事卷五引吴书无為与群僚四字无酒字对字题子作白风？吾子餘同陈俞本上為与作吴主集餘亦同」<br/><br/>　　鷫鸘裘「西京记云司马相如与卓文君奔俱至成都居家以所服鷫鸘裘貰酒○王石华校子改与今案御览六百九十四引西京襍记无奔俱三字家作贫鸘作鵊近本西京杂记卷二及陈本奔作还居家作居贫愁懣又陈本貰酒作就市鬻酒餘同盖从初学记廿六所引也」<br/><br/>　　翠云裘「宋玉讽赋云主人之女翳承月之革被翠云之裘○今案汉魏七十二家本宋玉集月作日革作衣被作披初学记廿六引革作华陈本讽作风二字本通宋玉原有赋讽赋二篇」稚头裘「晋咸寍起居注云大医司马程据上稚头裘一领詔曰据此裘非常衣服销费功用今於殿前烧之○今案类聚六十七引咸寍起居注销作消今作其餘同初学记廿六引无医字今作宜白帖十二引有医字陈本大作太删医字餘照改」<br/><br/>　　狐腋「王褒四子讲德论云千金之裘非一狐之腋○今案文选及初学记廿六引百三家王褒集皆同」有粹曰「吕氏春秋曰天下无粹白之狐而有粹白之裘○今案见吕氏春秋孟夏纪」温且轻「说苑云赵简子宰曰狐貉之裘温且轻简子曰吾非不知○今案见说苑反质篇貉作白餘同御览六百九十四引宰上有衣羖羊之裘其六字狐貉之作狐裘则又无末句陈俞本增引数十字互有同异」<br/><br/>　　绣户洞房簑不如裘「刘子云今处绣户洞房则簑不如裘被雪沐雨则裘不及衰以此观之所用随时故也○今案陈仁锡校本刘子适才篇所用六字作适才所施随时成务各有宜也三句陈本照改而本钞是节引耳至绣户误网两簑误襄已据订」<br/><br/>　　袭裘不忧至寒「王褒圣主得贤臣颂曰服絺綌之凉者不苦盛暑之鬱悒袭狐貉之裘者不忧至寒之妻愴何则有其具者易其备贤人君子亦圣王之所以易海内也○今案文选悒作燠裘作暖妻愴作凄沧餘同又案永兴此条採入裘篇是裘非暖无疑可証宋本文选之误而陈本竟為宋本所欺将标目小注皆改作暖何耶」<br/><br/>　　重裘患不清凉「赵书曰及桑盛暑重裘累茵使人扇患不清凉斩扇者○今案类聚十九引赵书同又御览六百九十四引患作恚陈本脱汲寻字累字茵改因扇下添扇者悉罢句患作而又脱末三字俞本亦脱累因加扇者句患作恚餘与本钞同」<br/><br/>　　道人玄狐「黄帝出军诀云黄帝伐蚩尤末克睡梦西王母令道人被玄狐裘以符受之○王石华校补睡字今案初学记廿六引出军诀克误先脱睡梦二字无合字道误遗御览六百九十四引无睡字令作遣被作披陈本标目改遣小注作道餘与本钞同军误兵伐误伏是据类聚订」<br/><br/>　　皋陶择羝「尸子云皋陶择羝之裘○王石华校以原钞尸误户遂从陈本改尹非也今案棠荫木古吴陈刻本尹文子皆无此文考平津辑本尸子佚文正有皋陶择羝之裘之御之句注见书钞衣冠部及广博物志卷十是时孙氏已得此影宋本矣」<br/><br/>　　狐白坐堂「晏子曰景公时雨雪三日被狐白裘坐於堂侧阶○今案见晏子春秋内篇諫上俗本阶作陛陈俞本亦然王氏读书杂志特引此旧钞以正其误」鹤氅而乘舆「世说云孟昶未达时家在京尝见王恭服鹤氅而乘舆于时微雪昶於篱间窥之汉曰此真神仙人也又谢万诣简文万来无衣幘可前简文曰但前不须衣幘即呼使入万著白纶巾鹤氅裘履版而前○今案孟昶一段见世说企羡篇京下有口字仙下有中字俞本?一段餘同陈本祇节引上段语亦不尽同」<br/><br/>　　君右虎裘厥左狼裘「礼记云君右虎裘厥左狼裘郑注曰卫尊者宜武猛○今案原钞脱虎字据礼记玉藻篇补」鹿裘以朝「晏子云晏子相景公布衣鹿裘以朝公曰夫子之家若此其贫也韩子云尧之為君冬则鹿裘夏则饰葛○王石华校以韩子二字原子公遂照俞本改王孙子非也今案吴校仿宋本晏子外篇七同原钞误移晏子云三字在贫也下已更正又考韩非五蠹肩有此文鹿作麑御览八十引饰葛作葛衣本钞俭德篇引亦有此二语本篇下第六条亦引上句是可為韩子之证俞本作王孙子未知何据陈本误引晏子内篇几四百字作补何耶」<br/><br/>　　豹裘入朝「筦子云武王為侈靡令曰豹襜豹裘方得入朝○今案近本管子脱初记廿六引同御览六百九十四引移作役餘亦同」狐貉以居「论语云狐貉之厚以居郑注云在家以接宾客又管寍别传云寍字幼安性至孝每祭祀未尝不伏地流涕常著布裳貉裘○今案见乡党篇又御览六百九十四引管寍别传常作恒无性字考唐穆宗宋真宗王？匀讳恒是唐宋传钞时改避者」<br/><br/>　　犬羊不裼「礼记云犬羊之裘不裼郑注质略亦庶人无文饰也○今案礼记玉藻」底春被裘「列子云林类底春被裘拾遗穗於故畦并歌并进註曰底者当也○今案近本列子天瑞篇并歌作行歌又本钞百零六歌篇亦引原钞脱底春等字据补铁华馆影宋本及陈本行亦作并」<br/><br/>　　五月被裘「吴越春秋云延陵季子见路有遗金谓薪者取金对曰五月被裘负薪取遗金者哉○今案汪校秘书本吴越春秋脱此条类聚八十三引吴越春秋被作披岂取下脱遗字又御览六百九十四引子下有适齐二字谓作呼对曰作薪者曰负作而末句作资以金者哉陈俞本薪者下有请字餘与本钞同」<br/><br/>　　冬日麑裘「韩子云尧之天下王也冬日麑裘○今案见韩非五蠹篇此条尧误克冬误各据订又本钞卷八俭德篇引作鹿裘卷百廿九衣篇引作霓裘陈俞本亦改霓考论麑裘疏云鹿子皮以為裘则作霓者必误」<br/><br/>　　冬日黑裘「又曰孙叔敖冬日黑裘夏日葛衣○今案近本韩子外储说左篇敖下有相楚二字但黑作羔考羔是黑色陈俞本亦作黑各有取义不可改也」司裘献良「周天官司裘职云仲秋献良裘郑注曰良善也良裘王所服也所谓黼裘与○今案周礼天官陈本删良裘以下注」渠搜献珍裘「田俅子云禹治水毕天赐立圭渠搜之人服禹之德献其珍裘○王石华校以圭下衍神始二字删之今案御览六百九十五引田求子无禹治八字餘同陈俞本改引帝王世纪微异然究非原钞也」<br/><br/>　　赵相送黑貂「战国策云苏秦说赵相李兑送秦以黑貂之裘黄金百鎰○今案见策亦见本钞九十八谈讲篇引陈本送作遗餘同」魏文致白鼲「魏文与孙权书云今因赵咨致文马一匹白鼲子裘一领○今案百三家魏文集与孙权书同陈俞本因误赐脱致字餘亦同」老人涉溜解裘衣之「战国策云齐襄王立田单相之过鲁有老人涉淄而寒出而不能行坐沙中田单见其寒欲使后车分衣无可分者乃解裘而衣之○今案近本策鲁淄二字皆作菑高注云菑淄同原钞淄本误溜以形近而讹惟鲁字迥殊耳又原钞相之误相知脱能字沙字寒误衣又脱无可分字皆据国策及本钞卅九振卹篇引齐策互订补陈本亦改鲁作淄误矣考类聚六十七引齐策正作鲁此古本不可擅改也」<br/><br/>　　今史平允解裘覆之「魏氏春秋云高惠文為刺奸令史既处法平允又夙夜匪懈至睡则抱文书而寐太祖尝夜微出观察诸吏见而哀之徐解裘覆之而去自是辟焉○今案本钞卅六鄞官篇六十尚书令史篇皆引魏氏春秋高惠文作高軫睡则作拥膝无当夜八字餘同魏志廿四高柔传注引魏氏春秋亦作拥膝餘与原钞同御览六百九十四引脱平允一句寐作寤陈俞本又作高柔作拥桼？？作而寝餘同」<br/><br/>　　相如貰「汉书酒司马相如传云相如家徒四壁立相如乃以所服鷫鸖裘就市人相质貰酒与文君為欢○今案汉书五十七上相如传有壁立以上无貰酒事惟见西京杂记及本篇上引陈本改貰作鬻何耶此必初引本传后改杂记而忘删易亦书名亦未成书之一証也」<br/><br/>　　越石达情「刘越石与丞相牋云致裘一领亦达其情耳○今案原钞脱与丞二字亦误赤据百三家刘集补订陈俞本并删相字非是」鲜卑鼲子「汉书曰有貂纳鼲子皮毛以為裘也○今案汉书百二十鲜卑列传下句作皮毛柔蝡故天下以為名裘本钞节之耳陈俞本误作豹貉■〈鼠留〉子又加案语云■〈鼠留〉食竹根鼠非原钞矣」<br/><br/>　　西国吉光「十洲记云汉武帝天汉三年西国王献吉光毛裘裘色黄盖神马之类也○今案说郛本十州记作黄色恐误考类聚六十七初学记二十六引十洲记正作色黄陈本与本钞同」<br/><br/>　　○襦二十四<br/><br/>　　紫罗「语林曰谢镇西著紫罗襦乃据胡床弹琵琶作大道曲○今案见类聚卷七卷四十御览卷五百八十三引语林同又御览卷六百九十五引有大市佛图门楼上七字陈俞本与本钞同」<br/><br/>　　紫綺「古诗湘綺為下裙紫綺為上襦○今案见郭茂倩乐府廿八陌上桑亦详本裳篇引此条湘误细裠误展据订陈本裳篇不误祇照初学记引改裙作裳而此误细展二字并将上下字易置复加案语谓展丹縠衣也俞本从之又将错就错矣」<br/><br/>　　织成「西京襍记云赵飞燕為皇后其女弟上遗织成上襦○今案见学津本西京记卷一及初学记廿六引為上有立字脱女字上襦作裙餘与本钞同陈本燕作鷰弟下添引在昭阳殿四字俞氏唐类函又改入类聚谬矣」<br/><br/>　　罗襦「湻于髡十酒记云罗襦衿解微有香泽○今案见史记百廿六滑稽列传香作薌陈俞本与本钞同」綺襦「汉书云班伯金华之业绝公与王许子弟為群在綺襦之间○今案见汉书叙传标目綺　上无织成二字此乃蒙上条西京襍记而误又?脱王字脱弟為字皆据删订考本卷下袴褶篇亦引但汉书袴作絝惟此与下引皆作袴耳陈本出上有班字间作中是从类聚卷六十七引改又本钞中改间永兴兼避隋讳者」<br/><br/>　　绣縠「东宫旧事云太子纳妃有紫縠襦絳纱綉縠襦○今案御览六百九十五引宫旧事同」金银「述异记云乾罗者慕容戍十二世祖也忽一夕著金银襦鎧乘白马金银鞍勒自天而坠鲜卑神之○今案御览六百九十五引述异记十二作十一本钞百廿六勒篇引又作十世陈俞本及杜公瞻编珠卷二引夕下有见一神人四字末句作鲜卑神也」<br/><br/>　　紫縠襦「东宫旧事云太子纳妃有紫縠襦絳纱绣縠襦○今案同上綉縠一条惟标目脱柴字照补陈本亦脱柒字」珠襦「吴越春秋云闔閭葬女以珠襦之宝○今案秘书本吴越春秋闔閭内传第四云吴王有女食鱼自杀闔閭葬於西门外即接以珠句」第五布襦「东观记云第五伦虽為一千石常衣布襦○王石华校拾改伦今案聚珍本姚辑本东观记第五伦传常衣句作卧布被陈俞本為误有餘与本钞同」管寍布襦「魏志云管寍恒著早帽布襦布裙随时单复○王石华校帛改早今案又脱襦字复误覆皆据魏志十一管寍传及本钞裳篇引订改陈本脱袴字复误服俞本脱袴布以下」蜀民无襦「记云廉范字叔度為蜀郡太守邑宇逼侧旧制禁民夜作以防火灾而烧者日相属范乃毁先令但严使储水而已百姓乃歌之曰廉叔度来何暮不禁火民安堵平生无襦今乃袴○今案聚珍本姚辑本东观记廉范传无灾字先作前平生句作昔无襦今五袴此条范误范堵误作已据改又类聚五十引亦与聚珍同陈本改引后汉书」<br/><br/>　　道伦冬不服襦「王韶孝子传云竺弥字道儒本外国人居吴兴遂為民父母亡道伦瘠毁冬不服襦袴○王石华校以原钞遂為民误作遂民為照陈俞本抹去非也今案陈俞又瘠上添哀痛二字」<br/><br/>　　司马宣王无私施「世说云司马宣王从辽东还有六十假士寒冻于车乞一孺公之酒左右曰官不少襦白赐之公曰襦官物人臣无私施也○今案惜阴轩本世说新语脱此文御览六百九十五引作世语与作乞白作可物上有中字无人字餘亦同陈俞本六十□士作老人二字车作路白作何不餘与御览同」<br/><br/>　　钟离子為徒作「钟离意别传云意為司徒议曹掾以詔书送徒二百餘人到河北遇隆冬到洪农县使令出钱為徒作襦袴光武谓侯霸曰所使掾仁恕為国用心诚良吏也○今案御览二百零九引意别传二作三洪作宏仁误人本钞掾篇引亦作三百此条意下衍自河北过因五字遇误过脱书字脱钱字脱作襦袴字皆据订陈俞本标目子下衍阿字皆改引后汉书又宏改洪者宋宣祖讳宏殷传钞者改避耳」<br/><br/>　　○褐二十五<br/><br/>　　褐毛布也「毛诗云无衣无褐何以卒岁郑笺云褐毛布也卒终也人之贵者无衣者无褐何以终岁也○今案幽风七月篇郑笺同」拂褐诣宣王「新序云齐有妇人？丑号无盐女臼头深目长大壮节质肥少髮折腰出胸肤如点漆行年三十无所容入乃佛褐诣宣王曰愿当君王盛顏○今案新序襍事第二无？字大壮作壮大质肥作肥项肤如句作皮肤若漆当作见铁华馆校宋本大壮作肚大末作愿一见餘与近本同陈俞本则各有详略考？古貌字本钞多作？」<br/><br/>　　被褐说张「范曄后汉书云张玄字处微有才略以世乱不仕司徒张温数以礼辟不就中平二年温以车骑军欲出征凉州将行玄以田庐被褐带索要说温温不能用也云云○今案范书六十六张霸附玄传微作虚数以句作辟不能致原钞中平误建中就误绝已据订陈俞本亦误建中餘与本钞同考后汉无建中年号灵帝乃有中平二年」<br/><br/>　　被褐怀珠玉「阮嗣宗咏怀诗云被褐怀珠玉顏閔相与期○今案百三家集阮籍咏怀诗其十五同」被褐怀玉「老子云圣人被褐怀玉家语云子路问曰有人於此被褐而怀玉何如也○今案老子知难第七十同又家语三恕第九无也字亦同陈俞本删老子引家语脱问字」衣褐怀璧「史记云赵王得楚和氏璧藺相如奉璧西入秦秦王无意偿城邑相如使从者衣褐怀璧便道亡归○今案见史记藺相如传末句作从径道亡归璧于赵陈俞本亦照改」衣褐堕履「史记云张良尝容出游下邳圮上有一老父衣褐至良所直堕其履圮下谓良曰孺子下取履○今案见史记留侯世家作尝从容步游下邳原钞脱尝容二字从误徒据订又本钞百卅六履篇引亦作尝从容出游两引皆作出或隋以前本如是但堕上有直字此脱据补陈俞本竟删作张良游下邳亦脱直字」<br/><br/>　　短褐不全「汉书云贡禹上书云年老贫穷而家貲不满万钱妻子糠豆不赡裋褐不全○今案汉书七十二贡禹传糠作全作完陈俞本与本钞同陈则裋误短俞不误」裋褐「古诗云裋褐中无絮带断续以绳○今案御览六百九十三引同陈俞本均裋误短」皮為褐「裴渊南海记云蛮夷俗不蚕取縠皮热极為褐○今案御览六百九十三又九百六十引裴渊广州记无俗不蚕三字餘亦颇异惟陈俞本与本钞悉同」<br/><br/>　　○衫二十六<br/><br/>　　白縠「东宫旧事云太子纳妃有白縠绢衫并柴结缨○今案初学记廿六引?事作绢衫餘同又御览六百九十三引太误天亦作绢结缨作玉緌本钞绢误销据订陈本縠下添引白钞白三字餘亦同俞本删此门」<br/><br/>　　曰越「冯异传云吴选曹令史长沙刘卓字德然病困梦见一人以白越单衫与之曰汝著北衫污火烧便洁也○今案初学记廿六引御览六百九十三引均作魏文帝别传脱长沙二字脱字德然三字困作荒语作言无此字餘同又初学记别作列本钞冯异传三字传钞误笔耳陈本删之是也」<br/><br/>　　织成「祖台之志怪云建安小吏曹著為庐山使君所迎配以女婉著形意不安屡求请退婉潸然垂涕赋诗序别并赠织成单衫○今案初学记廿六引志怪安作康女误文垂作流脱诗字单作褌本钞小吏篇引志怪亦单作褌陈本照初学记改而仍诗字单字」<br/><br/>　　○袴褶二十七<br/><br/>　　亲耕青縑「赵书云裴宪撰三正东耕仪中书令徐光奏亲耕改服青縑袴褶○今案本钞幘篇已引赵书改服以上御览八百十八引赵书中书令以下陈俞本青上有宜服二字餘同」南郊班绣「万道盛北疆记云芦生南郊著早斑褶绣袴○今案御览六百九十五引北疆记无道万盛三字芦生作卢主早作皇陈俞本芦生作虞主仍作早餘与御览同」袴褶乘马「语林云夏少明在东国不知名闻裴逸民知人乃入洛从之石未至家少许见一人著黄皮袴褶乘马将猎少明问曰逸民家若远答曰君何以问少明曰闻其名知人从会稽来投○今案御览四百四十四引语林入上有里粮寄载四字无日字家上裴字若作远邇投下有之字餘同又六百九十五引脱国字无日字无家上裴字若作近餘亦同上引又八百卅二引作远近餘同上引玉函山房辑本脱日少许三字若远作何在又作闻其明而知人盖据陈俞本耳」<br/><br/>　　袴褶执鞭「江表传曰吕范愿领都督出释■〈糹冓〉著袴褶执鞭诣闕下啟事○今案吴志十一吕范传注引江表传闕作阁俞本出下添引便字餘同陈本已改阁且增引」<br/><br/>　　侍官采衣袴褶「义熙起居注云元年百官更服而诸侍官不备采衣袴褶○今案御览六十九引义熙起居注官下有戎行之时四字采作朱衣下有悉令二字褶下有从也二字此条亦节录者陈俞本悉同」<br/><br/>　　婢子綾罗袴褶「世说武帝降王武子供饌悉用琉璃器婢子百餘人皆綾罗袴褶○今案世说汰侈篇子下有家字褶作？？罗又御览六百九十五引无供饌七字褶作裙陈俞本子下有家武子三字餘同」<br/><br/>　　韦袴褶「晋中兴书云郭文举避乱上餘杭大辞山县令顾颺亲近文举归赠一无所受颺以文举山行或须皮衣与韦袴褶一具文举不纳○今案御览六百九十五引中兴书无避乱二字辞作辟无县字无亲近至受颺十一字或须五字作令与脱举字陈俞本脱大辞二字餘与原钞悉同」<br/><br/>　　杨平善裁「魏旧事云杨平善裁袴以官绢百疋作小袴百枚○今案御览六百九十五引魏旧事同」郑妻写故「韩子云郑县人使妻為袴妻问曰今袴何如夫曰似吾故妻因置新袴今如故袴矣○今案韩非子外储左上篇似作象置新作毁新餘同御览六百九十五引无县字无妻问八字置新以下作凿新袴為孔五字陈俞本使上有卜子二字似作象置作毁餘与本钞同」<br/><br/>　　紈袴「汉书云班伯為中常侍上方乡学郑宽中张禹朝夕入说尚书论语侍於金殿中詔伯受焉数年金华殿之业绝出与王许子弟為群在於綺襦紈袴之间○王石华校补夕入二字今案汉书叙传於上无侍字袴作絝又本卷上襦篇亦引作袴此条学误举焉误马脱数年二字之业二字又绝误说与王误以至皆据汉书及上引订改」<br/><br/>　　锦袴「东观记云更始在长安自咨三辅苦之被服威仪不似衣冠或绣面衣锦袴○今案聚珍本东观记圣公传脱自咨二字威仪下六字作不法姚辑东观记亦脱自咨二字似作以面作？？屈御览六百九十三引苦之下作又所官爵多帬小即接或绣句俞本自咨字所爵句在三辅上面亦作？？屈餘与本钞同陈本迥异」<br/><br/>　　明光锦「郭子云孙兴公道曹辅佐云才如白地明光锦裁為负版夸○今案玉函山房辑本郭子谓御览六百九十五引较详而无异义陈本与本钞同」虎衣锦「应劭汉官仪云虎賁中郎将衣纱縠单衣虎文锦袴○今案平津本汉官仪单作禪亦见本钞百廿八单衣篇引陈俞本将虎文二字移单衣上餘同如此则似与标目不合」文綺「东宫旧事云太子纳妃有絳真文罗袴柽文綺长綺絳○今案说郛本东宫旧事真作且无柽文六字陈俞本有絳句作有絳罗文綺袴亦删末句考类聚十六引有七綵怪文綺被句御览七百七引有綵柽文綺被句是此条柽字即杯之譌也原钞宫误观己订改」<br/><br/>　　合欢「□中记云石虎猎著金缕令欢袴○今案续百川本业中记猎作时　与续百川司惟注云太平环宇记载此条虎每猎著金线织成合欢袴是时字应作猎又御览六百九十五引业中记正作猎餘亦同陈俞本与本钞悉同」<br/><br/>　　负版「见上明光锦注」刺水「俗说云谢仁祖年少时喜為刺水袴出郊郭○今案御览六百九十五引俗说為作著水作文郭下有外字陈本与原钞同」身衣皮袴「记云马援叹曰凡殖產贵其能施民也否则守钱奴耳乃尽散以班昆弟故旧身衣羊裘皮袴○今案聚珍本姚辑本东观记马援传民作賑奴作虏陈俞本凡殖下添引货财二字已改汝虏二字餘同」<br/><br/>　　身為韦袴「又云祭遵赏赐与士共之家无私财身衣布衣韦袴终身上以此重之○今案聚珍本东观记卷九祭遵传与士共之作与士卒陈本云下有奉公二字亦作与士卒无衣韦三字终身以下迥殊姚本从之惟俞本与原钞悉同」<br/><br/>　　韩宣脱袴「魏略云韩宣子景然為尚书郎尝以职事与诸曹受罚殿前皆已束缚文帝輦过特原之时韩宣预脱袴缠褌○王石华校因云下衍縠海二字涂去今案魏志二十三裴潜传注引魏略无与诸曹三字餘同本钞掌误掌据订陈俞本皆误作魏书并误作宣子餘亦同」<br/><br/>　　许允取袴「又云许允闻李丰被诛欲往见大将军章皇不定中道还取袴大将军曰不知士大夫何為忿忿乎○今案御览六百九十五引魏略诛作收章皇作迴遑忿忿作怱陈俞本脱」<br/><br/>　　黄香冬无袴「东观记云黄香字文强父况為郡五官刘设教令署香门下孝子数占见况举孝廉贫无奴僕香躬亲勤苦尽心供养冬无袴被而亲极滋味○今案聚珍本姚辑本东观记黄香传强作疆亲作执无刘设至见况十四字餘同又类聚二十引有黄香父為郡五官亦无掾字下接贫无五句俞本亦脱此十四字陈本脱字文强至孝廉又删末句再按原钞此十四字可补诸本之闕」<br/><br/>　　曹掾尚无袴「又曰吴良字大仪齐国临淄人以清白方正称為郡仪曹掾正旦吏入贺太守良跪曰门下掾侮諂明府无受其觴盗贼未弭人民困乏不能家给人足今曹掾尚无袴太守曰此生言是也○今案聚珍本东观记十七吴良传无临淄字无以清句仪作正作岁侮諂作诸佞弭作尽民作庶餘同姚辑更舛脱御览五百卅九引亦作议脱家给句餘与聚珍同惟正字民字与原钞合俞本亦作议餘与原钞悉同陈本增引百餘字又与今聚珍本本合」<br/><br/>　　常冬无袴「魏略云贾逵居贫常冬无袴过其妻兄柳季宿其明无何著季袴去时人以為通达○今案魏志十五贾逵传注引魏略居作家常冬作冬常季作孚达作健又白帖十二引亦作柳季陈俞本照魏志注改惟俞本仍作达」<br/><br/>　　经冬无袴「列士传云孟尝君食客三千人厨有三列上客食鱼下客食菜齐市有乞食冯暖经冬无袴面有饥色○今案　　　钦定图书集成岁功典卷八十二引烈士传人厨至菜十三字市作土经作寒餘同陈俞本与原钞悉同」<br/><br/>　　班伯紈间「同上紈注○今案见本篇上」出袴下「史记云淮阴屠中少年有侮信者曰君虽长大好带刀剑情怯耳眾辱之曰信能死刺我不能死出我袴下○今案史记淮阴侯传君作若情上有中字陈本增引亦字句微异」<br/><br/>　　赵岐布袴卖饼「魏略云赵岐避难北海著絮巾布袴卖饼○今案御览六百九十五引魏略著下有袴字巾下作布市中卖饼陈俞本与原钞同」钟翔布袴「广州先贤传云钟翔字元游苍梧人也為九真都尉鬱林太守常衣布袴乡邑叹慕之○今案御览六百九十五引广州先贤传钟翔误申朔无鬱林四字常衣作布襦餘同俞本脱之字餘与原钞同陈本脱广州二字翔误朔脱字元游十二字慕之作赏字又原钞此条误附上条魏略注下陈俞亦然今更正」<br/><br/>　　○襜褕二十八<br/><br/>　　縑襜褕「东观记云耿纯率宗族宾客至于二千人皆縑襜褕巾迎上於费上大悦之○今案聚珍本东观记卷十耿纯传于下有餘字皆下有衣字褕下有絳字迎上以下作奉迎诣上所在姚辑本作奉迎世祖又御览八百十九无至于字縑作繒褕作絺陈俞本奉迎下作牙育拜纯為前将军牙育二字未知所本」<br/><br/>　　絳襜褕「又云段潁灭羌詔赐钱十万七尺絳襜褕一具○今案聚珍本姚辑本汉记段熲传十作千具作领餘同御览六百九十三引无七尺二字亦作领俞本与原钞悉同陈本段熲灭羌四字改世祖即位餘亦与原钞同」<br/><br/>　　絳罽襜褕「桓谭新论云余从长安归沛道疾蒙絮被絳罽襜褕宿于下邑亭中○今案　全后汉文桓谭新论据书钞引亭上添东字考类聚七十五引无从长安三字亦有字问经堂辑本谓据御览六百九十三引从作自疾作病亦有东字陈俞本脱沛字亦作病餘与原钞同」<br/><br/>　　诸于襜褕「巳见上门縑襜褕注○今案縑襜褕注无此句耿统传亦无考聚珍本观记廿三刘玄载记有诸于襜□句姚辑东观记卷二圣公云有诸将皆冠幘而服妇人衣诸于襜褕十四字俞本所引正同陈本注见袴褶篇」<br/><br/>　　襜褕先生「述征记云齐之南有谷谷中有襜褕先生碑平原人也○今案俞本同陈本脱平原四字」襜褕有餘「边让字文礼孔融荐让於武帝曰让為九州之牧则不足為单衣襜褕则有餘○今案御览六百九十三引边让别传之牧作衣被俞本于牧下添衣二字惟陈本与本钞同」<br/><br/>　　○纶巾二十九<br/><br/>　　白纶巾「刘□晋纪云王敦欲伐甘泉卓遣使送大刀及白纶巾与卓不取也○王石华校照陈俞将刘□二字抹去非也今案陈俞本又无泉字脱大刀及三字餘同考隋书经籍志有刘谦之晋记廿三卷宋中散大夫谦之撰或即引此」<br/><br/>　　紫纶巾「业中记云石虎皇后出以女骑一千為卤簿令冬月皆著紫纶巾○今案百川本业中记脱為卤簿三字餘同聚珍本纶误衣餘亦同」纶巾乘车？留车「汉书云大将军梁高归第阴躬不朝宴日著纶巾乘车？留车○今案汉书无梁高考梁商传亦此事陈俞本仍作高皆删阴躬不朝四字陈本归第更作妇弟」以纶巾繫头「虚异志云李通丧有一客往弔之李通子哭便进上听事忽通从閤中出以纶巾繫头○今案陈俞本作述异志丧作卒无一字子下有方字餘同」<br/><br/>　　○络带三十<br/><br/>　　西域腰带「曹植辨道论云甘陵甘始有道卫余与之谈言诸梁时西域胡来献腰带悔不取之○王石华校敏改悔今案百三家曹植集道术作导引术域误城严辑全魏文曹植此论亦作导引作域陈俞本皆改引魏略非也」<br/><br/>　　大秦络带「吴时外国传云大秦国人皆著袴褶络带○今案御览六百九十六引吴时外国传同」织成络带「述异记云夏侯祖欢為兖州刺史身丧沈僧荣代之祖欢见形诣僧荣床上有织成宝饰络带夏侯曰此带殊好当能与之沈曰甚善○今案御览六百九十六引述异记欢作欣当能句作岂能见与之俞本欢作观身丧作丧于官当能句作岂能见与餘同陈本兖误九身丧误表见形五字作祖观往见沈当能以下作然当慎藏后竟失去语意迥然不同」<br/><br/>　　黄金横带「战国策云鲁仲连谓田将军东有衣冠之奉西有淄上之封黄金横带乎淄澠之间○今案吴师道校本剡川姚氏校本战国齐策衣冠作夜邑淄作菑封作虞姚本注云夜邑说苑作掖邑又类聚六十七引国策亦作夜邑封作娱餘与原钞同陈本照姚改」<br/><br/>　　黄金具带「史记云孝文帝遗匈奴黄金具带○今案史记匈奴传具上有饰字带下有一字餘同」金刚鲜緄「东观记云郑遵破匈奴於是上赐金刚鲜卑緄带一具剑银各二○今案类聚六十引东观记郑作邓刚作对鲜下有早字无末句早即卑之譌耳又聚珍本姚辑本东观记邓遵传与类聚同陈俞本与原钞同陈亦脱卑字」<br/><br/>　　犀北金头「班固与竇将军牋云复赐固犀北金头带曰此将军所自带也○今案百三家班固集竇将军作赛宪比作毗无曰严辑全后汉文此牋据书钞引自带改自服百三家集同陈俞本亦改服餘与原钞同」<br/><br/>　　金校带「吴书云陆逊破曹休上脱御金校带以赐逊又亲以带之○今案　六十七引吴书脱校字陈本脱末字餘同」赤石带「魏略云疏勒王献大秦赤石带○今案类聚六十七引魏略带下有一枚两字陈本与原钞同」朱带「穆天子传云北征舍於珠泽乃献白玉进食天子乃赐黄金之环三五朱带具饰三十也○今案平津本穆天子传作酒具亦作贝餘与本钞同原钞于误宇脱进字乃字饰字已据平津本订」<br/><br/>　　玉带「楚辞云抚余佩兮繽纷高太息兮自怜注云持我玉带相纠结也○今案此见王褒九怀陈俞本仍浑称楚辞」银带「东观记云同上金刚鲜卑緄註中」贝带「史记云藉孺閎孺婉佞贵幸故惠帝时郎中皆贝带传脂粉化閎藉之属也○今案史记佞倖列传永兴节录而俞本则照史记原文引」宝带「荀勗答王琛书曰王陶丘州人□?卑金头宝带十二枚○今案百三家荀勗集人下侧注一闕字资作盗严辑荀勗文据书引人下空□亦作盗据订陈俞本作陶丘神庙有鲜卑金头宝带二枚恐臆改耳」<br/><br/>　　北堂书钞卷第一百二十九</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9735.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9737.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

