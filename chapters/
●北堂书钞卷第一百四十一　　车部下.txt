<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百四十一　　车部下_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百四十一　　车部下全文,虞世南作品" />
<meta name="description" content="北堂书钞原文阅读,●北堂书钞卷第一百四十一　　车部下全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9747.html";
var nextpage="novel-read-999-9749.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百四十一　　车部下</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9747.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百四十一　　车部下</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:58:04<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註辕十二　　　　　　　　轮十三轴十四　　　　　　轂十五辐十六　　　　　　　　軛十七衡十八　　　　　　　　軫十九軾二十　　　　　　　　辖二十一幰二十二　　　　　　　盖二十三覆二十四　　　　　　茵二十五<br/><br/>　　○辕十二<br/><br/>　　文画輈「续汉书云汉承秦制御為乘舆金根安车■〈木虚〉文画輈皇太子皆安车朱班轮青盖金华瑵墨■〈木虚〉文画轓文輈金涂五末○今案续汉书舆服志瑵墨作蚤黑餘同俞本■〈木虚〉作■〈木虡〉陈本多窜易」<br/><br/>　　油画辕「晋先蚕仪云皇后乘油画云母安车驾六騩马油画两辕○严氏校以騩误丑因据晋书宋书礼志订正今案陈俞本脱騩字」梁輈「毛诗云小戎俴收五楘梁輈○今案秦风同」紺辕「潘岳籍田赋云葱辖服於縹軛紺辕缀於黛耜○今案文选作繱犗本钞藉田篇引作葱犗辖篇两引俱作葱辖」<br/><br/>　　考叔挟輈以走「左氏云公孙閼与颖考叔争车考叔挟輈以走注曰輈车辕也○今案见左传隐十一年」江革居辕輓车「东观汉记云江革母年八十革不欲摇动之常自居辕内輓车不用牛马○今案御览七百七十五引无内字輓作挽陈俞本亦无内字聚珍本东观记江革传亦然但仍作輓与原钞同」<br/><br/>　　击辕而歌「晏子春秋云宁戚欲干齐桓公困穷饭牛於北门之外桓公詔夜门避任车戚乃击辕而歌桓公悯而异之命后车载之○今案陈俞本北作郭桓公詔夜八字作望见桓公四字餘同」<br/><br/>　　倚輈徘徊「张衡思玄赋云魂眷眷而屡顾马倚輈而徘徊○今案文选同陈俞本魂上增入二句」<br/><br/>　　○轮十三<br/><br/>　　见转蓬知為轮「续汉书云上古圣人见转蓬始知為轮○今案续汉书舆服志上同旧钞此篇误窜入范篇之后今移正」和三才不失职「周官云轴人每軡□三□□□其时三材既具巧者和之轂也者以為利转也辐也者以為直指也□也者以為□抱也轮敝三才不失职谓之完也○王石华校免其改既具是也惟其时下删三才二字恐非今案考工记轮人职同」<br/><br/>　　得於手应於心「庄子云齐桓公读书堂上轮扁斲轮堂下释稚凿而上问公所读何书公曰圣人之言扁曰圣人之糟粕耳以臣事观之斲轮徐则甘而不固疾则苦而不入不徐不疾得之於手而应之於心口不能言也注曰甘缓苦疾○今案见庄子天道篇惟据古佚丛书刻宋本则此段郭象无注或是同注佚文抑别家庄子注也唐释元英疏有引甘缓苦急之文当必本隋以前庄子注家旧解特今不得考耳陈俞本脱注曰六字以外多钞读何下脱十五字据本钞论书篇引补」<br/><br/>　　法阴阳「李尤小车铭云圆盖象天方舆则地论法阴阳动不相离○严氏校云案初学记亦作　动不相难今案百三家集舆作軫附注云軫一作舆本钞相离误离相照严校改正又陈本脱则地句俞本脱象天二句」<br/><br/>　　象曰月「周官云轮辐三十以象日月也郑玄注曰轮辐象日月者以其运行也日月三十日而含宿○今案考工记輈人职郑注无辐字然本钞辐篇引亦有辐字或是古本如　此陈俞本删郑注以下」<br/><br/>　　朱班轮「皇太子诸侯王皆安车朱班轮○今案此见续汉书舆服志陈俞本注作沈约宋书」洞朱轮「又云轻车古之战车也洞朱论与不巾不盖○今案见续汉书舆服志上篇」画轮「东宫旧事云皇太子初拜有画论四望车皇太子妃亦乘之魏武与杨彪书云今赠足下四望通幰画轮迎花七香车二乘○严氏校车改足轩改幰又云据本钞幰篇及初学记御览引改正今案乘之以上亦见隋书礼仪志五引东宫汉仪」<br/><br/>　　朱轮「汉书云蒯通说武信君曰為君计者莫如以黄屋朱轮迎范阳令使驰騖於燕赵之郊试云跃叠迹朱轮累辙潘岳籍田赋云微风生乎轻幰嬂矣起於朱轮○今案陈俞本但存潘岳以下餘脱考蒯通五句见汉书五十四蒯通传潘岳以下见文选及本钞幰篇引同赋云至累辙有脱误」<br/><br/>　　早轮「晋公卿礼秩云安平王孚薨给軺车黑耳早轮犊车各一乘○今案陈俞本脱孚字乘字御览七百七十三引晋礼秩有□字乘字其餘尚有微异」华轮「张协洛褉云采骑齐鑣华轮方轂集平□洲之□濯乎洛川之曲○今案百三家张协集濯作曜餘同陈俞本采骑句作櫂威之族方作朱洲作沙□作野」漫轮「应劭汉官仪云跃猪漫轮有画田猎乘之皆於较蒙续汉书云猎车重皮漫轮糺龙绕之○今案汉官仪一条有譌误平津馆本未收考王謨本独断一卷有此文跃作谓漫作幔无较象句餘同续汉书以下见舆服志上篇皮漫作□縵糺作谬餘同陈俞本删应劭二十字餘改从今本续汉志」<br/><br/>　　重轮「张衡东京赋云重轮贰辖疏轂飞軨○今案文选同」軨轮「郑玄注周官云輦车不言饰后居宫中从容所乘但漆之而已為軨轮人挽之以行○今案春官巾车职作輇俛作輓餘同陈俞本脱此条」象轮「孝经鉤命决云天子即辟雍亲袒而割牲寻三老之象也謁者奉机安车象轮洪绥轨校○今案陈俞本袒作祖禰謁者句误作竭志奉祝供绥句作供执绥伎餘同玉函山房辑本鉤命决脱謁者以下及亲袒二字续汉礼仪志注引援神契有謁者以下机作几象作輭校作事亦可以借证矣」<br/><br/>　　蒲轮「史记云古封禪為蒲轮车恶伤土石草木也○今案史记封禪书及陈俞本同类聚七十一引亦同御览七百七十五引脱车字」以韦缘轮著之以絮「汉书云霍禹作乘舆笔加画紖駰冯黄金涂韦絮荐轮注曰御輦以韦缘轮著之以絮也○今案详本钞輦篇」？？儿依轮「战国策曰楚王游於云梦结駟千乘旌旗蔽日野火之起若云蜺？？<br/><br/>　　儿虎皞之声若雷霆有狂？？儿转车依轮王亲引弓而射○今案战国策楚策及陈俞本日作天转作？？羊鲍注云？？羊原作？？羊又本钞一百二十旗篇引亦作蔽日」<br/><br/>　　蛇绕轮「新序云晋献公太子至灵堂蛇绕左轮御曰太子下拜吾闻国君之子蛇左轮者速得国太子闻之伏剑而死○今案新序节士篇及陈俞本堂作臺」奇轮无反「穀梁传云晋与姜戎要秦而击之殽匹马奇轮而无反者注曰奇隻也○今案穀梁僖三十三年传奇作倚注云倚轮一隻之轮陈本脱此条俞本无殽字」割鲜染轮「司马相如云掩兔轔鹿射麋脚驎騖於盐浦割鲜染轮○今案史记本传及文选子虚赋同陈本脱俞本删掩兔二句」头軔车轮「续汉书光武帝欲出游尚书令申屠删諫以头軔乘舆车轮○今案姚辑本汪辑本续汉书及俞本同陈本脱」独埋车轮「又曰张纲宇文纪与杜乔等八人受詔行天下号曰八使七人皆奉命推网独埋轮於洛阳都亭不去曰豺狼当道安问狐狸遂奏梁冀等罪京师震悚○今案姚辑本续汉书詔下有案字八使作八雋导作路汪辑本作八彦然本传上文亦有八使二字陈俞本改注范书」<br/><br/>　　○轴十四<br/><br/>　　文子輗轴「世本卫公叔文子作輗轴注曰文子公叔齐○今案陈俞本脱注曰以下又陈本小注輗误蜺二酉丛书辑世本作篇同亦脱注文」阳虎鍥其轴「左氏云齐人囚阳虎於西鄙尽借邑人车鍥其轴麻约而归之○今案见左氏定九年传陈俞本多增窜」轴有三理「周官云考工记輈入轴有三理一者美二者久三者利也注曰美无节目也久坚軔也利滑密也○今案輈人职美作媺軔作刃餘同陈本删注日以下俞本美误徵又将注文节目各句移入一者二者之下是以注文為经文尤谬」<br/><br/>　　触壁届轴「潘尼恶道赋云反车？追倒驾闲戴从庄触壁届轴詰坑低昂有文采也○今案严辑潘尼集同陈俞本脱」閔王折轴「史记云荐江閔王荣徵行祖於江陵既上车折轴父老流涕窃言吾王不反矣○王石华校以旧钞此下四条误窜入本钞茵篇末已移正今案史记五宗世家同」须贾轴折「又云须贾谓范睢曰吾马病车轴折非大真駟马吾不出也○今案见史记范睢传陈俞本多增窜」兵车轴折不胜之象「兵书云军出马奔兵车折轴皆不胜之象○今案陈俞本同」梦得轮轴夫妇之事「梦书云转轴為夫妇梦得转轴夫妇之事也○今案陈本同俞本转作输」<br/><br/>　　○轂十五<br/><br/>　　轂者為利转也「周官云轮人為轮三才既具巧者和之轂也者為利转也○今案考工记轮人职同旧钞轂篇辐篇皆误窜在茵篇之后今移正」三十辐共一轂「老子云三十辐共一轂当其无有车之用○今案惜阴轩本老子无用篇同」短轂则利长轂则安「周官云行泽者欲短轂行山者欲长轂云云如上也○今案考工记车人职同」<br/><br/>　　琼轂「楚辞云琼轂错衡英华假只注曰以玉饰轂者也○今案见楚辞大招篇陈俞本多增窜」柴轂「后汉书云袁绍累世白司倾心折节士无贵贱与之抗礼宾客争赴軿柴轂填接街巷○今案范书一百四上及陈俞本巷作陌无争赴句餘同」赤轂「书云小使车不立乘兰舆赤轂白盖赤帷○今案续汉书舆服志同陈俞本脱不立乘三字据初学记廿五订耳」重轂「蔡邕独断云凡乘舆车皆重轂重轂者轂外复有轂○今案严辑全后汉文独断同陈俞本多增窜」畅轂「毛诗云文茵畅轂毛长传曰文茵虎皮也案礼畅轂长轂兵车也○今案秦风小戎毛传无案礼字兵车字餘同陈俞本毛长传误作郑注二字」疏轂「张衡东京赋云重轮贰辖疏轂飞軨○今案文选及本钞轮篇引同」约軧「毛诗云约軧错衡郑注云约軧轂饰也○今案小雅采芑篇无郑笺陈俞本删此条」猪鼻「盛弘之荆州记云有童子少居路干南阳渭水急俛岸边有洞车掣得车一脚住可五六寸许朱猪鼻轂有六辐通体青色内黄锐状如桓运○今案此条多误字陈俞本脱」滕薛夹轂「春秋考异邮云黄池之会滕薛夹轂鲁卫参乘○今案公羊哀四年何注引考异邮同」鲸鯢夹轂「曹植洛神赋云鲸鯢耸而夹轂水禽翔而為卫○今案文选耸作踊陈俞本亦然」<br/><br/>　　轂击「楚之郢都车轂布路排突号為朝衣新暮衣敝民乘车入市数百餘人○今案陈本脱俞本改注临淄轂击数字？不载书名」错轂「楚辞云操吴戈今被犀甲车错轂兮短兵接史记云苏秦说齐○今案操吴二句见九歌国殤篇俞本删史记以下陈本全脱此条考史记六十九苏秦传秦说齐一段有车轂击句疑是上条注文误窜入此也」<br/><br/>　　桑车榆轂声闻数里「风俗通云桑车榆轂声闻数里俗说凡人柔桑作车又以榆為轂牢强朗彻声嚮乃闻数里○今案近本风俗通脱类聚八十八引无俗说以下陈俞本朗作朗餘同考牢强当作坚强永兴改避隋文帝讳朗闕笔尖影钞改避始祖元朗讳本钞例多写作郎或缺二笔作朗」<br/><br/>　　车轂鸣车右请死「世本云越甲至齐雍门伏请死齐王曰天石未了何务死对曰臣闻王者昔囚於囿车轂鸣车右请死王曰此工师之罪子何事焉车右曰王不见工师之為乘而见鸣右遂刎颈而死今越甲至人鸣吾君岂独车下哉自刎越军闻之遂退○今案陈俞本伏作状昔上无者字又脱今越十五字餘同二酉丛书辑世本齐谱伏作狄亦无者字囚作田而见下有车字鸣下有车字亦脱今越十五字餘同附张澍案语云此不类世本苑亦有此文」<br/><br/>　　○辐十六<br/><br/>　　以象日月「周官考工记輈人云轮辐三十以象日月也郑注曰轮辐象日月者以其运行也日月三十日而合宿○今案輈人注无辐字然本钞轮篇引郑注亦有辐字或是古本如此」象月「大戴礼云古之為輅车也盖圆以象天二十八轑以象列皇軫方以象地三十辐以象月故仰观天俯察地○今案详本钞輅车篇」斩辐而持之「汉书云李陵击匈奴矢尽斩车辐而持之○今案见汉书五十四李陵传陈本击误繫」斫辐以煮牛「王晋书云王尼字考孙避难江夏遭犬荒煞牛斫车辐以煮之父子共食而死○今案陈俞本大作饥父上有食既尽三字共食作共饿餘同」<br/><br/>　　○軛十七<br/><br/>　　龙首衔軛「续汉书云乘舆金根安车轮皆朱班贰轂两辖金薄交龙為与倚较文虎伏軾龙首衔軛左右吉阳○今案续汉书舆服志上同」軛有吉阳「续汉书景帝中元五年始詔六百石已上施车辐得铜五末軛有吉阳者也○今案续汉书舆服志辐作轓餘同陈俞本脱旧钞以下三条误窜在辕篇末今移正」籍田縹軛「潘岳籍田赋云■〈艹忩〉辖服於縹軛紺辕缀於黛耜○今案文选辖作犗■〈艹忩〉作繱木钞辖篇引亦作辖作■〈艹忩〉」邢丘軛折「韩诗外传云武帝伐紂邢丘軛折為三问太公曰未可伐乎太公曰不然軛折為三军当分為三也○今案陈俞本增入洗兵一层餘同王謨刻本新安周氏校本学津计原本明通津草堂本外传軛折皆作楯折然旧钞载入軛篇则軛折二字必是隋时古本足订今本之误」<br/><br/>　　○衡十八<br/><br/>　　桂衡「曹植拟楚辞云芙蓉车兮桂衡结翠盖兮翠旌○今案陈俞本芙蓉作夫容脱翠盖句百三家集曹植九咏翠盖作萍盖餘同本钞盖篇引亦作萍旌作旗」错衡「毛诗云约軝错衡八鸞鏘鏘○今案陈俞本同小雅采芑篇辞作瑲」鸞雀立衡「续汉书云乘舆金根突车軨皆未班龙首衔軛鸞雀立衡墟文画热○今案续汉书舆服志上同」<br/><br/>　　在衡為鸞「大戴礼云鸣玉升车则闻鸞和之声是以非僻之心无自入也在衡為在軾為和马动而鸞鸣鸞鸣而和应其声曰和和则敬此御之节也○今案陈本在衡误左衡声上脱其字俞本脱非僻二句马动五句大戴礼保傅篇鸞和作和鸞声上无其字孔巽轩补注云御览引有其字」<br/><br/>　　○軫十九<br/><br/>　　軫方象地「周官云軫之方也以象地谨案軫舆后横者也言軫之方以法象於地也○今案见冬官輈人文谨案以下则虞永兴自加注也陈俞本皆删谨案以下」龙旂「续汉书云龙旂九斿七仞齐軫以象大火○今案续汉书舆服志及陈俞本同」鸞軫「晋阳秋云惠帝詔曰天祸晋祚家嗣莫继鸞軫弗御禁军莫卫○今案陈俞本同」俴收「毛诗云小戎俴收五楘梁輈郑玄注曰小戎兵革也俴浅也收軫也○今案秦风小戎篇此系毛传文陈俞本及旧钞皆作郑元注」<br/><br/>　　○軾二十<br/><br/>　　前车隐膝「徐野民车服杂注曰軾车前隐膝也○今案陈俞本同」文虎伏軾「汉书云所假诸车之文乘舆王倚龙较文虎伏軾○今案续汉书舆服志上王倚四字作谬龙為舆倚较所假六字又别见舆服志上之末不是连文陈俞本皆脱所假句餘亦据今本改」<br/><br/>　　伏鹿軾「又云皇太子诸侯王倚虎较伏鹿軾○今案陈俞本及续汉书舆服志上同」伏熊軾「又云三公列侯安车朱班轮倚鹿较伏熊軾○今案陈俞本及续汉志同」<br/><br/>　　冯軾下齐「汉书云酈生冯軾下齐七十餘城○今案汉书四十三酈食其传同四十五蒯通传及史记淮阴侯传冯作伏」冯軾西征「潘岳西征赋云潘子冯軾西征自京徂秦○今案文选西征赋及陈俞本同」眉隐軾「穀梁传云长狄侨如之首眉隐於軾○今案穀梁文十一年传隐作见本钞一百六十石篇亦引作见」涕沾軾「楚辞云倚綺軨兮太息涕潺湲兮沾軾○今案九辩綺作结又作长太息下霑軾」<br/><br/>　　○辖二十一<br/><br/>　　贰辖「张衡东京赋云重论贰辖疏轂飞軨○今案文选东京赋及本钞轂篇轮篇引同陈本京误言」副辖「蔡邕独断云乘舆之车皆副辖者施辖於外乃复设辖也○今案陈俞本皆云详车总篇严辑蔡邕独断辖作群」凤辖「续齐谐记云汉宣帝赐霍光金為辖也○今案陈俞本為辖作之辖宋扬泊嵒辑六帖补卷十五引北堂书钞凤下无為字餘同此乃宋人所见旧钞真本也古今逸史本语多改易矣」<br/><br/>　　■〈艹忩〉辖「潘岳籍田赋云■〈艹忩〉辖伏於縹軛紺辕缀於黛耜○今案文选■〈艹忩〉辖伏作繱犗服本钞軛篇引作■〈艹忩〉辖服」忘其辖「韩子云西豹為业令伴亡其车辖使吏求之不得使人求之得之家人屋閒故探之一物则眾隐皆○今案近本韩子内储说上篇及陈俞本皆无探之二句」取辖投井「汉书云陈遵嗜酒每大饮宾客满輒闭门取客车辖投井□虽有急终不得去○今案汉书九十二游侠传内作中本钞以隋讳忠兼避也」间关车之辖兮「韩子云车辖不答也间关车之辖兮思季女逝兮往曰间关好？也○今案近本韩非子无此文窃疑韩子二字沿上系误入或是韩诗逸文陈俞本删此条」<br/><br/>　　○幰二十二<br/><br/>　　四望通幰「魏武与杨彪书云今赠足下四望通幰七香车二乘○今案详本钞轮篇画轮条下初学记廿五引四上有画二字」施严帷幰「风土记云周礼以拂拭车為巾车一义谓施严帷幰○今案御览七百七十六引风土记无為巾车三字餘同陈本帷误惟亦脱巾车三字」微风生轻幰「潘岳藉田赋云微风生於轻幰纤埃起於朱轮○今案文籍田赋同」归云乘幰浮「□尼诗云朝日从长涂夕莫无所集归云乘幰浮凄风寻帷入○今案文选潘尼迎大驾诗百三家集及陈俞本皆从作顺」刘寿梦乘通幰车「长沙传云刘寿常梦乘通幰车飞度北门后果至司徒○今案隋志礼仪志五引长沙耆旧传有刘寿常乘通幰车句无梦字」梁王彤补车幰「王隐晋书云梁孝王彤字字□宣帝子都督梁雍诸军彤常单衣补车幰以為清○王石华校清改蔽今案御览六百九十一引王晋书无字子微三字反都督六字常误将餘同陈俞本亦无字子微三字及都字清作蔽考本一百三十九引正作清」<br/><br/>　　○盖二十三<br/><br/>　　圆天為盖「宋玉大言赋云方地為舆圆天作盖○今案七十二家宋玉集舆作车本钞舆篇引作舆」圆以象天「周礼冬官輈人云盖之园也以象天也李尤子车铭云象天方舆象地○今案周礼同李尤□见类聚七十一引」弓以象星「大戴礼云古之為车也盖圆以象天二十八轑以象列星軫方以象地三十辐以象月故仰则观天文俴则察地理○今案详本钞輅车篇」金华青盖「董卓别传云卓遂潜拟车服乘金华青盖□画而轓时人号為竿麾车○今案范书輦车传瑵作爪麾作摩御览七百七十六宋吴淑事类赋注引董卓别传脱瑵字轓作轮麾作摩惟事类赋注瑵作车」<br/><br/>　　金华瑵盖「晋公卿礼秩云诸侯王及比时县主薨皆给青徘徊车金华瑵盖○今案陈俞本及比六字作及郡县公侯餘同御览七百七十三引晋公卿礼秩脱比时字薨字金字华瑵作花爪」翠羽盖「张衡东京赋云结飞云之给輅树翠羽之高盖○今案文京赋同」紫羽盖「清瓘真人裴君内傅云昔学道到流沙之摈白水之岸遇素真人乘青龙軿以紫羽為之盖○今案陈俞本軿下有车字」黄屋「蔡邕独断云乘舆车皆黄屋者盖以黄為表表之也○今案类聚七十一御览七百七十六引独断表皆作里陈俞本则作裡各书皆无表之也三字又御览屋误盖」青屋「张衡东京赋云属车九九乘轩并轂弩重旃朱旄青屋○今案文选及陈俞本軫作■〈王车王〉本钞旄篇引軫作伏」「独断云车之制自金五时之？？制五安五六凤盖金根之属未悉著列竹帛宣於海内故俗人多失名也○今案陈俞本删独断以下又於茵篇移入桓谭新论一条為此之注非也旧钞此条有误字」<br/><br/>　　翠盖「宋玉高堂赋云蜺為旌翠為盖风起雨止千里而逝潘尼怀近赋云凤凰车兮翠盖芙蓉衣兮蓀带○今案高堂一条文选七十二家宋玉集及陈俞本同怀近一条陈俞本亦同」<br/><br/>　　羽盖「周官云輦车有羽盖郑玄注曰以羽作小盖翳日也张衡东京赋云重轮贰辖疏轂飞軨羽盖威蕤葩瑵曲茎张华轻薄篇云交轩树羽盖乘车佩玉珂○今案周官一见周礼巾车职东京赋一条今文选同张华一条百三家集交作文佩作鸣」<br/><br/>　　荷盖「楚辞云乘水车兮荷盖驾两龙兮驂螭○今案九歌河伯篇及陈俞本同」芝盖「张衡东京赋云含利颬颬化為仚车驪驾四鹿芝盖九葩○今案东京赋无此文陈俞本皆改注西京是也」华盖「崔豹古今舆服注曰华盖黄帝所作也与蚩尤战於涿鹿之野常有五色云气金枝玉叶止於帝上有华葩之象故作华盖也○今案陈俞本同明吴本崔古今注华作花」繒盖「续汉书云三公列侯安车朱轮繒盖○今案续汉书舆服志上同」青盖「又云皇太子皆安车青盖皇子為王锡以乘之故曰王青盖车○今案书舆服志上同御览七百七十三引晋公卿礼秩亦同」赤盖「又云贾人不得乘车马除吏赤盖杠其餘皆青盖○今案陈俞本同近本续汉书舆服志赤盖杠误作青画杠」白「又云小使车不立乘白盖赤帷从騶駟四十人又云桓帝末京都童谣曰白盖小车何延延河间来合谐盖解瀆亭属河间府桓帝崩使者□瀆侯皆白盖车从河间来延延多也○今案小使十六字见续汉书舆服志駟作骑桓帝以下见续汉书五行志瀆作犊多也作眾貌也餘同」<br/><br/>　　早盖「又云中二千石二千石皆早盖○今案续汉书舆服志同」<br/><br/>　　○覆軨二十四<br/><br/>　　羔幦虎犆「礼记云君羔幦虎植郑注云幦乃覆軨也植缘也谨案君齐车用羔皮饰也○今案礼记玉藻軨作答释文云答本又作軨陈俞本删谨案以下」鹿幦豹植「又云大夫齐车鹿幦豹植○今案玉藻同」<br/><br/>　　○茵二十五<br/><br/>　　文茵「毛诗云文茵赐轂毛长傅曰文茵虎皮也谨案□□内席也以虎皮為之释名文茵车中所坐也用虎皮也○今案毛诗一条见小戎篇释名以下今毕校木无文字」蒲茵「桓谭新论云虽不□古路车亦数闻师之说但素舆而蒲茵也○王石华校以旧钞此下三条误窜入轴篇后因移正今案严辑全后汉文卷十五所论据本钞引同」绣茵「书云霍禹作乘舆輦加画□茵冯黄金涂○今案见汉书六十八霍光传」锦茵「桓谭新论云乘舆玉瑵华芝及凤凰三盖之属皆玄黄五色饰以金玉翠羽珠络锦绣茵席也○今案续汉书舆服志注引新论乘舆四字作舆輦玉蚤文选西都赋注引新论作乘车王爪爪蚤古通用」<br/><br/>　　北堂书钞卷第一百四十一</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9747.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9749.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

