<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《聊斋志异》正文_卷五 金生色_蒲松龄作品 - 维普阅读网</title>
<meta name="keywords" content="聊斋志异,聊斋志异原文,聊斋志异阅读,卷五 金生色全文,蒲松龄作品" />
<meta name="description" content="聊斋志异原文阅读,卷五 金生色全文在线阅读,蒲松龄作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1254-23325.html";
var nextpage="novel-read-1254-23327.html";
var indexpage = "novel-chapter-1254.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1254.html">聊斋志异</a></strong>
<strong><a href="novel-chapter-1254.html">聊斋志异目录</a></strong>
<span>卷五 金生色</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1254-23325.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷五 金生色</strong></h1>
<p class="info">
分类：<a class="cate" href="/novel-list-18.html" target="blank">古典小说</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=蒲松龄&amp;searchsubmit=yes"  target="_blank">蒲松龄</a><span class="divide">|</span>发布时间：2015-04-01 21:11:14<span class="divide">|</span></p>
<div class="page-body">
<div class="page-content">
<p>金生色，晋宁人也。娶同村木姓女。生一子，方周岁。金忽病，自分必死。谓妻曰：“我死，子必嫁，勿守也！”妻闻之，甘词厚誓，期以必死。金摇手呼母曰：“我死，劳看阿保，勿令守也。”母哭应之。既而金果死。木媪来吊，哭已，谓金母曰：“天降凶忧，婿遽遭命。女太幼弱，将何为计？”母悲悼中，闻媪言，不胜愤激。盛气对曰：“必以守！”媪惭而罢。夜伴女寝，私谓曰：“人尽夫也。以儿好手足，何患无良匹？小儿女不早作人家，眈眈守此襁褓物，宁非痴子？倘必令守，不宜以面目好相向。”金母过，颇闻余语，益恚。<br/><br/>　　明日，谓媪曰：“亡人有遗嘱，本不教妇守也。今既急不能待，乃必以守！”媪怒而去。母夜梦子来，涕泣相劝，心异之。使人言于木，约殡后听妇所适。而询诸术家，本年墓向不利。妇思自衒以售，缞绖之中，不忘涂泽。居家犹素妆；一归宁，则崭然新艳。母知之，心弗善也；以其将为他人妇，亦隐忍之。于是妇益肆。村中有无赖子董贵者，见而好之，以金啖金邻妪，求通殷勤于妇。夜分，由妪家踰垣以达妇所，因与会合。往来积有旬日，丑声四塞，所不知者惟母耳。妇室夜惟一小婢，妇腹心也。一夕，两情方洽，闻棺木震响，声如爆竹。婢在外榻，见亡者自幛后出，带剑入寝室去。俄闻二人骇诧声。少顷，董裸奔出。无何，金捽妇发亦出。妇大嗥。母惊起，见妇赤体走去，方将启关。问之不答。出门追视，寂不闻声，竟迷所往。<br/><br/>　　入妇室，灯火犹亮。见男子履，呼婢；婢始战惕而出，具言其异，相与骇怪而已。董窜过邻家，团伏墙隅。移时，闻人声渐息，始起。身无寸缕，苦寒甚战，将假衣于妪。视院中一室，双扉虚掩，因而暂入。暗摸榻上，触女子足，知为邻子妇。顿生淫心，乘其寝，潜就私之。妇醒，问：“汝来乎？”应曰：“诺。”妇竟不疑，狎亵备至。先是，邻子以故赴北村，嘱妻掩户以待其归。既返，闻室内有声，疑而审听，音态绝秽。大怒，操戈入室。董惧，窜于床下。子就戮之。又欲杀妻。妻泣而告以误，乃释之。但不解床下何人。呼母起，共火之，仅能辨认。视之，奄有气息；诘其所来，犹自供吐。而刃伤数处，血溢不止，少顷已绝。妪仓皇失措，谓子曰：“捉奸而单戮之，子且奈何？”子不得已，遂又杀妻。<br/><br/>　　是夜，木翁方寝，闻户外拉杂之声；出窥，则火炽于檐，而纵火人犹彷徨未去。翁大呼，家人毕集。幸火初燃，尚易扑灭。命人操弓弩，逐搜纵火者。见一人趫捷如猿，竟越垣去。垣外乃翁家桃园，园中四缭周墉皆峻固。数人梯登以望，踪迹殊杳；惟墙下块然微动。问之不应，射之而耎。启扉往验，则女子白身卧，矢贯胸脑。细烛之，则翁女而金妇也。骇告主人。翁媪惊怛欲绝，不解其故。女合眸，面色灰败，口气细于属丝。使人拔脑矢，不可出；足踏顶项而后出之。女嘤然一呻，血暴注，气亦遂绝。翁大惧，计无所出。既曙，以实情白金母，长跽哀乞。而金母殊不怨怒，但告以故，令自营葬。金有叔兄生光，怒登翁门，诟数前非。翁惭沮，赂令罢归。而终不知妇所私者何名。俄邻子以执奸自首，既薄责逐释讫；而妇兄马彪素健讼，具词控妹冤。官拘妪；妪惧，悉供颠末。又唤金母；母托疾，遣生光代质，具陈底里。于是前状并发，牵木翁夫妇尽出，一切廉得其情。木以诲女嫁，坐纵淫，笞；使自赎，家产荡焉。邻妪导淫，杖之毙。案乃结。<br/><br/>　　异史氏曰：“金氏子其神乎！谆嘱醮妇，抑何明也！一人不杀，而诸恨并雪，可不谓神乎！邻妪诱人妇，而反淫己妇；木媪爱女，而卒以杀女。鸣呼！‘欲知后日因，当前作者是’，报更速于来生矣！”</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1254-23325.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1254-23327.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1254.html" action-type="chapterComment" class="comment"><i></i>聊斋志异章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

