<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百二十七　　衣冠部上_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百二十七　　衣冠部上全文,虞世南作品" />
<meta name="description" content="北堂书钞原文阅读,●北堂书钞卷第一百二十七　　衣冠部上全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9733.html";
var nextpage="novel-read-999-9735.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百二十七　　衣冠部上</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9733.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百二十七　　衣冠部上</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:51:14<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註冠一　　　　　　　　　冕二弁三　　　　　　　幘四缨五　　　　　　　　　簪六貂七　　　　　　　　　巾八帽九<br/><br/>　　○冠一<br/><br/>　　冠卷持髮「白虎通云人所以冠卷持髮○今案白虎通紼冕篇作冠者■〈巾卷〉也所以■〈巾卷〉持其髮也陈俞本照改并合下為一条」製冠以饰首「又云人怀五常莫不贵德示成礼有饰文章故别成人也○今案白虎通紼冕篇有饰句作有脩饰首同」作冠以自表「庄子云古之道术有宋鈃尹文作华山之冠以自表○王石华校以原钞鈃误改作釗非朼今案庄子天下篇作宋鈃初学记二十六引庄子亦作鈃据订陈本亦照改鈃」<br/><br/>　　居高无忘危在上无忘敬「傅玄冠铭云居高无忘危在上无忘敬惧则安钦则正○今案初学记二十六引及百三家傅集钦作敬陈本亦然俞本将书钞此条又移入白帖内谬矣又乐敬改钦者乃宋人传钞避翼讳」<br/><br/>　　縞冠玄武「礼记云縞冠玄武子姓之冠也縞冠素■〈糸此〉既祥之冠也玄冠武不齿之服也○今案见玉藻篇」玄冠组缨「礼记云玄冠朱组缨天子之冠也緇布冠繢緌诸侯之冠也玄冠丹组缨诸侯之齐冠也玄冠綦组缨士之齐冠也○今案见玉藻篇初学记卷二十六引亦同原钞布下脱冠字据补」<br/><br/>　　进贤三梁「蔡邕独断云公侯冠进贤冠三梁卿大夫尚书二千石冠两梁○今案严辑本后汉文蔡邕独断同陈本有增引」小吏一梁「又云卿大夫二千石二梁千石以下至小吏冠一梁天子公卿特进祠天地明堂皆冠冕也○今案此条亦节录独断严辑本末句作皆冠平冕陈本同」通天金顏「徐爰释问云通天冠金博山蝉谓之金顏○今案初学记二十六引释问蝉下有為之二字谓作议惟御览六百八十五引及陈本与本钞同」大冠金璫「董巴舆服志云武冠一曰武弁大冠诸武冠冠之侍中中常侍加以黄金璫附蝉為文貂尾為饰谓之赵惠文之冠○今案初学记二十六引董巴志武冠作武官无谓之句餘同御览六百八十五引无诸字无文貂尾為四字餘亦同惟文选卷十三卷二十五卷三十六注皆有分引及万花谷后集二十六引皆删节互有小异陈本亦作官餘与本钞同」<br/><br/>　　建华「三礼图云建华冠祠天地五郊八悄舞人之所服也○今案玉函山房辑本三礼图据书钞引同陈俞本亦同」却非「续汉书舆服志云却非冠似长冠宫殿门吏僕射冠之○今案续汉书舆服志卷下本篇下引官上有监字又初学记二十六引作三礼图小异耳陈本误间脱吏字俞本似误以餘同」方山「三礼图云五采方山冠各以其服采為冠祠庙天子八悄崇五行舞人之所服○王石华校里改礼补悄字今案初学记二十六引三礼图服采縠作采名祠作礼崇作乐餘同吴淑事类赋卷十二引作各以其采縠為之亦作祠餘与初学记同玉函山房辑三礼图据陈本亦与初学记同」<br/><br/>　　两角「晋诸公赞云刘暾為侍御史脩复库事及军器尚书郭彰豪强暾小官上呵之彰曰我不能截君角耶以侍御史著法冠有两角故上共也○严氏校侯改公瞰改暾官改冠今案御览六百八十四引诸公赞亦然陈俞本公误侯器下有白上云三字强下有轻字无之字彰曰作暾曰无邪字上共也作云字」<br/><br/>　　成王问冠於周公「尚书大传云成王问周公曰舜之冠何如焉周公曰古之人有冒皮而勾頷者然凤凰巢其树麒麟聚其域也○今案荀子哀公篇杨注引大传无皮字冠正义引亦然又陈恭甫校本尚书大传卷三祇据俞本书钞一引然俞本頷作顒陈本脱」<br/><br/>　　哀公问舜冠於孔子「孙卿子云鲁哀公问舜冠於孔子孔子不对○今案世德堂本荀子哀公问篇同」赵王使制「桓子新论云魏牟北见赵王王方使冠工制冠於前问治国於牟对曰大王诚能重国若此二尺纵则国治且安矣王曰宗庙社稷至重而比之二尺纵何也牟曰大王制冠不使亲近幸而必求良工者非為其败纵而冠不成而已○王石校本钞照陈本纵改縰今案御览卷六百八十四引新论作纵字无幸字而已作歟吴淑事类赋引及问经堂辑本俞本皆作蹝严辑全后汉文新论亦谓书钞御览均作縰不知御正作纵也」<br/><br/>　　鲁人制「淮南子云鲁人身善制冠妻善织履徒於越而大困以有手游於不用久也○王石华校补制冠妻善四字而涉改往徒今案近本淮南说山训困下有穷字有用二字作其所脩而四字餘同淮俞子亦与本钞同」<br/><br/>　　以竹皮作之「三礼图云长冠竹里以縰汉高祖微时尝以竹皮作之世谓之刘氏冠○今案御览六百八十五引三礼图无以縰二字无微时二字餘同又初学记二十六因引汉书高祖竹皮為冠事故陈俞本皆改引后汉舆服志也」<br/><br/>　　以漆縰為之「董巴舆服志云齐冠高七尺阔三尺以漆縰為之制如板以竹為里○今案陈本改作后汉舆服志亦同本钞广改阔者是永兴改避煬帝讳也」天子通天冠「汉杂事云诸侯王冠远游冠蔡邕独断云天子冠通天冠○今案陈俞本此两引皆作独断考隋书礼仪志七引汉杂事诸侯主作太子诸王餘同御览六百八十五引独断同」诸侯冠远游「已见上注」公卿冠委「蔡邕独断云乡射行礼公卿冠委？○今案严辑全后汉文蔡邕独断委下有儿字原钞脱据补陈本亦脱儿字」洗马冠高山「续汉书舆服志安帝立皇太子謁高庙世祖庙洗马冠高山○今案续汉舆服志下陈俞本亦节引少异」法官服獬豸「又云法冠一名注后冠执法官服之或谓之獬豸冠○今案续汉舆服志下陈俞本节引少异原钞冠误官一名二字误移执字上已据订正」狱吏官惠文「汉书秦狱吏冠柱后惠文冠如湻注曰惠蝉也符细如蝉翅今御史冠是也○今案明本汉书卷七十六张敞传秦下有时字文下无冠字脱如湻注惟类聚六十七引狱下有法字其夹注亦脱如湻四字符作冠餘悉同陈本照类聚改祗史误吏耳」<br/><br/>　　舞者冠章华「袁氏要略云天子乐祀天舞者冠章华○今案陈俞本天子作大禹同考隋志有环氏要略一书晋环济撰纪帝王及天官地理等事今佚本钞袁氏疑环之然诸辑本及玉函辑本要略均脱此无可引正」<br/><br/>　　监门披燕？鸟尾「续汉书云却非冠监言殿门僕冠之云云○今案见舆服志详本篇上却非条下」羽林加鶡尾「又云羽林左右监皆冠武冠加双鶡尾○今案本钞羽林监篇引续汉书尾作毛又御览二百四十二引武作鶡删双尾句陈俞本照御览改」术氏冠赵王服之「三礼图云术氏冠赵武陵王服之○王石华校卫改术今案亦见初学记二十六引舆服志王下有好字餘同陈本照添好字玉函辑本三礼图亦据陈本引惟聂氏辑三礼图作术士屈拙议云旧图皆為术士冠」<br/><br/>　　虽弊岂加於首「六韜云履虽敝岂加於首冠虽新不践於地○今案御览六百九十四又六百九十七引六韜作冠虽弊礼加於首履虽新法以践地陈本照改又汉书儒林传注及意林引六韜皆与本钞异平津辑本未引书钞」<br/><br/>　　虽弊弗以且履「贾谊新书云冠虽云云○今案汉魏丛书本新书阶级篇及本钞百三十六屨篇引同陈俞本添引上句白帖十二别引汉书亦有此文」<br/><br/>　　○冕二<br/><br/>　　祭服曰冕「释名云祭服曰冕冕犹俛也俛平直貌○今案明本释名释首饰篇同」所以蔽明「大戴礼云古者冕而前旒云云○今案见大戴礼子张问八官篇」<br/><br/>　　前后邃延「礼含文嘉云冕冠前后邃延目不视邪也○今案隋霄礼仪志引含文嘉无冕冠字无目字视邪作邪视餘同陈俞本改引礼记玉藻」前后垂珠「释名曰祭服曰冕凡曰冕冕犹俛也前后垂珠有文饰也○今案释首饰篇无凡曰三字餘同陈俞本照删」载冕藻「礼记云载冕藻十有二旒则天数也○今案郊特牲篇作戴冕澡释文云载本亦作戴餘同陈俞本均改作戴而不改操字」则天数「已见上注又云郑注曰天之大数不过十二○案即上礼记注」虞皇「礼记云冕有虞曰皇夏曰收商曰哻王制又云有虞氏皇而祭振衣而养老○今案两引皆见王制惟皇而祭一条亦见内则」夏收「白虎通云夏畋而祭收者十二月阳收举万物而达出之故谓之收收而达故前兑大者在后也○王石华校牧改收方改万今案白虎通紼冕篇十二以下六字作十三月之时气收本举九字又万上有生字兑作？？忽餘同陈本亦添引亦照改」<br/><br/>　　殷哻「又云殷人哻而祭縞衣而养老○今案见礼记王制篇亦见内则观又曰二字应移夏收一条之前」周冕「礼记云周人冕而祭玄衣而养老○今案见王制篇亦见内则」祀上帝则大裘冕「周司服云王之吉服祀昊天上帝则服大裘而冕祀五帝亦如之○今案见周礼春官」<br/><br/>　　享先王则袞冕「又云王之吉服享先王则袞冕也○今案周礼春官司服职」享先公则鷩冕「又云享先公则鷩冕郑注曰鷩冕画稚华蛊也其衣三章裳四章凡七也玄衣而纁裳○今案周礼春官司服职」祠四望则撬冕「又云祀四望山川则撬冕郑注云撬画虎蜼谓宗彝也衣三章裳二章凡五也玄衣而纁裳也○今案周礼春官司服职」祭社稷则希冕「又司服职云架社稷丕祀则希冕郑注云希刺粉米无书也其衣一章裳二章凡三也玄衣纁裳也○今案周礼春官」特进朝侯冠平冕「汉杂事云特进朝侯冠平冕元衣侍祀郊庙○今案陈俞本皆脱考唐六典卷二注引汉朝杂事朝侯冠三字作在三公下餘同原钞平误采衣误文侍误待已据订」<br/><br/>　　○弁三<br/><br/>　　弁会玉琪「周礼弁师职云王之皮弁会五采玉琪郑注云会缝中也琪续如綦綦弁结也皮弁之缝中也每贯结五采玉十二以為饰谓之綦也○今案周礼夏官琪作璂释文云璂本亦作琪」<br/><br/>　　皮弁素积「礼记云三王共皮弁素积郑注云所不易於前代也弁用鹿子皮為弁冠细曰之布襞绩以為裳也○今案礼记冠礼篇同郑注异又郊特牲篇亦有三王句郑注有所不句但前作先无弁用以下陈俞本已照删疑古注近佚而注中亦有舛脱处耳」<br/><br/>　　皮弁告朔「家语云诸侯以皮弁告朔於太庙平旦然后服之以视朝○今案家语公西赤问篇脱於太庙平旦五字又以字在弁字下餘同又初学记二十六引无平旦以下御览六百八十六引平旦作卒朔陈本删平旦以下」<br/><br/>　　弁治民「左氏云天子使定公劳赵孟於潁馆刘子曰美哉禹功微禹吾其鱼乎吾子弁冕端委以治民禹之力也○今案见左氏昭元年传」璯弁「毛诗充耳璠锈莹璯弁如星毛长注充耳谓之填锈莹美石也天子玉填诸侯以石弁所会髮郑笺曰会谓弁之中也饰之以玉而处状则似星天子之庙服皮□以日视朝○今案见卫风□□篇所字上有皮弁二字而处上有皪皪二字庙作朝餘同陈本删笺注初学记二十六引诗注弁所句亦删皮弁二字」<br/><br/>　　武弁「应劭汉官仪云武弁太尉郭皆宫也○王石华校旁勒郭皆二字而未校出今案陈俞本亦脱」视朝皮弁服「周礼司服职云视朝则皮弁服郑玄注云视朝视内外朝之事也○今案见春官视字经文作眂注作视原钞脱视内二字倒置朝之二字亦照本百二十九裳篇引订改」兵事韦弁服「又云凡兵事韦弁服郑注云韦弁以韎韦為弁又以為衣裳也○今案周礼春官原钞韦弁误韦皮韎误鞅已订正」凶事弁服「又云几凶事服弁服郑注云服弁丧冠也其服斩衰齐衰○今案见周礼春官」弔事弁絰服「又云凡弔事弁絰服郑注云弁絰者如爵弁而加繯絰也○今案司马相如絰误经据订陈本而下有素字」<br/><br/>　　○幘四<br/><br/>　　执事所服「应劭汉官云幘古者卑贱执事不冠者之所服也○王石华校常改事今案后汉光武纪注初学记服食部类聚服饰部御览服章部引汉官仪皆作幘者古之卑惟陈俞本仍与本钞同本钞又冠误官据诸本订」<br/><br/>　　元帝始进「蔡邕独断云汉元帝额有髮壮不欲使人见始进幘服之群臣皆随焉然尚无巾王莽秃幘施屋○今案严辑全后汉文蔡邕独断照陈本误作壮髮又屋误尾俞仍作尾陈删然尚以下」<br/><br/>　　吉日进御「蔡邕杂事云陛下今月吉日始加元服进御幘臣等不胜鳧藻谨奉牛一头酒九钟○今案严辑本全后汉文杂事改杂章是也其夹注云此据书钞引陈俞本亦然餘同」<br/><br/>　　东耕改服「赵书云裴宪撰三正东耕仪中书令徐光奏议以东耕仪亲耕改服不幘也○今案御览八百十八引赵书祇中书俴以下耕仪作郊不幘作青縑袴褶四字然本袴褶篇引赵书已有裴宪八字亦无不幘也句陈俞本删不也二字餘同疑此必有闕文」<br/><br/>　　謁者著湘幘「应劭汉官云謁者养湘幘大冠○今案御览服章部引及说郛本汉官仪湘皆作緗陈本作湘俞本改緗」謁者持赤幘「益部耆旧传云何汶字景口為云云同僚问之曰目当食至晡日果食○今案陈本汶误汝删字景三字餘同俞本作景由餘与本钞悉同」期门白衣幘「汉书云成帝鸿嘉永始之间好為微行出游从期门郎有村力者及私奴客多至十餘人少五六人皆白衣袒幘○王石华校以原钞行误耕脱有字及误又旁勒之是也郎材二字旁勒非也今案见汉书二十七中之上五行志中及本钞微行篇引据订陈本又从节录袒误湘俞本永始误永平无為字出上有时字无有字袒误乃餘同考两汉皆无永平年号」<br/><br/>　　力士黄衣幘「又云莽乃造华盖九重驾六马力士三百人黄衣幘輓之○今案汉书九十九下王莽传輓之作輓者皆呼登仙六字原钞莽误葬据订陈俞本脱三字餘同」缘幘「蔡邕独断云汉武幸馆陶主家见董偃著绿幘□今案严辑全后汉文蔡邕独断见上力召字偃下有□□■〈糹冓〉三字无著字陈俞本主上有公字著下有青■〈糹冓〉二字餘同本钞是永兴节录者」<br/><br/>　　紫幘「录异传云马程丘支尝病已死一日半复得生云将去上天见一人著紫幘而○坐今案陈俞本程作成无丘支字无将去字餘同」黑幘「谢承后汉书云巴祇字敬祖為扬州刺史黑幘毁坏不复改易○今案详本篇下注」赤幘「东观汉记云光武初起兵与诸季市弓弩皆著絳衣赤幘○王石华校将与诸七字旁勒囿于陈也今案御览八百十四引东观记脱兵字陈本与诸句误改军士持弓弩餘同俞本与本钞悉同」<br/><br/>　　埤幘「后汉书曰梁冀易舆服之制作平上軿车埠幘狭冠拥身扇狐尾单衣○今案见范后汉六十四梁统附冀传本钞埤误堺据订陈俞本误婢幘冠下添引折上巾三字同」<br/><br/>　　幘然后见「又云东观记云马援外类倜儻简易而内重礼事寡嫂虽在关内必幘然后见之也○今案范后汉五十四马援传作敬事寡嫂不冠不入与本钞异考姚辑本汉记与此条正同陈俞本删又曰二字合」<br/><br/>　　幘不复改「谢承后汉书云勃海巴祇字敬祖為扬州刺史黑幘毁坏不复改易○今案姚辑谢承书脱渤海二字脱黑字餘同汪辑本亦脱渤海二字餘同」<br/><br/>　　○缨五<br/><br/>　　见■〈冉页〉胡之制作缨蕤之饰「淮南子云后世圣人见鸟兽顒胡之制遂作蕤之首饰○今案近本淮南子脱此文考御览六百八十六引淮南无后世二字■〈冉页〉作髯缨蕤作緌缨陈本改引后汉舆服志」<br/><br/>　　朱组缨「礼记云玄冠朱组缨天子之冠緇布冠繢緌诸侯之冠玄冠丹组缨诸侯之齐冠玄冠綦组缨士之齐冠也○今案礼记玉藻篇」青组缨「仪礼云緇布冠缺项青缨属於缺○今案仪礼冠礼篇」皂缨「尉繚子云天子玄冠玄缨诸侯素冠素缨自大夫以下皆皂冠皂缨○今案御览六百八十六引尉繚子同吴淑事类赋注十二引皂作练陈俞本与本钞均脱素冠二字据事类赋补」葛缨「崔駰达指云有事则褰裳而儒足挂冠下顾无事则葛缨尔○今案御览六百八十六引达指无掛冠句末作无事则摄缨整衿俞本有掛冠句餘照御览惟摄改猎陈本顾作倾餘与本钞同」<br/><br/>　　飞羽「汉旧仪云乘舆冠山冠飞羽之缨○今案平津辑本汉旧仪夹注云续汉志注引羽作月晋书舆服志引作汉官仪羽作翮陈俞本与本钞同」蝉翼「徐干齐都赋云纤纚细缨轻配蝉翼自尊及卑须我元服○今案严辑本徐干齐都赋据御览六百八十六引须作顷餘同陈俞本我作此餘亦同」放敶组缨「楚辞云士女杂坐乱而不分放敶缨班其相纷○王石华校以纷下衍蝉翼六字沿上条混入者删之今案见招魂篇陈俞本分纷二韵下照添些字」纤纚细缨「事见上蝉翼注」<br/><br/>　　青青之水清可以濯吾缨「文子云青青之水浊可以濯吾足云云○今案文子上德篇青青作令令餘同陈本删俞本改引渔父歌青青作沧浪」美人绝缨「说苑云楚庄王赐群臣醉日莫烛灭乃有人引美人衣者美人据绝其冠缨而告王取火来上视绝缨者王曰酒后醉人无礼奈何欲显妇人节而辱士乎乃命左右以寡人饮不绝缨者不欢群臣皆绝去其冠缨而告上乃火之○今案说苑复恩篇及御览六百八十六引臣醉作臣酒据作援取作趣酒后六字作赐人酒使醉失礼无左右以下十四字无而告六字吴淑事类赋注引而告六字作然后复举烛餘与御览同陈俞与本钞及诸本互有同异」<br/><br/>　　子路结缨而死「左传云石乞孟黶敌子路以戈击之断缨子路曰君子死冠不免云云○今案左氏哀十五年传」<br/><br/>　　○簪六<br/><br/>　　笄者今之簪也「仪礼云冠皮弁笄郑注笄者今之簪也有簪者屈缨组為紘垂為饰无笄者○今案仪礼士冠礼注屈下伙缨字无笄者下接缨而结其絛五字陈本删无笄者三字俞本删者字」<br/><br/>　　簪者已之尊「梦书云簪為身簪者己之尊梦著好簪身之喜欢也○今案陈俞本同御览六百八十八引梦书喜欢作劝喜餘同」凤凰簪「续汉书舆服志云太皇太后皇太后入庙簪长一尺為凤凰爵○今案原钞太下脱皇太后字皇下脱太字又脱爵字据舆服志下订补陈俞本将此下翡翠垂珠两条合注於此增引百餘字」<br/><br/>　　玳瑁簪「班固与竇宪笺云乃赐以骇犀玳瑁簪絳紈单衣以縞之质被服鸞凤之采饰○今案百三家本固集脱紈字采作綵餘同御览六百八十八引此簪脱犀字紈字亦作綵陈俞本骇犀作玉躬所喜四字餘同」<br/><br/>　　黑犀簪「班固与弟超书云今遗仲叔玳瑁黑犀簪各一枚○今案御览六百八十八引固与超书玳作无各一枚三字餘同陈俞本照御览删」翡翠簪「又续汉舆服志凤凰簪续汉书注云以翡翠為毛羽○今案舆服志簪下无续汉书注云五字」通天簪「江表传云魏文帝遣使於吴求通天犀簪○今案御览六百八十八引江表传脱天字餘同陈俞本照删」垂珠簪「又续汉书志云皇太后入庙簪下有白珠垂黄金○今案原钞脱白珠五字据续汉舆服志下补」夏禹堕簪不顾「盐铁论曰夏禹治洪水身被其劳泽行路宿过门不入当此之时云云○今案俗本盐铁论相刺第二十治作蹙被作亲又作簪堕不掇本钞勤劳篇引亦作亲亦作簪堕陈俞本仍作治餘照俗本改」<br/><br/>　　周主求之三日不得「韩子云周主亡簪令吏求之三日不能得周主命人求而得之家人之屋间周主曰知吏之不事事也求之三日不能得吾命求之不移日而得之於是吏皆悚惧○今案韩非内储说上篇簪上有玉字悚作耸陈俞本两命皆作令三上之字作簪能得作得之餘同」<br/><br/>　　赵相夸楚「史记云赵相平原君使夸楚為玳瑁簪也○今案史记春申君列传使下有人於春申君欲六字夸作奈陈俞本夸误诱餘与本钞同」楚相骇齐「淮南子云楚将子法好伎道之士有善為偷者往见子发子发礼之无几何齐伐楚子发将师当之兵三齐师愈愈强市偷进曰有薄估遣之行偷则夜出取其幘明夕取帎明夕取簪悉归之齐大骇□还师也○今案见淮南道应训明本字句颇异夜出其幘五字更误作夜解齐将军之幬帐失之愈远陈俞本师作军市偷十二字作於是善偷者五字餘同」<br/><br/>　　班固遗仲叔「又事见玳瑁簪注○今案见上黑犀簪注玳瑁二字误」张华遗慕容「燕书云高祖慕容廆童儿往见安北将军张华甚异之脱所著幘簪以遗慕容廆○今案御览四百七十八引燕书儿作冠餘同俞本往作时删末三字餘亦同陈本改引今晋书非原钞矣」<br/><br/>　　○貂七<br/><br/>　　貂璫表弁「应璩诗侍中主喉舌万机无不乱尚书揔庶事官人重法宪彤管珥纳言貂璫表武弁○今案百三家集应璩杂诗揔作统重作乘餘同陈俞本侍中二句尚书误当？官人重误县鞀垂彤管珥纳误脱珥见纳俞则尚书误由宇」<br/><br/>　　貂羽附蝉「汉书云燕刺王旦招来郡国姦人郎中从者著羽黄金附蝉晋灼曰以羽羽饰冠也○今案见汉书六十三武五字传原钞脱姦字者字以翠字饰冠字据订陈俞本照改增引而删晋约注」<br/><br/>　　载金貂之饰「汉书谷永上书昔龙纳言而帝命惟允四辅既备成王靡有过事诚敕正左右齐粟之臣云云执常伯之职○王石华校攘改慄今案汉书卷八十五谷永传龙下有筦字漂下作栗陈俞本上书作对策餘照改」<br/><br/>　　假貂璫之饰「谢汉书云朱陆疾宦者乃上疏曰建武已后乃寖用宦者自延平以来浸益贵盛云云处常伯之任○案姚辑汪辑本谢承后汉书无朱陆传疑即朱穆传亦载其核宦官池事惜脱收此条陈俞本改引范后汉朱陆八字作朱穆上疏寖作悉餘亦同」<br/><br/>　　貂蝉充盈「汉书刘向上封事曰今王氏一姓乘珠轮华轂者二十三人皆青綬貂充盈幄内○今案汉书三十六刘向传皆青綬作青紫二字餘同陈俞本照改」金貂连映「庾阐汤都赋云玉阶拂除庭邑芳芝云云鸣佩鏘鏘○今案严辑庾阐扬都赋脱此条陈俞本杨误三脱上二句餘同」貂璫煌煌「三辅决录云社陵韦氏字伯考鬻书力养亲既登常伯云云伯考召福也○王石华校夬改决稷改陵今案陈俞本删氏字删末句作承事尤谨二酉堂辑本决录亦然疑末句上仍有脱文」<br/><br/>　　金貂烱烱「潘岳秋兴赋云珥金貂之烱烱○今案宋本文选百三家岳集秋兴赋皆作烱烱原钞误频频据订陈俞本亦照改」<br/><br/>　　○巾八<br/><br/>　　承露「方言云覆结谓之幘巾或谓之承露或谓之覆髮○今案聚珍本方言卷四髮作髟？采陈俞本覆上有两字露髮下皆添巾字」遇雨「郭林宗别传云林宗尝行陈梁间遇雨其巾折一角沾而折也○今案类聚六十七引林宗别传雨下有故字巾下无折字沾作霞餘同亦见御览八十四巾类陈本照类聚但沾误玷」穿顶「束皙近游赋著之布衫载穿顶之疏巾○王石华校补束字今案严辑束广微近游赋脱收此条陈俞本亦脱上句俞又载改戴考二字本通」折角「同上遇雨注○今案原钞雨误语已改正」巾「东观汉记云耿纯字伯山率宗旅宾客二千餘人皆衣縑襜褕絳巾奉迎上於费上目之大悦○今案聚珍本东观记卷十耿纯传迎下有诸字於费作所在无目之二字餘同姚辑本上作世祖以下脱御览八百十九引脱餘字褕字目之字縑误繒絳误絺脱奉字餘同陈俞本褕下添絳衣二字上作世祖删於费七字改引二句作补」<br/><br/>　　白巾「汉书云朱博迁瑯琊太守教罢诸病吏白巾走出府门郡中大惊○今案汉书八十三朱博传作瑯邪教上有召见诸曹吏可用者八字教下有之皆二字陈俞本增引各有详略」<br/><br/>　　幅巾而居「荀绰兖州记云阮恒出绍伯父亡次兄当袭爵父爱柯言欲传之遂承封时幼小不敢逊及长悔恨遂幅巾而居东观汉记云昔更始以鲍永行大将军更始没永冯钦共罢兵幅巾以居降於上傅子云汉末王公多委王服以幅巾為雅○今案魏志十六杜畿附阮坦传注引荀绰兖州记恒作坦欲作名逊作让宋人传钞改逊避濮安懿王讳也又聚珍本东观记十四鲍永传降于作后归原钞永误承钦下衍道字照订又白帖十二引传子同严辑傅子文亦据书钞引陈本脱东观一则其傅子末句雅作饰餘同俞本脱兖州记傅子二则其东观末句作后归世祖餘亦同」<br/><br/>　　饰巾待终「华嶠后汉书云何进袁愧欲特表陈实以不次之位谢曰久绝人事饰巾待终而已○今案姚辑汪辑本华后汉书脱亦见范书九十二陈实传同陈俞本改范后略增引」<br/><br/>　　郑玄幅巾「郑玄别传云大将军何进礼待甚优玄不受朝服而以幅巾见进一宿而逃去○今案御览五百九十引郑玄别传同亦见御览五百九引皇甫謐高士传陈俞本而以作惟服无见进二字无逃字餘同」<br/><br/>　　孔融秃巾「范曄后汉书曰曹操既积嫌忌孔融令丞相军谋祭酒路粹状奏融為九列不遵朝仪秃巾微行唐突宫掖○今案范后汉一百孔融传仪作议陈俞本无积字状上有枉字為上有位字陈本已照改议字然仪字较合」<br/><br/>　　蔡琰清辨曹操之「列女传云陈留董祀妻同郡蔡邕之女名琰字文姬重嫁祀祀犯法当死文姬诸曹操请之辞旨甚哀操感其言追原祀罪时旦寒赐之头巾○今案见范后汉百十四董祀妻列传陈俞本增引数百字」<br/><br/>　　徐原慷慨吕岱赐之「吴志云大司马吕岱亲迎吴郡徐原慷有才志岱知其可成之巾□与共言论○今案吴志十五吕岱传迎作近原钞脱慷字其字成误受■〈糹冓〉误据订陈俞本照改近餘同」<br/><br/>　　○帽九<br/><br/>　　引四角「束皙迎游赋云帽引四角之缝裙有素条之杀○今案百三家束广微集近游赋同陈俞本素作三餘亦同」裁两段「魏文帝与刘曄书曰刘生帽裁两段製微不有似里人之服今帽所常著○今案百三家魏文集人作父常作当陈俞本脱製微二字脱今帽句」戴翠帽「张衡西京赋云天子乃驾雕軫六骏駮戴翠帽倚金较○今案文作軫而本钞軫多写作軫万刻宋本文选作冒明刻大字无注本仍作帽餘同又本钞蒐狩篇引作冑即冒所由讹耳」<br/><br/>　　脱翠帽「吴志云陆破曹休於石亭还至夷陵朝燕赐终日上脱翠帽以赐逊○今案吴志孙权传之七年有陆逊破曹八字无还至以下又陆逊传亦有破曹休事而文不同注亦无此陈俞本无至夷陵下八字餘同得此旧钞似可补吴志之闕」<br/><br/>　　幼安著皂「魏志云筦寍字幼安在家尝著皂帽布衣○今案魏志十一管寍传布衣作布襦袴布裙类聚六十七引魏志祇管寍在家恒著皂帽八字又本钞百二十九裙篇引襦篇引皆与魏志同」<br/><br/>　　盛公帽「荆州记曰桓司空游於灵溪刘盛公著练帽以杖荷屐诣桓司空与语毕负荷而去○王石华校公改司诸改诣今案御览六百九十八引庾仲雍荆州记练帽二字作皂蓝布裙又无与语七字而本钞裙篇引无练字又屐篇引练作白陈俞本无著字诣桓七字作与桓语语毕餘亦同」<br/><br/>　　车师脱帽乞絳「东观汉记云耿秉与竇固出白山击车师后王安得震怖从数百走出门脱帽抱马足乞降○今案聚珍本姚辑本东观记皆脱收此条亦见后汉四十九耿秉传无乞字餘略同陈俞本改引范书增数百字」<br/><br/>　　单于脱帽稽顙「魏志裴潜為代郡太守抚之以静单于以下脱帽而稽顙○今案见魏志二十三裴潜传原钞标目帽下衍乞字沿上条致误注又抚误接已据订陈俞本增引百餘字」<br/><br/>　　北堂书钞卷第一百二十七</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9733.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9735.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

