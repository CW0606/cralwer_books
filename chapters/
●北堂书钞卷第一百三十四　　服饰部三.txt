<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百三十四　　服饰部三_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百三十四　　服饰部三全文,虞世南作品" />
<meta name="description" content="北堂书钞原文阅读,●北堂书钞卷第一百三十四　　服饰部三全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9740.html";
var nextpage="novel-read-999-9742.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百三十四　　服饰部三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9740.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百三十四　　服饰部三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:54:04<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註盖二十三　　　　　　　扇二十四麈尾二十五　　　　　　枕二十六被二十七　　　　　　　褥二十八毡二十九　　　　　氍■〈叟毛〉三十毾■〈登毛〉三十一<br/><br/>　　○盖二十三<br/><br/>　　天為盖「文子曰大丈夫恬然无思淡然无虑以天為盖以地為车○王石华校以小注无天為盖三字原钞例多如此不重写标目耳石华竟将上一以字删去颇不检今案华馆影宋本守山阁本文子道原篇淡作？？？陈本同俞本作澹餘亦同」<br/><br/>　　日為盖「楚辞云建日月以為盖兮载玉女於后车○今案见朱子楚辞集注贾谊惜誓篇」建月盖「又云建日月以為盖兮载玉女於后车○今案详上」结云盖「司马相如大人赋云屯余车其万乘兮结云盖而树华旗○今案百三家本相如集结作粹陈俞本其作而结亦改綷」张凤盖「班固西都赋云后宫乘輚輅登龙舟张凤盖建华旗○今案文选西都赋同陈本西作尔」张翠盖「又南都赋云建华旗张翠盖宋玉高唐赋云蜺為旌翠為盖风起雨止千里而逝○今案俞本祇引南都赋二句陈本则尔引考文选南都无此文惟上林赋有建华旗三字耳高唐赋文选及明张燮辑七十二家宋玉集同」<br/><br/>　　荫华盖「潘岳籍田赋云尔乃御玉輦荫华盖说苑云田子方渡西河遇翟黄乘轩车载华盖○今案文选籍田赋尔乃作天子乃陈俞本已照改说苑臣术遇作造餘同又御七百零二引说苑无渡西河句黄作璜载作戴又陈本作造翟璜与本钞勒篇引同」<br/><br/>　　飞素盖「刘公干诗云輦车飞素盖从者盈路旁○今案文选刘楨公讌诗同陈俞本作輦居餘同又注云居李善作车」九重华盖「续汉书云灵帝时讲武平乐观建十重五采华盖高十丈建九重华盖高九丈○今案御览九百二十引续汉书同汪辑本亦同陈俞本采作彩姚辑本脱」芝盖三重「阮籍清思赋云折丹朱以蔽阳竦芝盖之三重○今案百三家本阮集朱作木俞本亦改木陈本与本钞同」华盖十里「续汉书云灵帝时讲武平乐观建十重五采华盖高十丈复建九重华盖高九丈○今案详本篇上九重一条注下」芝盖九葩「张衡西京赋云驪驾四鹿云云○今案文选西京赋同」华盖重阴「傅玄朝会赋云○严氏校以云下羽盖数字从下条窜入删之今案百三家傅玄集朝会赋脱严辑傅玄□赋据书钞引又云御览三百五十二引华上有流苏粲粲句」芝盖高舒「孔煒七引云刘累鸞乘封杖车华箱监芝盖高舒○严氏校云案孔煒一条即下条东京错入删之今案标目下原衍孔煒羽盖威蕤十三字故严云云然七引之文亦脱误实甚陈俞本删刘累以下十字改华车轻驾四字亦未知所本」<br/><br/>　　羽盖葳蕤「张衡东都赋云羽盖葳蕤葩瑵曲茎又傅玄朝会赋云乘羽盖之葳蕤○今案文选东京赋同百三家傅集朝会赋亦脱此句严辑傅赋祇据书钞一引」素盖翩翩「刘公干诗云揽衣出巷去素盖何翩翩○今案陈俞本同」孔雀「宋元嘉起居注云罗单国奉孔雀盖一具○今案御览七百二十引元嘉起居注同俞本亦同陈本訶作呵」<br/><br/>　　芙蓉「刘向九叹云芙蓉盖而菱华车○王石华校原钞小注脱芙字而字车误盖遂改作芙蓉交华盖今案為陈本所误而俞已先為陈误矣考百三家刘子政集九叹据订但菱又作蔆」高盖「崔琦四□墟颂曰駟马高盖其忧甚大○今案梅氏辑东汉文纪同严辑四皓颂亦据文纪引自注云梅氏谓引书钞今检不见严氏失考矣陈俞本改引于公駟马高盖车事非是」<br/><br/>　　曲盖「东观记云段熲起於徒中為并州刺史有功后徵还熲乘轻车介士皷吹曲朱旗马骑五万匹殷天而蔽日○王石华校照陈本未十字改作骑马蔽日非也今案陈本实沿类聚卷五十致误本钞脱五万匹殷天五字据聚珍本二十一段熲传订补姚辑本亦脱五万匹三字俞本并作凉亦引至朱旗二字止」<br/><br/>　　荷盖「楚辞云乘水车兮荷盖驾两龙兮驂螭○今案见九歌」萍盖「陈思王九咏云结萍盖兮翠旗○今案百三家曹集九咏旗作旌陈俞本亦然又本钞衡篇引萍误翠脱旗字」覆以御盖「东观记云上幸祭营时遵有疾召赐重茵覆以御盖○今案聚珍本观汉记卷九祭遵传同姚辑本脱御览七百二十引遵下脱营字陈俞本改引后汉书」授以御盖「吴志孙权授周泰御盖○今案吴志卷十周泰传权命泰解衣问创痕明日遣使者授以御盖事陈俞本有增引」倾盖而语「孔聚子曰夫子适郯遇程子於途倾盖而终日而别○今案裘本孔丛子杂训篇作吾昔从夫子於郯餘同陈俞本改引家语」加覆「班固幽通赋注云管仲射小白中其鉤带小白阳僵鲍叔割指血涂之倾盖加覆○今案此与百四十三饮食总亦引幽通赋旧注文在李善文选注之前不可多见陈俞本同」戴青繖「异苑云乌阳县吏孙乞义熙中賚文书达石亭天雨见一女子戴青繖姿容遂试要之女懌而前至夕电光照室乃是大貍乞抽刀斫杀昕日视之繖是荷叶也○严氏校云案异苑见御览七百二今案学津本异苑卷八阳县吏三字作伤人賚文作齎父无遂试二句无昕日一句又御览引作乌伤小吏作遂要之作女至多电光残缺颇多不及原矣陈俞本照御览改」<br/><br/>　　罩白繖「列仙传云成武丁使从洛阳还宿长沙野树下夜闻树上有人语声武丁头乃见二白鹊知其神异至明晨到市门见二人罩白繖武丁云白繖相从行也○严氏校云桂阳列仙传见御览二十九今案陈俞本丁误子脱使字武丁作成子鹊作鹤脱武丁云白繖相从行也○严氏校云桂阳列仙传见御览二十九今案陈俞本丁误子脱使字武丁作成子鹊作鹤脱武丁云以下餘同又御览二十九无此祇引成武丁酒救临武火事严氏误矣」<br/><br/>　　乌衘繖「俗说云徐干木年少时尝梦乌衘繖树其廷中如此者三过衘来作恶声而去徐后果得□繖遂以恶终○今案御览七百零二引俗说尝梦乌三字作夜梦见鸟从天上飞者作凡得下无三字陈俞本照御览改而删果得繖三字玉函山房辑俗说卷一亦据御览引但脱衘来二字」<br/><br/>　　○扇二十四<br/><br/>　　受则箑莆「陆机羽扇赋云昔武王玄览造扇於前而五明安眾世繁於后各有托於方圆盖受则於箑莆○今案类聚六十九引莆作甫餘同又百三家陆集羽扇赋王误玉世作庶箑莆误？？建甫严辑全晋文陆赋世改庶餘同陈本亦同又案此篇陈本脱去三十餘条」<br/><br/>　　拟象灵羲「郭清竹扇铭曰器由造制用必以宜擢质翠林拟象灵羲清飃来集炎景回施动静非我任运推移○今案此下再引擢质四字作擢秀陈本亦改秀」拟日定规「孙康团扇铭曰有圆者扇诞此秀仪晞露濯色拟日定规朗姿玉畅惠气兰披○今案平津本续古文苑载孙康团扇铭与本钞同陈本濯色作散霾气兰作时风严辑全宋文据书引入孙康集与此正同又辑入崔駰扇铭与陈本同何岐异至此」<br/><br/>　　象月定形「传元团扇赋云何皎月之织素口皓日而软贞晞箑莆之芳烈随燮体而殊名朗劲节以立质象日月之定形○今案百三家本傅元集皓上作拟字无朗字节下有刚字陈本亦然严辑傅赋据书钞引月日均作口餘与本钞同」<br/><br/>　　规上矩下「张衡扇赋云寤兹竹以成扇乃画象而造仪惟规上而矩下播采烂以施○今案百三家本张集寤作採播作和陈本照改餘同」或规或矩「傅毅扇赋云纤竹廓素或规或矩○今案陈本扇上有羽字纤作织餘同傅节子辑本亦作织」仰明月以取象「徐干圆扇赋云惟合欢之奇扇非伊洛之织素明月以取象规圆体之仪度○今案原钞脱圆字据本篇下条引补考御览七百零二引非作肇陈本照改惟严辑徐赋据旧钞引同」<br/><br/>　　规圆体之仪度「同上」屈申施张时至时否「崔駰扇铭云■〈睪羽〉■〈睪羽〉此扇辅相君子屈申弛张时至时否动则颸风以御炎暑○今案陈本颸作清餘同百三家崔集脱严辑崔集据书钞引亦改清」孔顏齐矩「傅咸扇赋云武都太守房仲发遗扇无以报之為铭以识云扇之為德盖有云取於执政用為君清暑凉风既兴是焉屏处行藏唯时孔顏齐据○今案陈本作扇铭序标目矩作轨识下作云云不录全铭百三家传集亦脱上六句亦作轨严辑全晋文手定本据书钞引扇之改之扇暑改景又涂去以云為句政為句清為句自注云此铭多误字无从校出其实书钞四字為句而严氏破之耳」<br/><br/>　　春夏用事秋冬潜处「蔡邕圆扇赋云裁帛製扇陈象应矩轻彻妙好其輶如羽动角扬微清风逐暑春夏用事秋冬潜处○今案兰雪堂中郎集脱百三家本蔡集同本篇下引彻作徵严辑本蔡集仍据书钞此条作彻陈本圆改团餘同」<br/><br/>　　冬则龙潜夏则凤举「傅毅扇铭云翩翩素圆清风载杨君子玉体赖以寍康冬则龙潜夏则凤举知进能退随时出处○今案平津本续古文苑十四载此铭从此钞百三十四引同本篇下引圆作团陈本亦改团并杨作阳　傅集据书钞仍作圆」<br/><br/>　　始於荒蛮「潘岳扇赋云至若羽扇靡雕靡刻方圆不应於规矩裁制不由於绳墨始显用于荒蛮终表奇于上国○今案原钞脱扇靡雕三字脱两不字据本篇下引订严辑潘岳集同陈本删方圆以上圆下脱不字制上脱裁字百三家本岳集脱至若二字亦脱两不字」<br/><br/>　　出自南鄙「稽含羽扇赋云吴楚之士多执鹤翼以為扇虽曰出自南鄙而可以遏阳隔暑○今案陈本及严辑稽赋据书钞引皆同」表奇上国「同上始於荒蛮注云」<br/><br/>　　御於上国「又嵇含赋云昔秦之兼赵写其冕服以侍臣工大晋附吴亦迁其羽扇御於上国○王石华校据陈本侍改付非也今案陈本又写作取严辑嵇赋作以口侍臣餘同」<br/><br/>　　辅相君子「己见时至时否注」赖以寍康「已见冬则龙潜注」以御炎暑「已见屈申施张时至时否注」朗姿玉畅「见上拟日定规○王石华校以原钞姿玉误然御亦照上改」纤竹廓素「傅毅羽扇赋注背和暖於青春践朱夏之赫戏摇轻箑以致凉爰自导以暨卑纤竹廓素或规或矩○今案本篇上引无羽字此条纤误织己照上订改严辑傅毅赋据书钞引亦无羽字自注云织一作纤言」<br/><br/>　　託形竹素「潘尼扇赋云夫器用有轻麄用有疏密安眾以方為体五明以圆為质或託形於竹素或取固於胶漆○今案原钞眾误象据本篇下引改百三家集此赋轻误经陈本亦误经严辑潘尼集与本钞同」<br/><br/>　　擢秀翠林「已见上拟象灵羲注」裁帛制扇「见上春秋用事注」裁双翼「张扇赋云弋翔冥之鵾鷄连王子之白鹤裁双翼以為扇发清风於劲翮○今案类聚六十九引及百三家本张集皆隻作轻陈本亦改轻餘同」执鹤翼「见出自南鄙注」<br/><br/>　　差洪细秩脩短「陆机羽扇赋云差洪细秩脩短稠不逼希不简发若萧史之鸣金趡若大容之罗玉琯○今案百三家本陆赋脱发若二句本篇下引作差鸣籟若上有趡字此脱照补严辑陆集据书钞引脩作长餘同」<br/><br/>　　方不应矩圆不中规「曹植九华扇赋云尔乃浸以芝若拂以江蘺摇以五香濯以池因形２玫好不常厥仪方不应矩圆不中规○今案白帖十四引有标目二句应作中类聚六十九引及百三家本曹集祇有因形四句餘脱严辑全魏文曹赋同陈俞本皆脱又本篇下引因形句好作存」<br/><br/>　　靡雕靡刻「潘岳扇赋云至若羽扇靡雕靡刻方圆不应於规矩裁制不由於绳墨○今案详上始於荒蛮注下」不方不圆「曹植九华扇赋云先君常侍汉桓帝赐尚方竹扇不方不圆○今案原钞竹误行据本扇下引改考白帖十四引赋下有序字先上有昔吾二字侍下有奉字帝下有时字作其扇不圆不方陈本无君字汉上有得幸二字仍作不方不圆与类聚六十九同但类聚仍有君字耳百三家本曹集及严辑曹赋皆与原钞同」<br/><br/>　　於乌為凌虚之翰於人為挥风之羽「江逌羽扇赋云在於乌為凌虚之翰於人為风之羽高下多少随手所举○今案严辑江逌集此赋据书钞引乌改鸟於人改在人陈俞本脱」<br/><br/>　　发若萧史之差鸣籟趡若大容之罗玉琯「陆机羽扇赋云差洪细秩脩短稠不逼希不简云云○严氏校云原钞容误客考思玄赋云大容吟曰念哉又琴赋云钦泰容之高吟又洪氏校以原钞籟下衍去字删去今案本篇上引陆机羽扇赋差鸣籟作鸣金籟餘同」<br/><br/>　　效虬龙之蜿蜒法云霓之氤氳「曹植九华扇赋云效虬龙之蜿蜒法云霓之氤氳微妙以厯时绚九层之华文○今案　六十九引氤氳作烟熅与百三家本曹赋均无攄微二句严辑曹赋云霓作虹蜺绚作结餘同」<br/><br/>　　形五离而九折「又云形五离而九折蔑氂解而缕分○今案类聚六十九引同百三家曹集九华赋折误华严辑曹赋仍作折」每箕张而云布「陆机羽扇赋云性劲健以利口每箕张而云布○今案严辑全晋文陆赋据书钞引同」因形致存「已见方不应矩不中规注」变体殊名「见上象月定形注」<br/><br/>　　极名工之机变「傅元赋又云极名工之机变总五方之奇妙○今案百三家本傅玄集扇赋脱严辑傅玄集祇据书钞一引」随俯仰而成形「张衡扇赋云憺舟口以柔弱俯仰以成形○今案百三家本张衡集扇赋脱此二句严辑张集据书钞引柔作寻餘同」安眾以方為体五明以圆為质「已见託形竹素注○洪氏校以原钞安下衍重字删去」摇轻羽之苒弱「傅咸赋云怨微飈之弗兴恨乔木之无阴摇轻羽之苒弱手裁动而尽心○洪氏校咸上删玄字王石华校槁朱改乔木今案类聚卷六十九引尽作？？尽餘与百三家傅咸赋皆飈作飘弗作不羽作扇裁作纔又严辑本咸赋亦作纔餘同」<br/><br/>　　激微风而增凉「傅玄团扇赋云出兹扇于怀袖激微风而增凉○今案百三家本玄集脱此二句严辑傅集祇据书钞一引」引凝凉「陆机羽扇赋云引凝凉而响臻拂隆署而口到○今案严辑陆集据书钞引同」发清风「已见裁双翼注」放同类云「袁高扇赋云飘拟融放同类逸云轻风喟喟罗袂纷纷○今案严辑本袁集高作崧融下空二口餘同云据书钞一引又案标目亦无逸字疑逸字应在融下合而為句但舛误惜无可引耳」<br/><br/>　　动若规电「孙绰绢扇铭云圆竹范素製為斯扇静若望月动若规电清风拂襟素暉流籍○今案严辑孙绰文绢扇铭据书钞引同」动角扬徵「蔡邕赋云裁帛製扇陈象应矩轻微妙好其輶如羽动角扬徵清风逐暑○今案本篇上引作圆扇赋微误彻已据此订改又百三家本邕集作团扇赋微仍误彻餘同兰雪堂本脱」<br/><br/>　　清风载扬「傅毅扇铭云翩翩素团清风载扬○今案本篇上引团作圆又傅节子辑本据续古文苑十四引亦作圆」流清气之悄悄「陆机羽扇赋云駈嚣尘之鬱述流清气之悄悄符■〈王追〉空以烦轮道洞房而窈窕○王石华校将■〈王追〉轮两字旁勒而无可引证今案严辑陆机羽扇赋亦仍之」<br/><br/>　　拂鸣弦之令令「又云发芳尘之郁烈拂鸣弦之令令敛挥汗之瘁体酒毒者之幽情○今案严辑全晋文陆机羽扇赋同」近兴风于卷握岂远啸于金唐「傅咸扇赋云上比烈于南箕下等美于箑莆云云○今案类聚六十九及百三家本傅咸集祇有上比二句烈作列莆作甫严辑傅集上比二句据类聚近兴二句据书钞但唐作塘」<br/><br/>　　反寒暑于掌末廻八风于翮杪「陆机羽扇赋云反寒暑于一掌之未廻八风于六翮之杪○今案　六十九引陆赋下一于字作乎亦见百三家本陆集」<br/><br/>　　似鷰鸿之翕习象白鹤之群翔「傅咸羽扇赋云似鷰鸿之翕习象白鹤之群翔朱衣為之飘飘口纹拂于丹染○今案百三家傅咸集脱此四句严辑据书钞引同」<br/><br/>　　止若垂棘曜匣游若羲和朝征「司马无忌圆竹扇赋云止若垂棘曜匣游若羲和朝征静无為而虚寂动感通而风生○今案陈俞本脱」桓彻书雪讚「世说云羊孚作雪赞曰遇象能解即洁成辉桓彻遂书之于扇○今案世说政事篇彻作胤原钞遇象误玉蒙一以音一以形致误据惜阴轩本订正」彪之颂子乔「王彪之集云扇上书颂王子乔藺相如○今案陈俞本无」画嵇阮「俗说云顾虎头為人画扇作嵇阮都不点眼睛便送还扇主曰点睛便能语也○今案御览七百零二引俗说无便送还三字又七百五十引有送还二字便下有欲字」书二疏「王彪之五言诗序云余自政事累詔不听因扇下有书二疏事作诗一首以述其美○今案陈俞本脱」团扇「见前拟日定规」圆扇「徐干圆扇云已见仰日月以取象注」羽扇「已见前受则箑莆注○今案上引陆机羽扇赋」绢扇「同动若规电注○今案本篇上是引孙缚绢扇铭陈本改引谢灵运晋书必从初学记廿五白帖十四引来抑知晋书是孝武节奢饰禁绢扇事与原钞迥异」五明「同上前注」<br/><br/>　　九华「曹植扇赋云先君侍汉桓帝赐尚方竹扇不方不圆其中结成文名曰九华故為此赋○今案类聚六十九引白帖十四引故為四字作辞曰百三家本曹集亦然本篇上引竹误行已据此订改餘详上条」<br/><br/>　　比翼「陆机芙蓉诗云夏摇比翼扇○今案陈俞本同」同心「东宫旧事云太子妃同心竹扇三十单竹扇二十○今案说郛本东宫旧事及陈俞本初学记二十五引皆同」<br/><br/>　　合欢「具见仰明月以取象注」金薄「业中记云石虎作云母五明金薄莫难之扇此一扇之名也扇画列仙奇鸟兽其五明方中辟方三寸或五寸云母帖其中细缕缝其虽掩画象而采色明彻看之如谓可取故名為莫难者也○今案初学记二十五引名也下有薄打纯金明如蝉翼二面采漆十二字无扇字鸟下有异字云上有随扇大小四字掩下作字无象字餘同白帖十四引缝作缘亦作掩画续百川本无一扇句聚珍本掩作罨陈本脱辟字然皆无象字或因下条象字昆入无疑也」<br/><br/>　　象牙「搜神记云鲁少年执象牙扇出应门○今案学津本搜神记卷一及陈俞本年皆作千本钞卷百三十三杖篇两引皆作少年与此正合」拥身「续汉书梁冀為拥身之扇○今案姚辑汪辑本续汉书及御览七百二十引梁冀传舆服之制作拥身之扇同陈俞本皆改引范后汉」安眾「同上受则箑莆注」竹圆扇「见上止若垂棘云注」单竹扇「同上同心注」尚方竹扇「同上九华注」举扇鄣面「王晋书云武帝举扇鄣面语杨后曰卞蕃之女好后曰卞蕃二世皇后不宜枉以卑位乃止○今案陈俞本改引世说王敦转扇障面事非是」披扇大笑「世说曰温嶠娶妇大喜既婚交礼女以手披纱扇无掌大笑曰我嫌是老奴果如所疑也○今案世说假譎篇大上有姑字我下作固疑是老奴所疑作所卜陈俞本妇作姑女删大喜二字餘同」<br/><br/>　　顾荣以白羽麾「晋中兴书云顾荣与甘卓等攻陈敏於是荣等并登岸上以白羽扇麾之敏眾皆溃散○今案陈俞本皆据今晋书六十八顾荣传改仍作為中兴书谬甚」<br/><br/>　　武侯持白羽麾军「语林曰诸葛武侯与宣王在渭滨将战武侯乘素车葛巾持白羽扇指麾三军眾军皆随其进止○王石华校马中改车巾洪氏校以渭上衍位字删之今案初学记二十五白帖十四引裴啟语林皆有武侯持白羽二句餘详本钞百十八攻战篇引陈本略增俞本脱」<br/><br/>　　○麈尾二十五<br/><br/>　　移珍西岳賁藻南愤「张说犀柄瑇瑁麈尾铭曰移珍西岳賁藻南愤姚古流制鑠道飞文凝华淡景摇綵争云夷心似镜色象斯分○王石华校危改色今案类聚六十九引宋张说铭无犀枘二字賁作费无姚古二句餘同陈俞本亦无犀柄句俞则淡作掞餘亦同」<br/><br/>　　伟质软蔚岑条疏理「许询异麈尾铭曰卑尊有宗贵贱无始器以通显废兴非已伟质软蔚岑条疏理体随手运散飈清起通彼玄咏申我君子○洪氏校绚作询諫改咏今案陈本脱卑尊二句彼误被考本篇下引及平津本续古文苑十四载许询铭均作彼严辑本许询麈尾铭亦同」<br/><br/>　　凝华淡景「见上张说铭注○今案见本篇上引」云散雪霏「许询白麈尾铭曰蔚蔚秀气伟哉奇姿荏蒻软润云散雪霏君子运之探玄理微因通无远废兴可师○今案御览七百零三引许询铭气作格哉仍作伟陈本照改蒻又作弱均误也考平津本续古文苑十四载此铭哉作我餘与本钞同严辑本据书钞引亦改我餘亦同」<br/><br/>　　御于君子「王导铭曰道无常贵所适唯理谁谓卑质御于君子○今案类聚六十九引王导此铭谁谓句作勿谓质卑餘同陈本照类聚改」君子运之「同上云散雪霏许询铭注」因通无远「同上」所适唯理「同上王导铭云」探玄理微「同上许询铭云」鑠道飞文「见上张说铭云」鉴彼逸傲「李尤麈尾铭曰撝成德柄言為训辞鉴彼逸傲念兹在兹○今案百三家本李尤集在误末餘同严辑本据书钞引同」通彼玄咏「见前许询铭注○今案详本篇上黑麈尾铭」<br/><br/>　　撝成德柄言為训辞「同上鉴彼逸傲注」体随手运散飈清起「同前许询铭注○今案详本篇上」诸侯掩麈尾而笑「陆机羽扇赋云楚襄王会於章台之上诸侯在焉宋玉唐勒侍皆操白鹤之羽以為扇诸侯掩麈尾而笑○今案类聚六十九引诸上有山西河右五字宋上有大夫二字餘同百三家本陆集赋下有序字」<br/><br/>　　长史转麈尾而叹「郭子云长史病篤寝灯下转麈尾视之而叹曰此人曾不满四十及亡刘尹临殯以犀麈尾置之柩中○今案御览三百九十三又七百零三两引此条陈俞本长上有王字此上有如字犀下有柄字餘同」<br/><br/>　　石勒拜麈尾「晋阳秋云王俊遗石勒麈尾勒為不敢执置之壁朝拜之如见王公焉○今案御览七百零三引晋阳秋无敢字壁上有于字陈俞本照改并云下添石勒偽事王俊六字」<br/><br/>　　安国掷麈尾「郭子云孙安国往殷中军许共语注及客主无闲左右进食令而复暖者数次彼我奋掷麈尾落毛满饭中○今案御览七百三十引郭子无住及六字次作四落毛作悉堕落中下有宾主遂至暮忘餐也句陈俞本照改」<br/><br/>　　麈尾礭牀「又云何次道往诣王丞相以麈尾礭牀呼何共坐云此是君坐也○今案御览七百三十引郭子往作尝君下有子字陈俞本照改」麈尾打牛「世说云王丞相夫人酷妬公客有妾在别宅中生数子正会日出前戏夫人问谁家儿可念许左右实答夫人怒驾往宅人驰报公公在车中事急以麈尾柄车中助打牛○今案陈俞本改引今晋书王导传」<br/><br/>　　○枕二十六<br/><br/>　　貽我良材「崔援栢枕铭云元首云尊為乾之精聆我良材玄冬再荣是用為枕爰勒直铭○今案陈本同严辑崔援集据书钞引云尊作之尊貽作詒餘同」制器象物「蔡邕警枕铭应龙蠕蛰潜德保灵制器象物示有其形哲人降鉴居安虑倾○今案陈本同类聚七十引虑误闻白帖十四祇引未二句又虑误问严辑据书钞引同兰雪堂本脱」聊以偃仰「张望枕铭云制為素枕聊以偃仰尔乃六安其形展转唯拟抚引应适永御君子○今案陈本无尔乃二句计本钞共三引此下素枕一条注作枕赋观尔乃二字為赋无疑陈本以其不类铭也删之不检之甚」<br/><br/>　　恭壹其德「崔駰六安枕铭云枕有规矩恭壹其德承元寍躬终始不忒六安在？匪邪匪仄○今案陈本元误先删末二句固非严辑本崔駰集枕铭据书钞引承改永尤非元首也承其元以寍其躬也本文自明若改永恐费解矣况本篇下再引亦同」<br/><br/>　　御心以道闲邪以诚「苏彦柏枕铭寝贵无想气和体平御心以道闲邪以诚色空著故能忘情○今案类聚七十引是晋苏彦补榴枕铭陈本照改严辑本与书钞同误否未详」<br/><br/>　　抚引应适永御君子「已见聊以偃仰注」寝贵无想气和体平「已见上苏彦铭」长隔灾气永集灵祉「卞敬宗无患枕赞云长隔灾气永集灵祖展转枕之寤寐含喜○今案陈本及严辑本卡集据书钞引同」无动无劳愈积愈韜「殷道阳枕赞云孰若方枕动无劳功不近名愈积愈韜承闲媚性理超縕袍○今案陈本方作芳死误餘亦同」允瓌允丽惟淑惟珍「张紘瓌材枕铭云彧彧其文馥馥其芬出自幽阻升于氊茵允瓌允丽惟淑惟珍○今案类聚七十引张紘枕铭铭作箴餘同陈本照改严辑本张紘集据书钞引亦作箴」<br/><br/>　　应龙蟠蛰潜德保灵「已见制器象物注中」蜿若蟠虬翩似駮鸖「孙惠柟榴枕云体非一变姿难称学蜿若蟠虬翩似駮鸖氤氳云雾旁成山岳○今案陈本駮作交严辑本柟榴枕赋据书钞引虬作蚪自注云书钞作棚榴枕赋陈禹謨改作楠榴枕以御览校之是也」<br/><br/>　　承元寍躬终始不忒「崔駰铭同恭一其悳注」柟榴枕「吴书云张紘在东见柟榴枕爱其文而赋之○今案吴志卷八张紘传注引吴书无在东二字餘同陈俞本照删又而赋之作而為作赋」芳松枕「刘向别录云向有芳松枕赋○今案陈俞本同亦见白帖十四御览七百七十引别录」上龟文「西京杂记云赵飞燕為皇后其女弟上龟文枕○今案学津本杂记卷之一燕作鷰陈俞本引亦作鷰无上字弟下作在昭阳殿有五字」摶芬若「司马相如长门赋云摶芬若以為枕○今案本钞搏误转据宋本文选订改陈本不俞本误摶御览七百零七引长门赋又芬作芳」大秦五色「魏略曰大秦国出五色枕○今案陈俞本同御览八百二十引魏略枕下有布字」滕放六安「异苑曰滕放太元初夏枕文石枕卧忽暴雷震其所枕六安枕四解旁人莫不布慑而放微觉有声○今案学津本异苑卷十无所枕六安四字慑作惧餘同亦见本钞百五十二霹靂篇引陈本删太元初三字所字六安枕四解五字声下添其所枕盖六安枕也句是将中间句移作未句其实本篇下再引有雷靂四解一条则四解字陈本妄删耳」<br/><br/>　　平子玉枕「语林曰王平子徒荆州下王敦伺欲杀之平子手恒持玉枕以此未得○今案御览八百零五引语林徒作从无伺字手字持下有一字以此末三字作不陈本徒作从下作来餘同原钞」<br/><br/>　　太室石枕「列仙传云卭疏能行气鍊形往来于太室山室中有卧床石枕○今案秘书廿一种本古今逸同本列仙传卭疏传中上无室字又作卧石牀枕陈俞本亦然略有增引本钞百六十石篇引又鍊作练作枕牀焉」<br/><br/>　　龙头「东宫旧事太子纳妃有七尺文枕漆龙头支■〈髟上告下〉枕各一并银花环钮副也○今案白帖十四引作东宫故事无七尺四字■〈髟上告下〉误结无各一以下说郛本东宫旧事亦无七尺四字副也作自副陈俞本妃作配亦无七尺四字漆字支字各一并三字花字也作之陈又支作旧」<br/><br/>　　虎头「王子拾遗云魏帝宫中有玉虎头枕○今案明校王子年拾遗记卷七同」神枕「神仙传云太山老父者汉武帝时东巡狩见父錙于道旁头上白气高数尺呼问之对曰昨有一道士教以作神枕有三十二物中二十四物以应二十四气八物以上别八风臣乃行之转少年齿生也○今案白帖十四引神仙传皆气作光龙威本神仙传卷五别作应陈本物作窍餘则字句互有小异」<br/><br/>　　角枕「司马相如美人赋云高茵重设角枕横施毛诗云角枕灿兮锦衾烂兮○今案本钞美误大据宋本文选订改御览七百零七引及陈本皆然毛诗见唐风葛生篇」画枕「魏武上杂物器云御物有漆画韦枕二枚贵人公主有黑漆韦枕三十枚○今案百三家本魏武集及陈本器作疏餘同」素枕「张望枕赋云制為素枕卿以偃仰○今案详本篇上聊以偃仰注」枕内选秘书「幽明录云焦湖庙祝有柏枕三十餘年枕后一小坼孔民汤林行贾经庙祈福祝曰君婚姻未可就枕坼边令林入坼内见朱门琼宫瑶臺胜於世见赵太尉為林婚育子六人四男二女选林秘书郎俄迁黄门郎林在枕中永无思归之怀遂遭违忤之事祝令林出外间遂见向枕谓枕内厯年载而实俄忽之间矣○今案太平环宇记一百廿六引幽明录汤作杨福作求宫作室无瑶臺字四男句及遂遭以下陈俞本外间以下七字俞又脱瑶臺二字」<br/><br/>　　枕内选黄门「同上」王臣枕应「列仙传云王臣夜倦卧枕有顷闻灶下有呼曰文约何以久头下应曰我见枕不得动汝来就我至乃饮缶也○王石华校文久二字俱旁勒其实文气可通也今案秘书本逸史本列仙传皆脱御览七百零七引列异传约作纳久作之餘亦同陈本改引列异传文作承久头下作不来饮字在我字下餘同」<br/><br/>　　从事枕声「洞林云丞相从事史郎王文英枕自作声○今案御览引及说郛本皆作洞林玉函山房辑俗说谓见书钞百三十四引作俗说然辑易洞林亦收此祇言御览七百零七及说郛引英下有家字其矛盾至此陈俞本作语林餘与本钞同是玉函不知何据也」<br/><br/>　　雷震四解「同上滕放六安注云」体非一变「同前蜕若蟠虬孙惠赋云」夕起视枕「尸子曰孝子一夕五起视衣之厚薄枕之高卑其爱亲也已○今案已详本钞百二十九衣篇」鷄鸣歛枕「礼记曰鷄初鸣咸盥漱敛枕簟○今案见内则篇」<br/><br/>　　○被二十七<br/><br/>　　必有寝衣「论语曰必有寝衣长一身有半孔安国註云今之被也○今案见乡党篇」无厚於己「傅元被铭云被虽温无忘人之寒无厚於己无薄於人○今案百三家本傅玄集被铭及陈本同」合欢「古诗云文彩双鸳鸯裁為合欢被○今案文选古诗十九首同」文綺「东官旧事云太子纳妃有七彩杯文綺被一絳文罗绣被四五幅被一○王石华校因陈本删杯字旁勒之恐非今案御览七百零七引旧事絳文作絳被绣被作绣文似与本钞皆有窜误陈俞本删杯文下作絳罗四幅被四绣罗五幅被一近是但杯字则此下明有杯文二字自為一条可证」<br/><br/>　　翡翠「楚辞云翡翠珠被烂齐光些○今案见宋玉招魂篇」鸳鸯「同上合欢注」珠被「亦同翡翠注」绣被「说苑曰庄辛云越王拥楫而歌鄂君举绣被而覆之○今案见善说篇陈俞本有增引」杯文「同文綺注○今案陈本因上条删杯字遂将此条亦之」箕踵「又旧事云桓任别传云任后母酷恶常憎任任卧為作二幅箕踵之被○今案本钞又旧事云四字当沿上数条东宫旧事而误考御览七百零七引无别字无任卧字陈俞本祇作桓任别传亦脱任卧二字餘同」<br/><br/>　　皇甫上乙双「皇甫规与马融书云谨遣掾尚许奉书裁上絮被一双袜一量以通微意也○今案陈俞本掾下有史字餘同严辑皇甫集据书钞引亦同又本钞韈篇引量作緉」<br/><br/>　　述祖送四幅「孔舒元在穷记云遭乱之后隰阳令述祖送四幅被一领○今案陈俞本孔误孙幅下有絳字严辑孔集据书钞引同」小吏入寝「晋中兴书曰光逸字益祖為博昌小吏使他往还入县令被中寝令詰之逸曰冒雨沾湿如不易衣必至冻死何惜一被而杀一人令奇而不问○今案亦见今晋书四十九光逸传益作孟雨作寒如不易作无可代而不问作而释之餘同陈俞本益亦作孟餘与本钞同不过详略各异尚非以今晋书擅易也」<br/><br/>　　功曹不覆「豫章列士传云羊茂為郡功曹病用被不覆躬郡将与大被衣袴皆不受也○今案御览二百六十四引豫章列士传无用字躬作躯大被衣袴作大布被袴餘同见本钞三十八廉洁篇引有用字陈俞本羊误林亦无用字亦作躯字袴作襟」<br/><br/>　　公孙布被「史记曰汲黯云公孙宏位至三公禄甚多為布被此诈也○今案史记平津侯传作俸禄甚厚陈本照改」孙晨无被「京兆旧事云长安县孙晨家贫為功曹十月丮有藁一东暮卧其中旦则收之○今案御览七百七十引京兆旧事亦作晨本钞廉洁篇引晨误农旦则作平旦陈俞本脱县字又陈本有藁下作夜卧藁一束昼收之八字俞有藁三句下註详贫二字」<br/><br/>　　光逸入被「同上」推被恤之「孙略别传云亲戚有穷老者过冬或推被以恤之奇寒不解衣而寝○今案御览七百七十引孙略别传无过冬二字奇作竟衣作带陈俞本冬或三字改略咸二字奇改冬衣亦作带」<br/><br/>　　举被乞之「杜祭酒别传云君曾新作被暖眠不觉晏起弟子不敢惊君起乃叹息暖眠使人忘起因著陌上寒苦之人举被乞之常眠布被中○今案御览七百七十引杜别传作有寒苦人陈俞本弟子以下七字息作曰因下有命字亦作有寒苦人乞改授常上有后字餘同又按乞音器凡与人物亦曰乞前汉未买臣传晋书谢安传均用之陈俞不考误改古本矣」<br/><br/>　　作十二幅「列女传曰江夏孟宗母為作十二幅被其邻父妇问之母曰小儿无异操惧朋类之不顾故大其被以招贫生庶闻君子之言耳○王石华校下领改不顾贪改贫洪氏覆校删父字今案类聚七十引脱父字问上有怪字生下有之卧二字御览七百零七引作列女后传陈本照类聚改又案此父字与甫同老叟之称耳似不必删」<br/><br/>　　為作二幅「同上箕踵注云」大被竟牀「蔡邕协初赋云长枕横施大被竟牀○今案兰雪堂本百三家本蔡集均脱此条惟本钞黛篇扮篇引他条及俞本均作协初严辑本蔡集作协初婚陈本竟误协被」九州之被「边让别传云让子元礼才辨俊逸孔融荐於武帝曰边让為九州之被则不足為单衣襜褕则有餘○今案御览七百七十引边让别传被误牧脱褕字餘同俞本小注让误上陈本不误」<br/><br/>　　绣被百领「汉书曰霍光薨赐金钱繒絮绣被百领县官给其元衾○今案汉书六十八霍光传无县官以下六字疑是隋前注文陈俞本无金钱四字赐上有詔字删末句」被随风「益部耆旧传云王忳字少林尝诣京师于客舍中见诸生病甚因谓杶曰愿乞藏收尸骸忳如其言后忳迁大度亭长到日有大马一疋入亭中其日大风有一绣被随风而来民谣曰嘻我少林世无偶飞被走马与鬼语○今案类聚八十三引益部传无字少七字无民谣以下俞本更略陈本增引甚详」<br/><br/>　　○褥二十八<br/><br/>　　厚褥「吴志曰薛宗之母為其子作厚褥以占之焦贑易家人之暌士安牀厚褥不得方宿弃我宴嘉败之南国○今案吴志卷八薛综传及注皆无厚褥一条陈俞本改作吴录孟宗少从南阳李肃学其母為作厚褥大被事又考蒙求集注卷上与陈俞亦同」<br/><br/>　　皮褥「张璠汉记云荀爽為三公食不过一肉脱粟饭坐皮褥○今案类聚七十白帖十四及陈本与本钞三十八廉洁篇引皆同」毛褥「神异经云北方有冰厚百丈有鼷鼠在冰下土中毛长人尺可以為褥却风寒也○今案汉魏丛书本神异经之北流经鼷作毛长作其毛脱风字龙威本谓御览引作鼷本钞百五十六寒篇再引亦作磎陈本厚上有万里二字餘同」<br/><br/>　　独坐褥「东宫旧事云太子纳妃有大褥二承牀褥三独坐褥二○今案御览七百零八引旧事祇引承？一句陈俞本则引承？二句」步舆褥「又云太子拜有八尺六尺口尺褥一车褥一步与褥一坐褥一○今案御览七百零八引东宫旧事无六尺四字车误重无坐褥句陈俞本与御览同惟车误中」茵褥调良「蔡邕协初赋云莞葇和软茵褥调良○今案兰雪堂本百三家本蔡集脱此条俞本葇作蒻陈本初误被莞葇作莧蒻严辑后文蔡集此赋初下仍加婚字又照陈俞改蒻亦谓据书钞引」<br/><br/>　　茵褥不安「陆机百年歌云百岁时盈数已登肌肉单四支百节还相患茵褥兹味不复安○今案敷文阁本卷七百年歌第十首兹作滋餘同」文茵「刘复牋云烦尔昨所作诗便附编未所谓坐嫫母于文茵而比枝□于娵閭○今案陈俞诸本皆脱祇严辑全后文卷十临邑侯复牋据书钞引仅此四句亦空一口餘同」绣茵「汉书云霍禹大治第室作乘舆輦加画绣茵注云茵褥也○今案汉书六十人霍光传大作广茵作姻如湻注曰亦作茵褥作蓐本钞百四十輦篇百四十一茵篇引皆同陈本已改广删注餘同本钞广改大永兴避煬帝讳也」<br/><br/>　　高茵「相如美人赋云高茵重设○今案百三家本司马相如集美人赋作裀褥重陈与古本迥殊陈俞本脱」<br/><br/>　　○氊二十九<br/><br/>　　撬毛為氊「淮南子云夫胡人见蕡不知其可以為布越人见撬不知其可以為氊故不通于物者不可与言俗○今案近本淮南子齐族训蕡作黂氊作旃不可句作难与言化陈俞本蕡改麻餘同考尔雅蕡作黂仪礼丧服传且絰者麻之有蕡者也此古本之不可妄改也」<br/><br/>　　荷氊被撬「王褎圣主得贤臣颂云夫荷氊被撬者难与為道纯绵之丽密○今案文选王褎颂同」啮雪為氊「汉书曰苏武使匈奴匈奴绝不与饮食天雨雪武卧啮雪与氊毛并咽之○今案见北监本汉书五十四苏武传与本钞设官部数处所引详略各异然各引多脱与字陈俞本无饮字无卧字并作裹餘同」<br/><br/>　　并州隹氊「魏氏春秋云河南尹李胜為荆州刺史往辞太傅曹爽因使察之太傅谬问胜曰君之并州有隹氊可為致之也○今案陈俞本无河南尹三字往辞太傅作曹爽令胜辞司马宣王使作伺太傅作宣王无君之二字字致之下有胜出曰太傅耄无能為也十字」<br/><br/>　　毡席千具「汉书食货志云毡席千具亦比千乘之家○今案陈俞本亦误食货志考汉书食货志无此惟卷九十一货殖传毡作■〈施，冉代也〉餘同」毡為墻「又云细君歌曰吾家嫁女天一方远通异国乌孙王穷庐為室毡為墻○洪氏校嫁上删稼字是也今案本钞及陈本细君误昭君文芸阁延式云尝读永乐大典毡字下引北堂书钞吾家嫁女二句作汉昭君歌是明初本已误按此乃乌孙公主歌也今由文氏说推之考汉书九十六西域传系江都王女细君事女作我又本钞一百六歌篇载此文亦作江都王女细君是影钞彼处未尝尽误也今据改昭君為细君」<br/><br/>　　毡陌头「搜神记曰太康中天下文饰以毡為陌头带身袴口百姓相戏曰中国其必為胡所破○今案学津本搜神记卷七脱文饰二字陌作絔带作反络陈俞本与本钞同」<br/><br/>　　魏武青毡「魏武与杨彪书云今令增足下青毡牀褥三具○今案百三家魏武集彪书脱此二句陈俞本脱令字严辑全魏文据书钞引同」子敬青毡「语林曰王子敬在斋中卧偷人斋取幞装一室略尽偷遂复厨敬因呼曰偷儿石漆青毡是我家旧物可置不於是群偷始知其不眠悉置物惊走○今案白帖十四又九十一皆引语林与本钞事同而文略异然复下有登字御览七百零八引语林文亦少异但漆作染陈俞本皆改引今晋书玉函山房辑语林谓御览三百六十一亦引今考不见或误卷数耶本钞敬字闕笔宋钞避翼祖讳也」<br/><br/>　　以毡自裹「魏志邓艾伐蜀凿山通道山高谷深至為艰险艾以毡自裹推转而下将土缘崖鱼贯而进○今案见魏志邓艾传陈俞本同各有详略」自撤眠毡「俗说云桓豹奴病劳冷无毡可卧桓车骑自撤已眠毡与之○今案御览七百八十引俗说及陈俞本皆同」针著毡内「王晋书曰愍怀太子尝取针著杜锡坐处毡内锡上坐刺足出血流涌○今案御览八百三十引王晋书针作鉞内作中无出涌二字陈俞本改引今晋书又按永中改内因兼避隋文帝父讳」<br/><br/>　　○氍■〈叟毛〉三十<br/><br/>　　氍■〈叟毛〉毛织「广志云氍■〈叟毛〉白叠毛织也近出南海又称北冥之氍■〈叟毛〉毾■〈登毛〉非其所生也○王石华校删毾■〈登毛〉二字殊误今案御览七百零八引广志白叠作细■〈叠毛〉又作文冥作汉陈俞本仍作白又作古文二字餘与御览同玉函山房辑广志亦据御览但原钞毾■〈登毛〉二字不可删读下篇自见」<br/><br/>　　天二出细靡氍■〈叟毛〉「魏略大秦国以野茧织成氍■〈叟毛〉非独以羊毛為织具以五色毛六七寸中屈采相次為鸟兽人物草木云气千奇万变唯意所作上有鸣远望轩轩若飞○今案魏志三十乌丸等传作上有鸎□远望轩轩若飞○今案魏志三十乌丸等传谭注引魏略■〈叟毛〉作鳹无具以五色以下俞本则非独以下作其文赤白黑绿红絳金縹碧黄十种色陈本则改引异物志非独至相次二十字作以群兽五色毛杂之餘与本钞同又案璽即茧之俗字」<br/><br/>　　留黄十种「又曰大秦以野茧织成氍■〈叟毛〉其文出黄白黑绿紫红絳紺金留黄十色氍■〈叟毛〉○今案魏志三千裴注引魏珞縹上有黄字陈本脱此条俞本略异」<br/><br/>　　鸟兽人物千奇万变「同上魏略注云」作鸚■〈母？鸟〉鸟轩轩若飞「同上○今案见魏略注」<br/><br/>　　○毾■〈登毛〉三十一<br/><br/>　　氍■〈叟毛〉细者谓之毾■〈登毛〉「吴时外国传云天竺出细靡氍■〈叟毛〉毾■〈登毛〉氍■〈叟毛〉细者谓之毾■〈登毛〉○今案御览七百八十引外国传无标目句陈俞本改引通俗文亦祇有标目一句」<br/><br/>　　月支毾■〈登毛〉「班固与弟超书云月支毾■〈登毛〉大小相杂但细好而已○今案百三家本班固集与超书毾■〈登毛〉作■〈翕鸟〉此毾字之譌严辑全后文固与超书仍作毾■〈登毛〉陈俞亦然」<br/><br/>　　五色九色「魏略曰大秦国以羊毛木皮作毾■〈登毛〉之属有五色九色○今案本钞羊毛木皮误毛羊木三字据魏志三十乌丸等传评注引魏略订正陈俞本略增引」<br/><br/>　　百种形像「异苑云沙门支法存生在广州妙善医术有八尺毾■〈登毛〉作百形象○王石华校照陈俞本删在字改生作住非是今案学津本异苑卷六在作长毾作■〈翕毛〉像作象原钞生在误在生不过传钞倒置耳又陈俞皆无妙字术下有富字」<br/><br/>　　北堂书钞卷第一百三十四</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9740.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9742.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

