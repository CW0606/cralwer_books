<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《春秋谷梁传》正文_文公(元年～十八年)_谷梁赤作品 - 维普阅读网</title>
<meta name="keywords" content="春秋谷梁传,春秋谷梁传原文,春秋谷梁传阅读,文公(元年～十八年)全文,谷梁赤作品" />
<meta name="description" content="春秋谷梁传原文阅读,文公(元年～十八年)全文在线阅读,谷梁赤作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-264-4455.html";
var nextpage="novel-read-264-4457.html";
var indexpage = "novel-chapter-264.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-264.html">春秋谷梁传</a></strong>
<strong><a href="novel-chapter-264.html">春秋谷梁传目录</a></strong>
<span>文公(元年～十八年)</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-264-4455.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>文公(元年～十八年)</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=谷梁赤&amp;searchsubmit=yes"  target="_blank">谷梁赤</a><span class="divide">|</span>发布时间：2014-08-28 22:04:48<span class="divide">|</span></p>
<div class="page-body">
<div class="page-content">
<p>文公元年<br/><br/>　　元年春，王正月，公即位。继正即位，正也。<br/><br/>　　二月癸亥，日有食之。天王使叔服来会葬。葬曰会，其志重天子之礼也。<br/><br/>　　夏，四月丁巳，葬我君僖公。薨称公，举上也。葬我君，接上下也。僖公，葬而后举谥，谥所以成德也，于卒事乎加之矣。天王使毛伯来锡公命。礼有受命，无来锡命，锡命非正也。晋侯伐卫。叔孙得臣如京师。卫人伐晋。<br/><br/>　　秋，公孙敖会晋侯于戚。<br/><br/>　　冬，十月丁未，楚世子商臣弑其君髡。日髡之卒，所以谨商臣之弑也。夷狄不言正、不正。公孙敖如齐。<br/><br/>　　----------<br/><br/>　　文公二年<br/><br/>　　二年春，王二月甲子，晋侯及秦师战于彭衙。秦师败绩。丁丑，作僖公主。作，为也。为僖公主也。立主，丧主于虞，吉主于练。作僖公主，讥其后也。作主、坏庙有时日，于练焉坏庙。坏庙之道，易檐可也，改涂可也。<br/><br/>　　三月乙巳，及晋处父盟。不言公，处父伉也，为公讳也。何以知其与公盟？以其日也。何以不言公之如晋？所耻也。出不书，反不致也。<br/><br/>　　夏，六月，公孙敖会宋公、陈侯、郑伯、晋士穀，盟于垂敛。内大夫可以会外诸侯。<br/><br/>　　自十有二月不雨，至于秋七月。历时而言不雨，文不忧雨也。不忧雨者，无志乎民也。<br/><br/>　　八月丁卯，大事于大庙，跻僖公。大事者何？大是事也，著祫、尝。祫祭者，毁庙之主，陈于大祖，未毁庙之主，皆升合祭于大祖。跻，升也，先亲而后祖也，逆祀也。逆祀，则是无昭穆也。无昭穆，则是无祖也。无祖，则无天也。故曰：文无天。无天者，是无天而行也。君子不以亲亲害尊尊，此《春秋》之义也。<br/><br/>　　冬，晋人、宋人、陈人、郑人伐秦。公子遂如齐纳币。<br/><br/>　　----------<br/><br/>　　文公三年<br/><br/>　　三年春，王正月，叔孙得臣会晋人、宋人、陈人、卫人、郑人伐沈。沈溃。<br/><br/>　　夏，五月，王子虎卒。叔服也，此不卒者也，何以卒之？以其来会葬，我卒之也。或曰，以其尝执重以守也。秦人伐晋。<br/><br/>　　秋，楚人围江。雨螽于宋。外灾不志，此何以志也？曰，灾甚也。其甚奈何？茅茨尽矣。著于上，见于下，谓之雨。<br/><br/>　　冬，公如晋。<br/><br/>　　十有二月己巳，公及晋侯盟。晋阳处父帅师伐楚救江。此伐楚，其言救江何也？江远楚近，伐楚所以救江也。<br/><br/>　　----------<br/><br/>　　文公四年<br/><br/>　　四年春，公至自晋。<br/><br/>　　夏，逆妇姜于齐。其曰妇姜，为其礼成乎齐也。其逆者谁也？亲逆而称妇，或者公与？何其速妇之也？曰公也。其不言公何也？非成礼于齐也。曰妇，有姑之辞也。其不言氏何也？贬之也。何为贬之也？夫人与有贬也。狄侵齐。<br/><br/>　　秋，楚人灭江。晋侯伐秦。卫侯使宁俞来聘。<br/><br/>　　冬，十有一月壬寅，夫人风氏薨。<br/><br/>　　----------<br/><br/>　　文公五年<br/><br/>　　五年春，王正月，王使荣叔归含且赗。含，一事也。赗，一事也。兼归之，非正也。其曰且，志兼也。其不言来，不周事之用也。赗以早，而含以晚。三月辛亥，葬我小君成风。王使毛伯来会葬。会葬之礼于鄙上。<br/><br/>　　夏，公孙敖如晋。秦人入鄀。<br/><br/>　　秋，楚人灭六。<br/><br/>　　冬，十月甲申，许男业卒。<br/><br/>　　----------<br/><br/>　　文公六年<br/><br/>　　六年春，葬许僖公。<br/><br/>　　夏，季孙行父如陈。<br/><br/>　　秋，季孙行父如晋。<br/><br/>　　八月乙亥，晋侯驩卒。<br/><br/>　　冬，十月，公子遂如晋。葬晋襄公。晋杀其大夫阳处父。称国以杀，罪累上也。襄公已葬，其以累上之辞言之何也？君漏言也，上泄则下暗，下暗则上聋。且暗且聋，无以相通。射姑杀者也。射姑之杀奈何？曰：晋将与狄战，使狐射姑为将军，赵盾佐之。阳处父曰：“不可！古者君之使臣也，使仁者佐贤者，不使贤者佐仁者。今赵盾贤，夜姑仁，其不可乎！”襄公曰：“诺！”谓夜姑曰：“吾始使盾佐女，今女佐盾矣。”夜姑曰：“敬诺！”襄公死，处父主竟上事，射姑使人杀之。君漏言也，故士造辟而言，诡辞而出，曰：“用我则可，不用我则无乱其德。”晋狐射姑出奔狄。闰月不告月，犹朝于庙。不告月者何也？不告朔也。不告朔则何为不言朔也？闰月者，附月之余日也，积分而成于月者也。天子不以告朔，而丧事不数也。犹之为言，可以已也。<br/><br/>　　----------<br/><br/>　　文公七年<br/><br/>　　七年春，公伐邾。<br/><br/>　　三月甲戌，取须句。取邑不日，此其日何也？不正其再取，故谨而日之也。遂城郚。遂，继事也。<br/><br/>　　夏，四月，宋公壬臣卒。宋人杀其大夫。称人以杀，诛有罪也。戊子，晋人及秦人战于令狐。晋先蔑奔秦。不言出，在外也。辍战而奔秦，以是为逃军也。狄侵我西鄙。<br/><br/>　　秋，八月，公会诸侯、晋大夫，盟于扈。其曰诸侯，略之也。<br/><br/>　　冬，徐伐莒。公孙敖如莒莅盟。莅，位也。其曰位何也？前定也。其不日，前定之盟不日也。<br/><br/>　　----------<br/><br/>　　文公八年<br/><br/>　　八年春，王正月。<br/><br/>　　夏，四月。<br/><br/>　　秋，八月戊申，天王崩。<br/><br/>　　冬，十月壬午，公子遂会晋赵盾，盟于衡雍。乙酉，公子遂会雒戎，盟于暴。公孙敖如京师，不至而复。丙戌，奔莒。不言所至，未如也。未如则未复也。未如而曰如，不废君命也。未复而曰复，不专君命也。其如，非如也。其复，非复也。唯奔莒之为信，故谨而日之也。螽。宋人杀其大夫司马。司马，官也。其以官称，无君之辞也。宋司城来奔。司城，官也。其以官称，无君之辞也。来奔者不言出，举其接我也。<br/><br/>　　----------<br/><br/>　　文公九年<br/><br/>　　九年春，毛伯来求金。求车犹可，求金甚矣！夫人姜氏如齐。<br/><br/>　　二月，叔孙得臣如京师。京，大也。师，众也。言周，必以众与大言之也。辛丑，葬襄王。天子志崩不志葬。举天下而葬一人，其道不疑也。志葬，危不得葬也。日之，甚矣，其不葬之辞也！晋人杀其大夫先都。<br/><br/>　　三月，夫人姜氏至自齐。卑以尊致，病文公也。晋人杀其大夫士縠，及箕郑父。称人以杀，诛有罪也。郑父，累也。楚人伐郑。公子遂会晋人、宋人、卫人、许人，救郑。<br/><br/>　　夏，狄侵齐。<br/><br/>　　秋，八月，曹伯襄卒。<br/><br/>　　九月癸酉，地震。震，动也。地，不震者也。震，故谨而日之也。<br/><br/>　　冬楚子使萩来聘。楚无大夫，其曰荻何也？以其来，我襃之也。秦人来归僖公、成风之襚。秦人弗夫人也，即外之弗夫人而见正焉。葬曹共公。<br/><br/>　　----------<br/><br/>　　文公十年<br/><br/>　　十年春，王三月辛卯，臧孙辰卒。<br/><br/>　　夏，秦伐晋。楚杀其大夫宜申。自正月不雨，至于秋七月。历时而言不雨，文不闵雨也。不闵雨者，无志乎民也。及苏子盟于女栗。<br/><br/>　　冬，狄侵宋。楚子、蔡侯次于厥貉。<br/><br/>　　----------<br/><br/>　　文公十一年<br/><br/>　　十有一年春，楚子伐麇。<br/><br/>　　夏，叔彭生会晋郤缺于承匡。<br/><br/>　　秋，曹伯来朝。公子遂如宋。狄侵齐。<br/><br/>　　冬，十月甲午，叔孙得臣败狄于咸。不言帅师而言败，何也？直败一人之辞也。一人而曰败，何也？以众焉言之也。《传》曰：长狄也，弟兄三人，佚宕中国，瓦石不能害。叔孙得臣，最善射者也，射其目，身横九亩，断其首而载之，眉见于轼。然则何为不言获也？曰古者不重创，不禽二毛，故不言获，为内讳也。其之齐者，王子成父杀之则未知其之晋者也。<br/><br/>　　----------<br/><br/>　　文公十二年<br/><br/>　　十有二年春，王正月，郕伯来奔。杞伯来朝。<br/><br/>　　二月庚子，子叔姬卒。其曰子叔姬，贵也，公之母姊妹也。其一传曰，许嫁以卒之也。男子二十而冠，冠而列丈夫，三十而娶。女子十五而许嫁，二十而嫁。<br/><br/>　　夏，楚人围巢。<br/><br/>　　秋，滕子来朝。秦伯使术来聘。<br/><br/>　　冬，十有二月戊午，晋人、秦人战于河曲。不言及，秦、晋之战已亟，故略之也。季孙行父帅师，城诸及郓。称帅师，言有难也。<br/><br/>　　----------<br/><br/>　　文公十三年<br/><br/>　　十有三年春，王正月。<br/><br/>　　夏，五月壬午，陈侯朔卒。邾子蘧篨卒。自正月不雨，至于秋七月。大室屋坏。大室屋坏者，有坏道也，讥不修也。大室，犹世室也。周公，曰大庙；伯禽，曰大室；群公，曰宫。礼，宗庙之事，君亲割，夫人亲舂，敬之至也。为社稷之主，而先君之庙坏，极称之，志不敬也。<br/><br/>　　冬，公如晋。卫侯会公于沓。狄侵卫。<br/><br/>　　十有二月己丑，公及晋侯盟。还自晋。还者，事未毕也。自晋，事毕也。郑伯会公于棐。<br/><br/>　　----------<br/><br/>　　文公十四年<br/><br/>　　十有四年春，王正月，公至自晋。邾人伐我南鄙。叔彭生帅师伐邾。<br/><br/>　　夏，王月乙亥，齐侯潘卒。<br/><br/>　　六月，公会宋公、陈侯、卫侯、郑伯、许伯、曹伯、晋赵盾。癸酉，同盟于新城。同者，有同也，同外楚也。<br/><br/>　　秋，七月，有星孛入于北斗。孛之为言，犹茀也。其曰入北斗，斗有环域也。公至自会。晋人纳捷菑于邾。弗克纳。是郤克也，其曰人何也？微之也。何为微之也？长毂五百乘，绵地千里，过宋、郑、滕、薛，夐入千乘之国，欲变人之主；至城下然后知，何知之晚也！弗克纳，未伐而曰弗克何也？弗克其义也。捷菑，晋出也。犭矍且，齐出也。犭矍且，正也。捷菑，不正也。<br/><br/>　　九月甲申，公孙敖卒于齐。奔大夫不言卒，而言卒，何也？为受其丧，不可不卒也。其地，于外也。齐公子商人弑其君舍。舍未逾年，其曰君何也？成舍之为君，所以重商人之弑也。商人其不以国氏何也？不以嫌代嫌也。舍之不日何也？未成为君也。宋子哀来奔。其曰子哀，失之也。<br/><br/>　　冬，单伯如齐。齐人执单伯。私罪也。单伯淫于齐，齐人执之。齐人执之叔姬。叔姬同罪也。<br/><br/>　　十有五年，春，季孙行父如晋。<br/><br/>　　三月，宋司马华孙来盟。司马，官也，其以官称，无君之辞也。来盟者何？前定也。不言及者，以国与之也。<br/><br/>　　夏，曹伯来朝。齐人归公孙敖之丧。<br/><br/>　　六月辛丑朔，日有食之。鼓，用牲于社。单伯至自齐。大夫执则致，致则名，此其不名，何也？天子之命大夫也。晋郤缺帅师伐蔡。戊申，入蔡。<br/><br/>　　秋，齐人侵我西鄙。其曰鄙，远之也，其远之何也？不以难介我国也。季孙行父如晋。<br/><br/>　　冬，十有一月，诸侯盟于扈。<br/><br/>　　十有二月，齐人来归子叔姬。其曰子叔姬，贵之也。其言来归何也？父母之于子，虽有罪，犹欲其免也。齐侯侵我西鄙，遂伐曹，入其郛。<br/><br/>　　----------<br/><br/>　　文公十六年<br/><br/>　　十有六年春，季孙行父会齐侯于阳谷。齐侯弗及盟。弗及者，内辞也。行父失命矣，齐得内辞也。<br/><br/>　　夏，五月，公四不视朔。天子告朔于诸侯，诸侯受乎祢庙，礼也。公四不视朔，公不臣也，以公为厌政以甚矣。<br/><br/>　　六月戊辰，公子遂及齐侯盟于师丘。复行父之盟也。<br/><br/>　　秋，八月辛未，夫人姜氏薨。毁泉台。丧不贰事，贰事，缓丧也。以文为多失道矣。自古为之，今毁之，不如勿处而已矣。楚人、秦人、巴人灭庸。<br/><br/>　　冬，十有一月，宋人弑其君杵臼。<br/><br/>　　----------<br/><br/>　　文公十七年<br/><br/>　　十有七年春，晋人、卫人、陈人、郑人伐宋。<br/><br/>　　夏，四月癸亥，葬我小君声姜。齐侯伐我西鄙。六月癸未，公及齐侯盟于谷。诸侯会于扈。<br/><br/>　　秋，公至自谷。<br/><br/>　　冬，公子遂如齐。<br/><br/>　　----------<br/><br/>　　文公十八年<br/><br/>　　十有八年春，王二月丁丑，公薨于台下。台下，非正也。秦伯?卒。<br/><br/>　　夏，五月戊戌，齐人弑其君商人。<br/><br/>　　六月癸酉，葬我君文公。<br/><br/>　　秋，公子遂、叔孙得臣如齐。使，举上客而不称介，不正其同伦而相介，故列而数之也。<br/><br/>　　冬，十月，子卒。子卒不日，故也。夫人姜氏归于齐。恶宣公也，有不待贬绝而罪恶见者，有待贬绝而恶从之者。侄娣者，不孤子之意也，一人有子，三人缓带。一曰就贤也。季孙行父如齐。莒弑其君庶其。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-264-4455.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-264-4457.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-264.html" action-type="chapterComment" class="comment"><i></i>春秋谷梁传章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

