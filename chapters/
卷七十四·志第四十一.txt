<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《新元史》正文_卷七十四·志第四十一_柯劭忞作品 - 维普阅读网</title>
<meta name="keywords" content="新元史,新元史原文,新元史阅读,卷七十四·志第四十一全文,柯劭忞作品" />
<meta name="description" content="新元史原文阅读,卷七十四·志第四十一全文在线阅读,柯劭忞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1440-28827.html";
var nextpage="novel-read-1440-28829.html";
var indexpage = "novel-chapter-1440.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1440.html">新元史</a></strong>
<strong><a href="novel-chapter-1440.html">新元史目录</a></strong>
<span>卷七十四·志第四十一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1440-28827.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷七十四·志第四十一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=柯劭忞&amp;searchsubmit=yes"  target="_blank">柯劭忞</a><span class="divide">|</span>发布时间：2017-06-20 21:58:38<span class="divide">|</span></p>
<div class="page-body">
<div class="page-content">
<p>○食货七 <br/><br/>　　△钞法 <br/><br/>　　元初仿金人交钞之法，有行用钞，其制不可考。太宗八年，于元奏行交钞，耶律楚材曰：“金章宗时初行交钞，与钱通用。有司以出钞为利，收钞为讳，谓之老钞，至以万贯易一饼，国用日匮，当为殷鉴。今印造交钞，宜不过万定。”从之。先是，太祖晚年，博州行元帅府事何实因兵燹后百货不通，以丝效印置会子，一方便之。是为用交钞之始故。 <br/><br/>　　中统元年，始造交钞，以丝为本。以银五十两易丝钞一千两，诸物之直并从丝例。盖犹沿实之旧法。是年七月，又造中统元宝钞。其文以十计者，曰：一十文、二十文、五十文；以百计者，曰：一百文，二百文，五百文；以贯计者，曰：一贯文，二贯文，每一贯同交钞一两，二贯同白银一两。是又仿金人之大钞、小钞，而增为三等云。又以文绫织为中统银货，其等有五，曰：一两、二两、三两、五两、十两，每一两同白银一两，然银货终未施行。三年，敕私市金银应支钱物，止以交钞为准。四年，诸路包银以钞输纳，其丝料入本色，非产丝之地赤听以交钞输纳。是年五月，立燕京平准库，以平物价而利钞法。寻命各路立平准行用库，选富民为库、副使。后有贾胡交通阿合马，欲贸交钞本，私平准之利，以增岁课为词。世祖问户部尚书马亨，对曰：“交钞可权万货者，法使然也。法者，主上之柄。使一贾胡擅之，何以令天下。”事始寝。 <br/><br/>　　至元三年，诸路交钞都提举杨揖上钞法便宜事，请以五十两铸为定，文以元宝。从之。自后十三年，伯颜平宋，铸扬州元宝，纳于朝廷。十四年，大都所铸者重四十九两。十五年，所铸者重四十八两。至辽阳元宝，乃二十四年征乃颜后所铸云。至元十二年，添造厘钞，其等有三，曰：二文、三文、五文。初，钞印用木板，十三年始以铜。十五年，以厘钞不便于民，复罢之。十七年，中书省议：“流通钞法，凡赏赐宜多给币帛，岁课宜多收钞。”从之。立畏兀儿交钞提举司。先是，至元九年，立和林转运使兼提举交钞。至是，畏兀儿亦置提举司。二十年。又立畏兀儿交钞库，盖钞法通行西北边矣。 <br/><br/>　　十九年，中书省奏准治钞法，其通行条画凡九事： <br/><br/>　　一，钞库倒昏钞，每一两加工墨三分。如官吏人等暗递添荅工钱，自倒换十四两以下决杖有差。 <br/><br/>　　一，买卖金银，付官库依价倒换。私自买卖者，金银断没，一半给告捉人充偿，十两以下决杖有差。 <br/><br/>　　一，卖金银者自首，免本罪，官收给价。买主自首者，依上施行。 <br/><br/>　　一，金银匠开张打造之家，凭诸人将金银打造，凿记匠人名姓于上。不许自用金银造卖，违者依私倒金银例断罪。 <br/><br/>　　一，拿获买卖金银人等，私行买放者，依例追没断罪。放者罪与同科。 <br/><br/>　　一，收倒钞，当面于昏钞上就印毁讫，封记，将昏钞按季解纳。违者，决杖五十七，罢职。 <br/><br/>　　一，钞库官吏侵盗金银宝钞，借贷移易使用者，依条画断罪，委管民长官按月计点。一，钞库官吏将倒下金银添价倒出，更将本库金银捏合买者姓名，用钞换出，暗地转卖与人者，无论多寡，处死。 <br/><br/>　　一，暗地将金银到库，不得添试殊色，非理刁蹬，违者杖五十七，罢职。然法虽严密，行之既久，物重钞轻，不胜其弊也。 <br/><br/>　　二十三年，中书省传旨，议更钞、用钱。吏部尚书刘宣献议曰：“原交钞所起，汉、唐以来皆未尝有。宋绍兴初，军饷不继，造此以诱商旅，为沿边籴买之计，比铜钱易于赍擎，民甚便之。稍有滞碍，即用现钱，尚存古人子母相权之意。日增月益，其法浸弊。欲求目前速效，未见良策。必欲创造新钞，与旧钞相权，只是改换名目，无金银作本称提，军国文用不复抑损，三数年后仍与元宝文钞无异。铸造钢钱，又当详究。秦、汉、隋、唐、金、宋利病，著在史策，不待缕陈。国朝废钱已久，一旦行之，功费不资，非为远计。大抵利民权物，其要自不妄用始。若欲济邱壑之用，非惟铸造不敷，抑亦不久自弊矣。“时桑哥用事，绌宣议不听。是年，以张珪、朱清并为海追运粮万户，赐钞印，听其自印交钞，其钞色比官造加黑印，朱加红。自是，瑄、清富埒朝廷，卒以汰侈伏诛。 <br/><br/>　　二十四年，改造至元宝钞，其钞样为叶李所献。李尝献于宋，请以钞代关子，宋人不能用。至是，世祖嘉纳之，使铸板。其通行条画，凡十四事： <br/><br/>　　一，至元宝钞一贯当中统宝钞五贯。 <br/><br/>　　一，依中统之初，随路设官库买卖金银，平准钞法。每花银一两入库官价至元宝钞二贯，出库二贯五分。白银各依上买卖。课银一定，官价宝钞二定，发卖宝钞一百二贯五百文，赤金每两价钞二十贯，出库二十贯五百文。 <br/><br/>　　一，民间将昏钞赴平准库倒换至元宝钞，以一折五，其工墨依旧例，每买三分。 <br/><br/>　　一，民户包银愿纳中统宝钞者，依旧听四贯，愿纳至元钞，折收八百文。 <br/><br/>　　一，随处盐课每引卖官价钞三十贯，今后卖引，许用至元宝钞二贯，愿纳至元宝钞四贯者听。 <br/><br/>　　一，茶、酒、醋税，竹货，彤粉、锡碌诸色课程，收至元宝钞，以一当五，愿纳中统宝钞者听。 <br/><br/>　　一，系官并诸投下营运斡脱，公私钱债，关借中统宝钞，还至元宝钞，以一折五出放，斡脱人员毋得阻滞。 <br/><br/>　　一，平准库官、收差办课人等，如遇收支交易，务要听从民便。若不依条画，故行阻抑钞法者，断罪除名。 <br/><br/>　　一，如用中统宝钞贸易，止依旧价，无得疑惑斗涨价直。有高抬物价者，罪之。 <br/><br/>　　一，访闻民间缺少零钞，难为贴兑。今颁行至元宝钞，自二贯至五文，凡十一等，便民行用。 <br/><br/>　　一，伪造通行宝钞者，处死。首告者赏银五定仍给犯人家产。 <br/><br/>　　一，委各路总长及处管民上下半月计点，平准钞库长官、公出次官，承行各道宣慰司、提刑按察司常切体察，如有看徇，通同作弊者，一体治罪，亦不得因而搔扰沮坏钞法。 <br/><br/>　　一，应质典田宅，并以宝钞为则。无得该写丝棉等物，低昂钞法，违者罪之。 <br/><br/>　　一，提调官吏不得赴平准库收买银，及多将昏钞倒换，违者罪之。 <br/><br/>　　一，条画颁行之后，若禁治不严，流行滞涩，亏损公私，其亲管司县府官断罪，解任路府判官亦行究治。终元之世，中统、至元宝钞兼用，其条画迄不能废云。 <br/><br/>　　二十九年，令随路平准库存留钞本。三十一年八月，诏诸路交钞库所贮银九十三万六千九百五十两，除存留十九万三千四百五十两为钞母，余悉运于京师。 <br/><br/>　　元贞元年，加重挑补钞罪，仍优告捕者之赏。七年又定改补钞罪例，为首者一百有七，从者减二等，再犯者杖与首同，为首者流。 <br/><br/>　　至大十年，武宗以物重钞轻，改造至大银钞，自二两至二厘定为十三等，每一两准至元钞五贯、白银一两、赤金一钱。尚书省臣又请罢中统钞，以至大钞为母，至元钞本百万定以给国用。三年，尚书省臣言：“昔至元钞初行，即以中钞本供亿，仍销其板。今既行至大钞，乞以至元钞输万亿库，销毁其板，止以至大钞与铜钱相权通行为便。”又言：“今年印至大钞本一百万定，乞增二十万定，与铜钱并用，分备侍卫及鹰房之费。“并从之。 <br/><br/>　　四年，仁宗即位，尚书省臣以变乱祖宗旧法，俱伏诛。伏曰：我世祖皇帝参酌古今，立中统、至元钞法，天下流行，公私蒙利，五十年于兹矣。 <br/><br/>　　比者尚书省不究利病，辄意变更，既创至大银钞又铸大元至大铜钱，倍数太多，轻重失宜。钱以鼓铸弗给，新旧恣用，曾未再期，其弊滋甚。 <br/><br/>　　爰咨廷议，允协舆情，皆愿变通以复旧制。其罢资惭院及各处泉货监、提举司，买卖铜器，听民自便。已发各处至大钞本及至大铜钱，截日封贮。民间行使者，赴行用库倒换。 <br/><br/>　　未几复诏收至大银钞。是时，河南行省右丞王约度河南岁用钞七万定，必至上供不给，乃下诸州收至大、至元钞相半。众虑方诏命，约曰：“岁终诸事不集，亦有司之责。”遣使白于中书省，遂许遍行天下。 <br/><br/>　　至顺二年十月，烧积年还倒昏钞二百七十万定。时监烧昏钞者，欲取能史，概以烧钞为伪钞，使管库者诬服。狱既具，中书省左司都事韩元善知其冤，覆之，得免死者十余人。又江南行台御史许有壬行部至江西，会廉方使苗好廉监烧昏钞，检视少者日百余人，好谦恐其有弊，痛笞之。从哺罪，率剔真为伪，以迎其意，管库使榜掠元完肤。有壬覆视，皆真钞也。遂释之。盖烧昏钞，本以除弊，而奉行不善，事枉人冤，则刻核者为之也。 <br/><br/>　　至正十年，诏天下以中统交钞一贯文权铜钱一千文，准至元宝钞二贯，仍铸至天上通宝钱，以实钞法。时右丞相脱脱再入中书，锐意更张钞法。会中书省枢密院御史台及集贤翰林两院官共议之。先是，左司都事武祺尝建言：“钞法自世祖时已行之后，除拨支料倒易昏钞，以布天下外，有合支名目，于宝钞总库料钞转拨，所以钞法疏通，民受其利。比年以来，失祖宗元行钞法本意，不与转拨，故民间流转者少，伪钞滋多。”户都韪其言，凡合支名目令总库转支。至是，祺与吏部尚书偰哲笃俱迎合脱脱之意，独集贤大学士吕思诚力言不可，语详《思诚传》。脱脱不听。行之未久，物价腾贵。又值军兴，粮储赏犒，每日印造不计其数。京师钞十定易斗杰不可得。所在郡县，皆以物货相易。公私之钞，积村不行，人视之如为废褚焉。 <br/><br/>　　元之钞法，一变于至大，再变于至正，皆欲钱皆欲钱钞兼行，以实济虚，其言似近理，而座以致乱，刘宣之议，可谓知本矣。 <br/><br/>　　凡昏钞，贯伯分明，微有破损者，并合使用，不用者罪之。大德二年，定昏钞倒换体例二十五样： <br/><br/>　　一，上截贯伯行使四字并贯伯俱全，无下截者。 <br/><br/>　　一，止存二贯文省其贯伯，并钞张上截俱俱损去者。 <br/><br/>　　一，止存二贯文三字，其省字并钞俱损去者。 <br/><br/>　　一，止存二文二字，其贯省二字并贯伯下截俱损去者。 <br/><br/>　　一，二贯文省四字俱全省去，贯伯边一半并左边上一角钞纸不存者。 <br/><br/>　　一，文省二字并贯伯左边一半俱各损去者。 <br/><br/>　　一，止损省字并一角钞纸者。 <br/><br/>　　一，损去贯字并贯伯右边一半，并右边钞纸不存者。 <br/><br/>　　一，字贯伯各昏烂不堪辨认，边栏花样可以辨认者。 <br/><br/>　　一，碎烂补作一处用另纸衬贴，字贯可以辨认者。 <br/><br/>　　一，边角有火烧烟薰痕迹，面字贯可辨者。 <br/><br/>　　一，油污钞，字贯可认者。 <br/><br/>　　一，鼠咬钞。字贯可认者，俱合倒换。 <br/><br/>　　一，损去二字近上一半，并近上钞纸不存者。 <br/><br/>　　一，损去二文省三字已上钞纸，止存贯字，并贯伯边栏可以辨认者。 <br/><br/>　　一，二贯文省俱无。止有贯伯并下截钞张者。 <br/><br/>　　一，厚硬钞纸无二字并一角，其贯文省三字并贯伯完全者。若二字微能辨认，尚可倒换。 <br/><br/>　　一，损去二贯二字，并右边纸不存者。 <br/><br/>　　一，中心损去二贯文省科一字者。 <br/><br/>　　一，中心损去二贯文省四字。 <br/><br/>　　一，雨水氵�陋损烂不可辨认者。 <br/><br/>　　一，损去二文二字并已上钞纸者。 <br/><br/>　　一，钞料火酒损边，或下截并娆去二字者。若不干碍字贯及无行用库退印，尚可倒换。俱不合倒换。 <br/><br/>　　伪钞。至元五年，诏：同造伪钞人有侮过自首者，与免本罪。十五年，定造伪钞者，不分首从，俱处死；知情分使人等，杖一百七；著为令。二十五年，又定社长邻右知而不首者，比附买、使犯人减一等科罪。元贞元年。诏：挑补钞者，杖七十七，从杖五十七。大德十年，定挑钞人再犯杖一百七、徙役一年。从杖一百七。呈庆元年，又定：买使挑钞者，比买、使伪钞例，杖九十七。其立法尤为严急焉。凡岁印钞数： <br/><br/>　　中统元年，中统钞七万三于三百五十二锭。 <br/><br/>　　二年，中统钞三万九千一百三十九锭。 <br/><br/>　　三年，中统钞八万锭。 <br/><br/>　　四年，中统钞七万四千锭。 <br/><br/>　　至元元年，中统钞八万九千二百八锭。 <br/><br/>　　二年，中统钞一十一万六千二百八锭。 <br/><br/>　　三年，中统钞七万七千二百五十二锭。 <br/><br/>　　四年，中统钞一十万九千四百八十八锭。 <br/><br/>　　五年，中统钞二万九千八百八十锭。 <br/><br/>　　六年，中统钞二万二千八百九十六锭。 <br/><br/>　　七年，中统钞九万六千七百六十八锭。 <br/><br/>　　八年，中统钞四万七千锭。 <br/><br/>　　九年，中统钞八万六千二百五十六锭。 <br/><br/>　　十年，中统钞一十一万一百九十二锭。 <br/><br/>　　十一年，中统钞二十四万七千四百四十锭。 <br/><br/>　　十二年，中统钞三十九万八千一百九十四锭。 <br/><br/>　　十三年，中统钞一百四十一万九千六百六十五锭。 <br/><br/>　　十四年，中统钞一百二万三千四百锭。 <br/><br/>　　十六年，中统钞七十八万八千三百二十锭。 <br/><br/>　　十八年，中统钞一百九万四千八百锭。 <br/><br/>　　十九年，中统钞九十六万九千四百四十四锭。 <br/><br/>　　二十年，中统钞六十一万六百二十锭。 <br/><br/>　　二十一年，中统钞六十二万九千九百四锭。 <br/><br/>　　二十二年，中统钞二百四万三千八十锭。 <br/><br/>　　二十三年，中统钞二百一十八万一千六百锭。 <br/><br/>　　二十四年，中统钞八万三千二百佳，至元钞一百万一千一十七锭。 <br/><br/>　　二十五年，至元钞九十二万一千六百一十二锭。 <br/><br/>　　二十六年，至元钞一百七十八万九十三锭。 <br/><br/>　　二十七年，至元钞五千万二百五十锭。 <br/><br/>　　二十八年，至元钞五十万锭。 <br/><br/>　　二十九年，至元钞五十万锭。 <br/><br/>　　三十年，至元钞二十六万佳。 <br/><br/>　　三十一年，至元钞一十九万三千七百六锭。 <br/><br/>　　元贞元年，至元钞三十一万锭。 <br/><br/>　　二年，至元钞四十万锭。 <br/><br/>　　大德元年，至元钞四十万锭。 <br/><br/>　　二年，至元钞二十九万九千九百一十锭。 <br/><br/>　　三年，至元钞九十万七十五锭。 <br/><br/>　　四年，至元钞六十万锭。 <br/><br/>　　五年，至元钞一百五十万锭。 <br/><br/>　　六年，至元钞二百万锭。 <br/><br/>　　七年，至元钞五一百十万锭。 <br/><br/>　　八年，至元钞五十万锭。 <br/><br/>　　九年，至元钞五十万锭。十年，至元钞一百万锭。十一年，至元钞一百万锭。至大元年，至元钞一百万锭。二年，至大银钞一百万锭。三年，至大银钞一百四十五万三百六十八锭。四年，至元钞二百一十五万锭，中统抄一十五万锭。皇庆元年，至元钞二百二十二万二千三百三十六锭，中统钞一十万锭。二年，至元钞二百万锭，中统钞一十万锭。三年，至元钞二百万锭：中统钞二十万锭。延祐元年，至元钞二百万锭，中统钞一十万锭。二年，至元钞一百万锭，中统钞一十万锭。三年，至元钞四十万锭，中统钞一十万锭。四年，至元钞四十八万锭，中统钞一十万锭。五年，至元钞四十万锭，中统钞一十万锭。六年，至元钞一百四十八万锭，中统钞一十万锭。七年，至元钞一百四十八万锭，中统钞一十万锭。至治元年，至元钞一百万锭，中统钞五万锭。二年，至元钞八十万锭，中统钞五万锭。三年，至元钞七十万锭，中统钞五万锭。泰定元年，至元钞六十万锭，中统钞一十五万锭。二年，至元钞四十万锭，中统钞一十万锭。三年，至元钞四十万锭，中统钞一十万锭。四年，至元钞四十万锭，中统钞一十万锭。天历元年，至元钞三十一万九百二十锭，中统钞三万五百锭。二年，至元钞一百一十九万二千锭，中统钞四万锭。元之钱法。至元十四年，禁江南用铜钱。是年，日本遣商人持金来易铜钱，许之。十九年，又用左丞耿仁言。以钞易铜钱，令市舶司以钱易海外货，仍听船户通贩抽分。至二十三年，乃蔡海外贸易者毋用铜钱。至大二年。诏舶商贩钢钱下海者禁之。二十二年，中书右丞卢世荣订铸铜钱，言钞为虚，币宜括铜铸至元钱与钞参行。帝然之。已而不果。大德十一年，武宗即位，阔尔伯牙里请更用银钞、铜钱，集议不行。及尚书省改钞法，并议铸钱。至大二年，大都立资国院，山东、河东、辽阳、江淮、湖广、川汉立泉货监六，产铜之地立捉举司十九。是年十月，以行铜钱诏天下。御史言：“至大银钞始行，品目扶碎，民犹未悟，而又兼行铜钱。虑有妨碍。又民间拘铜器甚急，弗便。”诏与省臣议之。三年，遂铸钱二等：曰至大通宝者，一文准至大银钞一厘，其钱文为楷书；曰大元通宝者，一文准至大通宝钱一十文，其钱文为西番篆书。历代铜钱，悉依旧例与至大钱通用。其当五、当三、折二，并依旧数用之。至八月，又以行用铜钱诏天下。 <br/><br/>　　四年，仁宗即位，罢至大钱，诏以鼓铸弗给，新旧恣用，其币日甚，与银钞皆废不用。礼部尚书杨朵尔只曰：“法有便否，不当视立法之人为废。且银钞固当废，铜钱与楮币相权而行，古之道也，何可过遽乎！”言虽不用，时论韪之。 <br/><br/>　　至正十年，置诸路宝泉提举司于京城。明年，又立宝泉提举司于河南行省及济南、艾宁等路。未几，江浙、江西、湖广三行省亦立提举司等处。是年十一月，铸至正通宝铜钱，千文准中统交钞一贯，先是，翰林学士揭傒斯请兼行新旧铜钱，以救钞法之弊。不报。至是，更定钞法，并令铸钱。诏曰： <br/><br/>　　我世祖颁行中统钞，以钱为文，虽鼓铸末遑，而钱币兼行之意已具。后造至元宝钞，以一当五，名日子母相权，而钱实未用。今钞法偏虚，民用匮乏，爰谋拯弊，必合更张。铸至正通宝与历代铜钱并用，以实钞法。子母相权，新旧相济，以上副世祖立法之本薏。 <br/><br/>　　十六年，禁销毁贩卖铜钱。初，世祖以钱币问太保刘秉忠，对曰：“钱用于阳，褚用于阴。今陛下龙兴，沙漠君临中夏，宜用楮币。俾子孙世守之。若用钱，四海且不靖一遂屏铜钱不用。迨武宗用之不久。辄罢。至正钱、币兼行，以实钞法。未几，盗喊蜂起。天下大乱，秉忠之言若合符节蔫。然历朝并铸铜钱，盖，以备布施佛寺之用，非民间通用也。 <br/><br/>　　自世祖以后，中国用褚币，西北诸潘仍行钱币。其制有银币、铜币。币品，文为汗名，幂为人面或为骑马，详泰西人所著《蒙古西域诸国钱谱》不具论。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1440-28827.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1440-28829.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1440.html" action-type="chapterComment" class="comment"><i></i>新元史章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

