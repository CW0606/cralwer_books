<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《尔雅注疏》正文_卷十·释鸟_郭璞作品 - 维普阅读网</title>
<meta name="keywords" content="尔雅注疏,尔雅注疏原文,尔雅注疏阅读,卷十·释鸟全文,郭璞作品" />
<meta name="description" content="尔雅注疏原文阅读,卷十·释鸟全文在线阅读,郭璞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-505-5910.html";
var nextpage="novel-read-505-5912.html";
var indexpage = "novel-chapter-505.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-505.html">尔雅注疏</a></strong>
<strong><a href="novel-chapter-505.html">尔雅注疏目录</a></strong>
<span>卷十·释鸟</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-505-5910.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷十·释鸟</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=郭璞&amp;searchsubmit=yes"  target="_blank">郭璞</a><span class="divide">|</span>发布时间：2014-09-20 23:21:55<span class="divide">|</span></p>
<div class="page-body">
<div class="page-content">
<p>[疏]“释鸟第十七”。○释曰：《说文》云：鸟者，羽禽之总名。象形字。《左传》曰“少皥氏以鸟名官”之类。此篇广释其名也。<br/>　　隹其，鳺鴀。（今&lt;孚鳥&gt;鳩。○鳺，方扶切。鴀，方浮切。）<br/>　　[疏]“隹其，鳺鴀”。○释曰：舍人曰：“鵻，一名夫不。”李巡曰：“今楚鳩也。”某氏引《春秋》云：“祝鳩氏司徒。”祝鳩，即其、夫不，孝，故为司徒也。郭云：“今&lt;孚鳥&gt;鳩。”《诗》曰：“翩翩者。”毛传云：“鵻鳩，夫不也。”“一宿之鸟。”郑笺云：“一宿者，一意於所宿之木。”又云：“鸟之谨悫者，人皆爱之。”则此是谨悫孝顺之鸟也。陆机云：“今小鳩也。一名&lt;孚鳥&gt;鳩，幽州人或谓之且鷱瞗，梁宋之间谓之隹，杨州人亦然。”<br/>　　鶌鳩，鶻鵃。（似山鹊而小，短尾，青黑色，多声，今江东亦呼为鶻鵃。○鶌，居物切。鶻，音骨。鵃，音嘲。）<br/>　　[疏]“鶌鳩，鶻鵃”。○释曰：《春秋左氏传》云：“鶻鳩氏，司事也。”杜注云：“鶻鳩，鶻雕也。春来秋去，故为司事。”即此鶌鳩也。舍人曰：“鶌鳩，一名鶻鵃，今之班鳩。”孙炎曰：“鶻鳩，一名鸣鳩。”《月令》云：“鸣鳩拂其羽。”郭云：“似山鹊而小，短尾，青黑色，多声，今江东亦呼为鶻鵃。”案，旧说及《广雅》皆云“班鳩”，非也。<br/>　　鳲鳩，鴶鵴。（今之布榖也。江东呼为穫榖。○鳲，音尸。鴶，古八切。鵴，音菊。）<br/>　　[疏]“鳲鳩，鴶鵴”。○释曰：《左传》云：“鳲鳩氏，司空也。”《诗&#8226;召南》云：“维鹊有巢，维鳩居之。”皆谓此也。郭云：“今之布榖，江东呼为穫榖。”《埤仓》云“鴶鵴”，《方言》云“戴胜”，谢氏云“布榖类也”。陆机云：“今梁宋之间谓布榖为鴶鵴，一名系榖，一名桑鳩。”案，戴胜自生穴中，不巢生。而《方言》云“戴胜”，非也。<br/>　　鷑鳩，鵧鷑。（小黑鸟，鸣自呼，江东名为乌鵙。○鷑，音及。鵧，符悲切。）<br/>　　[疏]“鷑鳩，鵧鷑”。○释曰：鷑鳩，一名鵧鷑。郭云：“小黑鸟，鸣自呼，江东名为乌鵙。”<br/>　　鴡鳩，王鴡。（雕类。今江东呼之为鹗，好在江渚山边食鱼。《毛诗》传曰：“鸟挚而有别。”○鴡，七徐反。）<br/>　　[疏]“鴡鳩，王鴡”。○释曰：李巡曰：“王鴡，一名鴡鳩。”郭云：“雕类。今江东呼之为鹗，好在江渚山边食鱼。”《诗&#8226;周南》云：“关关鴡鳩。”陆机《疏》云：“鴡鳩大小如鴟，深目，目上骨露，幽州谓之鹫。而杨雄、许慎皆曰：白鷢似鹰，尾上白。”○注“《毛诗》传曰：‘鸟挚而有别。’”释曰：此即《关雎》传文也。挚，至也。谓鸟中雌雄情意至厚而犹能有别，故以兴后妃说乐君子，情深犹能不淫其色。<br/>　　鵅，鵋鶀。（今江东呼鸺鶹为鵋鶀，亦谓之鸲鵅。音格。○鵋，音忌。鶀，音欺。）<br/>　　[疏]“鵅，鵋鶀”。○释曰：鵅，一名鵋鶀。郭云：“今江东呼鸺鶹为鵋鶀，亦谓之鸲鵅。”<br/>　　鶅，鵵軌。（未详。）鴗，天狗。（小鸟也。青似翠，食鱼，江东呼为水狗。○鵵，音兔。鴗，音立。）<br/>　　[疏]“鴗，天狗”。○释曰：鴗，一名天狗。郭云：“小鸟也。青似翠，今江东呼为水狗。”<br/>　　鹨，天鸙。（大如鷃雀，色似鹑，好高飞作声，今江东名之曰天鹨。音绸缪。○鹨，亡侯切。鸙，音药。）<br/>　　[疏]“鹨，天鸙”。○释曰：鹨，一名天鸙。郭云：“大如鷃雀，色似鹑，好高飞作声，今江东名之曰天鹨。”“音绸缪”者，《诗&#8226;豳风》云：“绸缪牖户。”取其音同，故读从之。<br/>　　鵱鷜鵝。（今之野鹅。○鵱，音六。鷜，力于切。）<br/>　　[疏]“鵱鷜，鹅”。○释曰：鵱鷜者，野鹅之别名也。郭云：“今之野鹅。”<br/>　　鶬，麋鸹。（今呼鶬鸹。○鸹，古活切。）<br/>　　[疏]“鶬，麋鸹”。○释曰：鶬，一名麋鸹。郭云：“今呼鶬鸹。”<br/>　　鵅，烏&lt;暴烏&gt;。（水鸟也。似鶂而短颈，腹翅紫白，背上绿色，江东呼乌&lt;暴烏&gt;。音駮。○鵅，音洛。&lt;暴烏&gt;，音剥。）<br/>　　[疏]“鵅，烏&lt;暴烏&gt;”。○释曰：鵅，一名乌&lt;暴烏&gt;。郭云：“水鸟也。似鶂而短頸，腹翅紫白，背上绿色，江东呼乌&lt;暴烏&gt;。”<br/>　　舒雁，鹅。（《礼记》曰：“出如舒雁。”今江东呼&lt;可烏&gt;。音加。）<br/>　　[疏]“舒雁，鹅”。○释曰：鹅，一名舒雁。今江东呼&lt;可烏&gt;。某氏云：“在野，舒翼飞远者为鹅。”李巡曰：“野曰雁，家曰鹅。”○注“《礼记》曰：‘出如舒雁。’”○释曰：《聘礼》记文也。案，彼云：“私觌愉愉焉，出如舒雁。”郑注云：“威仪自然而有行列。”是也。<br/>　　舒凫，鹜。（鸭也。○鹜，音木。）<br/>　　[疏]“舒凫，鹜”。○释曰：鹜，鸭也。一名舒凫。李巡曰：“野曰凫，家曰鹜。”《礼记&#8226;内则》辨鸟之不可食者，云“舒凫翠”。<br/>　　鳽，鵁鶄。（似凫，脚高，毛冠。江东人家养之以厌火灾。○鳽，音额。鵁，音交。鶄，音精。）<br/>　　[疏]“鳽，鵁鶄”。○释曰：鵁鶄，一名鳽。郭云：“似凫，脚高，毛冠。江东人家养之以厌火灾。”<br/>　　輿，鵛鷋。（未详。）鵜，鴮鸅。（今之鵜鶦也。好群飞，沈水食鱼，故名洿泽。俗呼之为淘河。○鵛，音经。鷋，音徒。鵜，音啼。鴮，音乌。鸅，音泽。）<br/>　　[疏]“鵜，鴮鸅”。○释曰：舍人曰：“鵜，一名鴮鸅。”郭云：“今之鵜鶦也。好群飞，沈水食鱼，一名洿泽。俗呼之为淘河。”《诗&#8226;曹风》云：“维鵜在梁。”陆机《疏》云：“鵜，水鸟。形如鹗而极大，喙长尺馀，直而广。口中正赤，颔下胡大如数斗囊。若小泽中有鱼，便群共抒水，满其胡而弃之，令水竭尽，鱼在陆地，乃共食之。故曰淘河。”<br/>　　鶾，天鸡。（鶾鸡，赤羽。《逸周书》曰：“文鶾，若彩鸡，成王时蜀人献之。”○鶾，音汗。）<br/>　　[疏]“鶾，天鸡”。○释曰：鶾，一名天鸡，赤羽之鸟也。○注“《逸周书》”至“献之”。○释曰：云“《逸周书》曰”者，虽是《周书》，不在《尚书》百篇内，故曰《逸周书》。今所谓《汲冢周书》也。云“文鶾，若彩鸡”者，《王会》篇文也。案，彼云“蜀人以文鶾，文鶾者，若翬雉”。孔晁注云：“鸟有文彩者。”是也。云“成王时蜀人献之”者，案，彼孔晁注又云：“王城既成，大会诸侯及四夷。”故知当成王时蜀人献之也。<br/>　　鷽，山鹊。（似鹊而有文彩，长尾，觜、脚赤。○鷽，音握。）<br/>　　[疏]“鷽，山鹊”。○释曰：山鹊，一名鷽。郭云：“似鹊而有文彩，长尾，觜、脚赤。”《说文》云：“知来事鸟也。”<br/>　　鷣，负雀。（鷣，鹞也。江南呼之为鷣，善捉雀，因名云。○鷣，音淫。）<br/>　　[疏]“鷣，负雀”。○释曰：鷣，一名负雀。郭云：“鷣，鹞也。江南呼之为鷣，善捉雀，因名云。”<br/>　　齧齿，艾。（未详。）鶨，鶀老。（鳹鶨也，俗呼为痴鸟。○鶨，丑绢切。鳹，巨炎切。）<br/>　　[疏]“鶨，鶀老”。○释曰：鶨，一名鶀老。郭云：“鳹鶨，俗呼为痴鸟。”《字林》云：“勾喙鸟。”<br/>　　鳸，鴳。（今鴳雀。○鳸，音户。鴳，音晏。）<br/>　　[疏]“鳸，鴳”。○释曰：别二名也。郭云：“今鴳雀。”案，舍人、李巡、孙炎、郭氏皆断老上属，鳸下属。解云：鶨，一名鶀老。鴳，一名鳸。鳸，雀也。唯樊光断鶨鶀为句，以老下属。注云《春秋》云：“九扈为九农正。”九扈者：春扈，夏扈，秋扈，冬扈，棘扈，行扈，宵扈，桑扈，老扈。是以老为下属，唯鴳不重耳。杜预仍云：“老扈，鴳。”鴳非郭义。<br/>　　桑鳸，窃脂。（俗谓之青雀，觜曲，食肉，好盗脂膏，因名云。）<br/>　　[疏]“桑鳸，窃脂”。○释曰：桑扈，一名窃脂。郭云：“俗谓之青雀，觜曲，食肉，好盗脂膏，因名云。”郑玄《诗笺》云：“窃脂，肉食。”陆机《毛诗疏》云：“窃脂，青雀也。好窃人脯肉脂及筩中膏，故以名窃脂也。”诸儒说窃脂，皆谓盗人脂膏，即如下云“窃玄”、“窃黄”者，岂复盗窃玄黄乎？案，下篇《释兽》云：“虎窃毛谓之猫。”魋如小熊，窃毛而黄。窃毛皆谓浅毛。窃即古之浅字。但此鸟其色不纯，窃玄，浅黑也。窃蓝，浅青也。窃黄，浅黄也。窃丹，浅赤也。四色皆具，则窃脂为浅白也。而诸儒必为盗窃脂膏者，以此经下别云桑鳸与窃玄、窃黄等并列，则为浅白者也，《春秋》“九扈”是也。此自别一种青雀，好窃脂肉，目验而然。《诗&#8226;小雅》“交交桑扈”是也。且郑玄、郭朴、陆机，皆当世名儒，无容不知窃为浅义，脂为白色，而待後人剥正也。後人不达此旨，妄说异端，非也。<br/>　　鳭鹩，剖苇。（好剖苇皮，食其中虫，因名云。江东呼芦虎，似雀，青班，长尾。○鹩，力周切。）<br/>　　[疏]“鳭鹩，剖苇”。○释曰：鳭鹩，一名剖苇。郭云：“好剖苇皮，食其中虫，因名云。江东呼芦虎，似雀，青班，长尾。”<br/>　　桃虫，鹪。其雌鴱。（鹪，桃雀也。俗呼为巧妇。○鴱，音艾。）<br/>　　[疏]“桃虫，鹪。其雌鴱”。○释曰：舍人曰：“桃虫名鹪，其雌名鴱。”郭云：“鹪，桃雀也。俗呼为巧妇。”此鹪小鸟而生雕鹗者也。《诗&#8226;周颂》云：“肇允彼桃虫，拚飞维鸟。”毛传云：“桃虫，鹪也。鸟之始小终大者。”陆机《疏》云：“今鹪鹩是也。微小於黄雀，其雏化而为雕，故俗语鹪鹩生雕。”郑《诗笺》云：“鹪之所为鸟题肩也，或曰鴞，皆恶声之鸟。”其义未详。《方言》说巧妇之名，“自关而东谓之工爵，或谓之过羸，或谓之女&lt;匠烏&gt;，自关而东谓之鸋鴂。自关而西谓之桑飞，或谓之韈雀”是也。<br/>　　鶠，凤。其雌皇。（瑞应鸟。鸡头，蛇颈，燕颔，龟背，鱼尾，五彩色。高六尺许。）<br/>　　[疏]“鶠，凤。其雌皇”。○释曰：凤，一名鶠。郭云：“瑞应鸟。鸡头，蛇颈，燕颔，龟背，鱼尾，五彩色。高六尺许。”《说文》云：“神鸟也。天老曰：凤像，麟前鹿後，蛇颈鱼尾，龙文龟背，燕颔鸡喙，五色备举。出於东方君子之国，翱翔四海之外。过昆仑，饮砥柱，濯羽弱水，莫宿丹穴。见则天下大安宁。字从鸟凡声。凤飞，则群鸟从以万数。故凤古作朋字。”《山海经》曰：丹穴之山，有乌焉，其状如鹤，五彩而文，名曰凤，首文曰德，翼文曰顺，背文曰义，膺文曰仁，腹文曰信。是鸟也，饮食自歌自舞，见则天下大安宁。京房《易传》曰：凤皇高丈二，汉时凤皇数至。《汉书》云高五六尺，是说凤皇之状也。<br/>　　&lt;即烏&gt;鴒,雝渠。（雀属也。飞则鸣，行则摇。）<br/>　　[疏]“&lt;即烏&gt;鴒,雝渠”。○释曰：&lt;即烏&gt;鴒，一名雝渠，水鸟也。郭云：“雀属也。飞则鸣，行则摇。”《诗&#8226;小雅》云：“脊令在原。”陆机《疏》云：“大如鷃雀，长脚，长尾，尖喙，背上青灰色，腹下白，颈下黑如连钱，故杜阳人谓之连钱。”是也。<br/>　　鸒斯，鵯鶋。（鸦乌也。小而多群，腹下白，江东亦呼为鵯乌。音匹。○鸒，音预。）<br/>　　[疏]“鸒斯，卑鶋”。○释曰：鸒斯，一名卑鶋。郭云：“鸦乌也。小而多群，腹下白，江东亦呼为鵯乌。”《诗&#8226;小雅》云：“弁彼鸒斯。”毛传云：“鸒，卑鶋。”然则此鸟名鸒，而云“斯”者，语辞，犹“蓼彼萧斯”之类也。《小尔雅》云：“小而腹下白，不反哺者，谓之雅乌。”《说文》、《字林》皆云“楚鸟”是也。<br/>　　燕，白脰乌。（脰，颈。○脰，音豆。）<br/>　　[疏]“燕，白脰乌”。○释曰：脰，项也。《小尔雅》云：“白项而群飞者谓之燕乌。燕乌，白脰乌。”是也。<br/>　　鴽，鴾母。（鹌也。青州呼鴾母。○鴽，音如。鴾，音谋。）<br/>　　[疏]“鴽，鴾母”。○释曰：李巡云：“鴽，鹌，一名鴾母。”郭云：“鹌也。青州呼鴾母。”田鼠所化者也。《月令》季春“田鼠化为鴽”是也。<br/>　　密肌，系英。（《释虫》以有此名，疑误重。）巂周。（子巂鸟，出蜀中。○巂，音携。）<br/>　　[疏]“巂周”。○释曰：子巂鸟也，出蜀中。《说文》云：巂，蜀王望帝化为子巂，今谓之子规是也。<br/>　　燕燕，鳦。（《诗》云：“燕燕于飞。”一名玄鸟，齐人呼鳦。○鳦，音乙。）<br/>　　[疏]“燕燕，鳦”。○释曰：燕燕，又名鳦。郭云：“一名玄鸟，齐人呼鳦。”此燕燕即今之燕，古人重言之。《诗》云：“燕燕于飞。”《汉书》童谣云“燕燕尾涎涎”是也。孙炎、舍人以巂周、燕燕、鳦，为一物三名。郭所不取也。○注“《诗》云”至“呼鳦”。○释曰：《诗》云“燕燕于飞”者，《邶风》卫庄姜送归妾之诗也。云“一名玄鸟”者，案《月令》仲春之月“玄鸟至”，以其色玄，故谓之玄鸟是也。云“齐人呼鳦”者，案《商本纪》云：简狄“行浴，见玄鸟隋其卵，取而吞之，因孕生契”。诸纬侯皆言简狄吞鳦卵而生契，是玄鸟又名鳦也。<br/>　　鴟鴞，鸋鴂。鴟类。○鴟，尺之切。鴞，音遥。鸋，音宁。鴂，音决。<br/>　　[疏]“鴟鴞，鸋鴂”。○释曰：舍人云：“鴟鴞，一名鸋鴂。”郭云：“鴟类。”《诗&#8226;豳风》云：“鴟鴞鴟鴞。”毛传云：“鴟鴞，鸋鴂。”陆机《疏》云：“鴟鴞似黄雀而小，其喙尖如锥，取茅秀为窠，以麻紩之，如刺袜然。县著树枝，或一房，或二房。幽州人谓之鸋鴂，或曰巧妇，或曰女匠。关东谓之工雀，或谓之过羸。关西谓之桑飞，或谓之袜雀，或曰巧女。”先儒皆以为今之巧妇。郭注此云：“鴟类。”又注《方言》云：“鸋鴂，鴟鴞，鴟属。”非此小雀明矣。是与先儒意异也。今《尔雅》以郭氏为宗，且依郭氏。<br/>　　狂，茅鴟。（今&lt;尨烏&gt;鴟也，似鹰而白。）怪鴟。（即鴟鸺也，见《广雅》。今江东通呼此属为怪鸟。）枭，鴟。（土枭。○枭，音娇。）<br/>　　[疏]“狂，茅鴟。怪鴟。枭，鴟”。○释曰：此别鴟类也。茅鴟，一名狂。《广雅》云：“茅鴟，&lt;尨烏&gt;也。”郭云：“今&lt;尨烏&gt;鴟也，似鹰而白。”怪鴟，《广雅》谓之鴟鸺。郭云：“今江东通呼此属为怪鸟。”枭，一名鴟。郭云：“土枭。”《说文》云：“枭，食母，不孝之鸟，故冬至捕枭磔之。”字从鸟首在木上。《诗&#8226;陈风》云：“墓门有梅，有鴞萃止。”毛传云：“恶声之鸟也。”一名鹏，一名枭，一名鴟。《大雅&#8226;瞻卬》云：“为枭为鴟。”陆机云：“鴞大如班鳩，绿色，恶声之鸟也。入人家，凶。贾谊所赋鵩鸟是也。其肉甚美，可为羹臛，又可为炙。汉供御物，各随其时。鴞冬夏常施之，以其美故也。”<br/>　　鶛，刘疾。（未详。）生哺，鷇。（鸟子须母食之。）生噣，雏。（皆自食。○鶛，音皆。鷇，古候切。噣，音啄。雏，仕俱切。）<br/>　　[疏]“生哺，鷇。生噣，雏”。○释曰：辨鸟子之异名也。鸟子生须母哺而食者，名鷇，谓燕雀之属也。《史记》赵武灵王探雀鷇而食之是也。鸟子生而能自啄食者名雏，谓鸡雉之属也。《礼记&#8226;内则》云：“雏尾不盈握弗食”是也。<br/>　　爰居，杂县。（《国语》曰：“海鸟爰居。”汉元帝时琅邪有大鸟如马驹，时人谓之爰居。）<br/>　　[疏]“爰居，杂县”。○释曰：爰居，海鸟也。大如马驹，一名杂县。汉元帝时琅邪有之。○注“《国语》”至“爰居”。○释曰：云“《国语》曰‘海鸟爰居’”者，案《鲁语》云：“海鸟曰爰居，止於鲁东门之外三日，臧文仲命国人祭之。展禽曰：‘越哉，臧孙之为政也！夫祀，国之大节也；节，政之所成也。故制祭祀以为国典。今无故而加典，非政之宜也。今海鸟至，巳不知而祀之，以为国典，难以言仁且知矣。无功而祀之，非仁也；弗知而弗问，非知也。今兹海其有灾乎？夫广川之鸟兽，皆知辟其灾。’是岁，海多大风，冬暖。”是其事也。<br/>　　春鳸，鳻鶞。夏鳸，窃玄。秋鳸，窃蓝。冬鳸，窃黄。桑鳸，窃脂。棘鳸，窃丹。行鳸，唶唶。宵鳸，嘖嘖。（诸鳸皆因其毛色、音声以为名。窃蓝，青色。○鳻，音汾。鶞，敕伦切。唶，音即。啧，音责。）<br/>　　[疏]“春鳸”至“嘖嘖”。○释曰：李巡云：“诸鳸别春夏秋冬四时之名。唶唶、啧啧，鸟声貌也。”郭云：“诸鳸皆因其毛色、音声以为名。窃蓝，青色。”案，昭十七年《左传》云：“九鳸为九农正。”以此八鳸并上“鳸，鴳”为九。贾逵注云：“春鳸，分循，相五土之宜，趣民耕种者也；夏鳸，窃玄，趣民耘苗者也；秋鳸，窃蓝，趣民收敛者也；冬鳸，窃黄，趣民盖藏者也；棘鳸，窃丹，为果驱鸟者也；行鳸，唶唶，昼为民驱鸟者也；宵鳸，啧啧，夜为农驱兽者也；桑鳸，窃脂，为蚕驱雀者也；老鳸，鷃鷃，趣民收麦，令不得晏起者也。”舍人、樊光注《尔雅》，其言亦与贾同。其意皆谓以鳸为官，还令依此诸鳸而动作也。然则趣民耕耘及收敛、盖藏其事，可得召民使聚而总号令之。其为果驱鸟、为蚕驱雀、岂得多置官，方使之就果树、入蚕室为民驱之哉？又昼驱鸟，夜驱兽，不可竟日通宵常在田野，溥天之下，何以可周？且其言不经，难可据信也。故郭氏及杜预皆不从也。<br/>　　鵖鴔，戴鵀。（鵀即头上胜，今亦呼为戴胜。鵖鴔犹&lt;复烏&gt;鶝，语声转耳。○鵖，彼及切。鴔，皮及切。鵀，音赁。）<br/>　　[疏]“鵖鴔，戴鵀”。○释曰：李巡云：“戴胜，一名鵖鴔。”郭云：“鵀即头上胜，今亦呼为戴胜。鵖鴔犹复&lt;复烏&gt;鶝，语声转耳。”《月令》季春云“戴胜降于桑”。《方言》云：“燕之东北朝鲜洌水之间谓之鶝&lt;丕烏&gt;。自关而东谓之戴鵀，或谓之戴颁，或谓之戴胜。东齐吴扬之间谓之鵀。自关而西谓之服鶝，或谓之复鶝。”<br/>　　鶭，泽虞。（今婟泽鸟。似水鴞，苍黑色，常在泽中。见人辄鸣唤不去，有象主守之官，因名云。俗呼为护田鸟。○鶭，孚往切。）<br/>　　[疏]“鶭，泽虞”。○释曰：泽虞，一名鶭。郭云：“今婟泽鸟，似水鴞，苍黑色，常在泽中。见人辄鸣唤不去，有象主守之官，因名云。俗呼为护田鸟。”《说文》云：“婟，嫪也。”《声类》云：“婟嫪，恋惜也。”以此鸟恋惜池泽，见人不去，因名婟泽鸟也。<br/>　　鹚，鷧。（即鸬鹚也。觜头曲如钩，食鱼。○鹚，音慈。鷧，於计切。）<br/>　　[疏]“鹚，鷧”。○释曰：别二名也。《字林》云：“似鶂而黑。”郭云：“即鸬鹚也。”<br/>　　鹩，鹑。其雄鶛，牝庳。（鹑，鹌属。○庳，音脾。）<br/>　　[疏]“鹩，鹑。其雄鶛，牝庳”。○释曰：李巡曰：“别雄雌异方之言。”鹑，一名鹩，其雄名鶛，其牝名庳。郭云：“鹑，鹌属。”鹌，即上云“鴽，鴾”，田鼠所化者。鹑，旧云：“虾蟆所化者也。”<br/>　　鸍，沈凫。（似鸭而小，长尾，背上有文。今江东亦呼为鸍。音施。）<br/>　　[疏]“鸍，沈凫”。○释曰：鸍，一名沈凫。郭云：“似鸭而小，长尾，背上有文。今江东亦呼为鸍。”陆机云：“大小如鸭，青色，卑脚，短喙，水鸟之谨愿者也。”《大雅》云：“凫鷖在泾。”<br/>　　鴢，头鵁。（似凫，脚近尾，略不能行。江东谓之鱼鵁。音髐箭。○鴢，音拗。鵁，许交切。）<br/>　　[疏]“鴢，头鵁”。○释曰：鴢，一名头鵁。郭云：“似凫，脚近尾，略不能行。江东谓之鱼鵁。音髐箭。”嫌读为鵁青之鵁，故音之。《山海经》云：青要山，“畛水出焉，北注河。其中有鸟名鴢，状如凫，青身朱目赤毛，食之宜子”。是也。<br/>　　鵽鳩，寇雉。（鵽大如鸽，似雌雉，鼠脚，无後指，岐尾。为鸟憨急，群飞，出北方沙漠地。○鵽，丁刮切。）<br/>　　[疏]“鵽鳩，寇雉”。○释曰：寇雉，一名鵽鳩。郭云：“鵽大如鸽，似雌雉，鼠脚，无後指，岐尾。为鸟憨急，群飞，出北方沙漠地。”又谓之鵽。下云“寇雉，鵽”是也。<br/>　　萑，老鵵。（木兔也。似鴟鸺而小，兔头，有角，毛脚。夜飞，好食鸡。○萑，音丸。）<br/>　　[疏]“萑，老鵵”。○释曰：老鵵，一名萑。郭云：“木兔也。似鴟鸺而小，兔头，有角，毛脚。夜飞，好食鸡。”<br/>　　鶟鶦鸟。（似雉，青身，白头。○鶟，音突。鶦，音胡。）<br/>　　[疏]“鶟鶦鸟”。○释曰：鶟鶦，鸟名也。郭云：“似雉，青身，白头。”<br/>　　狂，梦鸟。（狂鸟，五色，有冠，见《山海经》。）<br/>　　[疏]“狂，梦鸟”。○释曰：梦鸟，一名狂，五采之鸟也。○注“狂鸟”至“山海经”。○释曰：案《大荒西经》云：栗广之野，“有五采之鸟，有冠，名曰狂鸟”，是也。<br/>　　皇，黄鸟。（俗呼黄离留，亦名搏黍。）<br/>　　[疏]“皇，黄鸟”。○释曰：舍人曰：“皇，一名黄鸟。”郭云：“俗呼黄离留，一名搏黍。”《诗&#8226;周南》云：“黄鸟于飞。”陆机《疏》云：“黄鸟，黄鸝留也。或谓之黄栗留。幽州人谓之黄鶯。一名仓庚，一名商庚，一名鵹黄，一名楚雀。齐人谓之搏黍。常葚熟时来在桑间，故里语曰：‘黄栗留，看我麦黄葚熟不。’亦是应节趋时之鸟也。”自此以下，诸言仓庚、商庚、鵹黄、楚雀、仓庚、鵹黄之文，与此一也。<br/>　　翠，鹬。（似燕，绀色，生郁林。○鹬，音聿。）<br/>　　[疏]“翠，鹬”。○释曰：李巡曰：“鹬，一名为翠。其羽可以为饰。”樊光云：“青羽，出交州。”郭云：“似燕，绀色，生郁林。”《说文》云：“翠，青羽雀也。”案《汉书》尉他献文帝翠鸟毛，然则鹬羽可以饰器物。故僖二十四年《左氏传》郑子臧“好聚鹬冠”是也。<br/>　　鸀，山乌。（似乌而小，赤觜，穴乳，出西方。○鸀，音蜀。）<br/>　　[疏]“鸀，山乌”。○释曰：山乌，一名鸀。郭云：“似乌而小，赤觜，穴乳，出西方。”<br/>　　蝙蝠，服翼。（齐人呼为蟙&lt;虫墨&gt;，或谓之仙鼠。）<br/>　　[疏]“蝙蝠，服翼”。○释曰：蝙蝠，一名服翼。郭云：“齐人呼为蟙&lt;虫墨&gt;，或谓之仙鼠。”《方言》云：“蝙蝠，自关而东谓之服翼，或谓之仙鼠。自关而西秦陇之间谓之蝙蝠。北燕谓之蟙&lt;虫墨&gt;。”<br/>　　晨风，鸇。（鹞属。《诗》曰：“鴧彼晨风。”○鸇，之然切。）<br/>　　[疏]“晨风，鸇”。○释曰：舍人曰：“晨风，一名鸇，挚鸟也。”郭云：“鹞属。”陆机云：“鸇似鹞，黄色，燕颔，勾喙，乡风摇翅，乃因风飞急，疾击鳩鸽燕雀食之。”○注“《诗》曰：‘鴧彼晨风。’”○释曰：《诗&#8226;秦风&#8226;晨风》篇文也。<br/>　　&lt;杨鸟&gt;，白鷢。（似鹰，尾上白。○鷢，巨月切。）<br/>　　[疏]“&lt;杨鸟&gt;，白鷢”。○释曰：&lt;杨鸟&gt;，一名白鷢。郭云：“似鹰，尾上白。”<br/>　　寇雉，泆泆。（即鵽鳩也。）鷆，蟁母。（似乌&lt;暴烏&gt;而大，黄白杂文，鸣如鸽声，今江东呼为蚊母。俗说此鸟常吐蚊，故以名云。○鷆，音田。蟁，音文。）<br/>　　[疏]“鷆，蟁母”。○释曰：鷆，一名蟁母。郭云：“似乌&lt;暴烏&gt;而大，黄白杂文，鸣如鸽声，江东呼为蚊母。俗说此鸟常吐蚊，因以名云。”蟁、蚊，音义同。<br/>　　鷉，须鸁。（鷉，鷿鷉。似凫而小，膏中莹刀。○鷉，音梯。鸁，音螺。）<br/>　　[疏]“鷉，须鸁”。○释曰：鷉，一名须鸁。郭云：“鷉，鷿鷉。似凫而小，膏中莹刀。”<br/>　　鼯鼠，夷由。（状如小狐，似蝙蝠，肉翅。翅尾项胁毛紫赤色，背上苍艾色，腹下黄，喙颔杂白。脚短，爪长，尾三尺许。飞且乳，亦谓之飞生。声如人呼，食火烟。能从高赴下，不能从下上高。○鼯，音吾。）<br/>　　[疏]“鼯鼠，夷由”。○释曰：鼯鼠，一名夷由。郭云：“状如小狐，似蝙蝠，肉翅。翅尾项胁毛紫赤色，背上苍艾色，腹下黄，喙颔杂白。脚短，爪长，尾三尺许。飞且乳，亦谓之飞生。声如人呼，食火烟。能从高赴下，不能从下上高。”<br/>　　仓庚，商庚。（即鵹黄也。）鴩，餔敊。（未详。○鴩，大结反。餔，音步。敊，音豉。）鹰，鶆鳩。（鶆，当为鷞字之误耳。《左传》作“鷞鳩”是也。）<br/>　　[疏]“鹰，鶆鳩”。○释曰：樊光曰：“来鳩，爽鳩也。”《春秋》曰：“爽鳩氏司寇。”鹰鸷故为司寇。郭云：“鶆，当为鷞字之误耳。《左传》作‘鷞鳩’是也。”案，昭十七年《左传》郯子曰：“少皥氏以鸟名官。”“爽鳩氏，司寇也。”杜注云：“爽鳩，鹰也。鸷，故为司寇，主盗贼。”是也。<br/>　　鹣鹣，比翼。（说已在上。）<br/>　　[疏]“鹣鹣，比翼”。○释曰：鹣鹣，比翼鸟名也。说在《释地》篇。故注云“说已在上”。<br/>　　鵹黄，楚雀。（即仓庚也。○鵹，音离。）鴷，斫木。（口如锥，长数寸，常斫树食虫，因名云。○鴷，音列。）<br/>　　[疏]“鴷，斫木”。○释曰：斫木鸟，一名鴷。郭云：“口如锥，长数寸，常斫树食虫，因名云。”<br/>　　鸄，鶶鷵。（似乌，苍白色。鸄，音激。鶶，音唐。鷵，音徒。）<br/>　　[疏]“鸄，鶶鷵”。○释曰：鸄，一名鶶鷵。郭云：“似乌，苍白色。”<br/>　　鸬，诸雉。（未详。或云即今雉。）鹭，舂鉏。（白鹭也。头、翅、背上皆有长翰毛。今江东人取以为睫&lt;木離&gt;，名之曰白鹭縗。○鉏，音锄。）<br/>　　[疏]“鹭，舂鉏”。○释曰：鹭，一名舂鉏。郭云：“白鹭也。头、翅、背上皆有长翰毛。今江东人取以为睫&lt;木離&gt;，名之曰白鹭縗。”《诗&#8226;陈风》云：“值其鹭羽。”陆机《疏》云：“鹭，水鸟也。好而潔白，故谓之白鸟。齐鲁之间谓之舂鉏。辽东乐浪吴杨人皆谓之白鹭。青脚，高尺七八寸，尾如鹰尾，喙长三寸，头上有长毛十数枚，长尺馀，毵毵然与众毛异。好欲取鱼，时则弭之。今吴人亦养焉。楚威王时，有朱鹭合沓飞翔而来舞，则复有赤者，旧鼓吹《朱鹭曲》是也。然则鸟名白鹭，赤者少耳。<br/>　　鹞雉。（青质，五采。○鹞，音遥。）鷮雉。（即鷮鸡也，长尾，走且鸣。○鷮，音骄。）鳪雉。（黄色，鸣自呼。○鳪，音卜。）鷩雉。（似山鸡而小，冠。背毛黄，腹下赤，项绿色鲜明。）秩秩，海雉。（如雉而黑，在海中山上。）鸐，山雉。（尾长者。○鸐，音狄。）雗雉，鵫雉。（今白鵫也，江东呼白雗，亦名白雉。○雗，音汗。鵫，丁罩切。）雉绝有力，奋。（最健斗。）伊洛而南，素质、五采皆备成章曰翬。（翬亦雉属，言其毛色光鲜。○翬，音晖。）江淮而南，青质、五采皆备成章曰鹞。（即鹞雉也。）南方曰，东方曰鶅，北方曰鵗，西方曰鷷。（说四方雉之名。○，音俦。鶅，音缁。鵗，音希。鷷，音尊。）<br/>　　[疏]“鹞雉”至“西方曰鷷”。○释曰：别诸雉之名也。“雉”者，郭云“青质五采”，即下文“江淮而南”者是也。云“鷮雉”者，郭云：“即鷮鸡也。长尾，走且鸣。”《说文》云：“鷮，长尾雉，走鸣。乘輿以尾为防釳著马头上。”《诗&#8226;小雅》云：“有集维鷮。”陆机《疏》云：“鷮，微小於翟也。走而且鸣曰‘鷮鷮’。其尾长，肉甚美。故林木山下人语曰：‘四足之美有麃，两足之美有鷮。’麃者，似鹿而小。”是也。《山海经》女几山“其鸟多白鷮”。云“鳪雉”者，雉之黄色，鸣自呼者名鳪。云“鷩雉”者，案《山海经》牝山之上“鸟多赤鷩”。郭注云：“即鷩雉也。”《尚书》谓之“华虫”。《周礼&#8226;春官&#8226;司服》职云“鷩冕”，七章之服也，画此鷩雉。郭云：“似山鸡而小，冠、背毛黄，腹下赤，项绿色鲜明。”云“秩秩，海雉”者，海雉，一名秩秩。郭云：“如雉而黑，在海中山上。”云：“鸐，山雉”者，山雉，一名鸐。郭云：“尾长者。”今俗呼山鸡是也。云“雗雉，鵫雉”者，别二名也。郭云：“今白鵫也，江东呼白雗，亦名白雉。”云“雉绝有力，奋”者，谓雉之壮大有力能斗者名奋。郭云：“最健斗。”云“伊洛而南，素质、五采皆备成章曰翬”者，李巡曰：“素质，五采备具，文章鲜明曰翬。”孙炎曰：“翬雉，白质，五色为文也。”郭云：“翬亦雉属，言其毛色光鲜，王后之服以为饰。”案《周礼&#8226;内司服》云：“王后之六服，褘衣。”郑注云：“王后之服，刻缯为之形而采画之，缀於衣以为文章。褘衣，画翬者。”是也。云“江淮而南，青质、五采皆备成章曰鹞”者，有雉，青质，五采备具而成文章，名曰鹞雉。郭云：“即鹞雉也，亦王后之服以为饰。”《周礼》云“揄狄”。郑注云“揄狄，画摇者”是也。摇与鹞音义同。云“南方曰，东方曰鶅，北方曰鵗，西方曰鷷”者，郭云：“说四方雉之名。”《左传》曰：“五雉为五工正。”杜预取此四方之雉，并上“翬雉”以为五也。必取翬雉者，伊洛，土之中区，故与四方之雉为五也。樊光、贾逵以此五雉分属五土，无所冯据，不可采用。故略而不言。<br/>　　鸟鼠同穴，其鸟为鵌，其鼠为鼵。（鼵如人家鼠而短尾，鵌似鵽而小，黄黑色。穴入地三四尺，鼠在内，鸟在外。今在陇西首阳县鸟鼠同穴山中。孔氏《尚书传》云：“共为雄雌。”张氏《地理记》云：“不为牝牡。”○鵌，音徒。鼵，音突。）<br/>　　[疏]“鸟鼠同穴，其鸟为鵌，其鼠为鼵”。○释曰：《尚书&#8226;禹贡》云：“导渭自鸟鼠同穴。”不言鸟兽之名，故此释之也。李巡云：“鵌、鼵，鸟鼠之名。共处一穴，天性然也。”郭云：“鼵如人家鼠而短尾，鵌似鵽而小，黄黑色。穴入地三四尺，鼠在内，鸟在外。今在陇西首阳县鸟鼠同穴山中。孔氏《尚书传》云：‘共为雄雌。’张氏《地理记》云：‘不为牝牡。’”郭氏并载此言，未知谁得其实也。<br/>　　鹳鷒，鶝鶔。如鹊，短尾，射之，衔矢射人。（或说曰：鹳鷒，鶝鶔，一名羿。○鹳，音欢。鷒，音团。鶝，音福。鶔，音柔。射，食亦切。）<br/>　　[疏]“鹳鷒，鶝鶔。如鹊，短尾，射之，衔矢射人”。○释曰：鹳鷒，一名鶝鶔。郭云：“或曰：鹳鷒、鶝鶔，一名羿。”案，字书云：“，古以为懈惰字。羿，古之善射者。”此言鸟捷劲，虽羿之善射，亦懈惰不敢射也，故以名云。郭《图赞》云：“鹳鷒之鸟，一名羿。应弦衔镝，矢不著地。逄蒙缩手，养由不睨。”<br/>　　鹊鶪丑，其飞也翪。（竦翅上下。○翪，音宗。）<br/>　　[疏]“鹊鶪丑，其飞也翪”。○释曰：鶪，伯劳也。翪，竦也。丑，类也。鹊鶪之类，不能翱翔远飞，但竦翅上下而已。<br/>　　鸢乌丑，其飞也翔。（布翅翱翔。○鸢，音玄。）<br/>　　[疏]“鸢乌丑，其飞也翔”。○释曰：鸢，鴟也。鴟鸟之类，其飞也布翅翱翔。<br/>　　鹰隼丑，其飞也翬。（鼓翅翬翬然疾。）<br/>　　[疏]“鹰隼丑，其飞也翬”。○释曰：舍人曰：“谓隼鹞之属也。”翬翬，其飞疾羽声也。郭云：“鼓翅翬翬然疾。”是急疾之鸟也。《说文》云：“隼，鸷鸟也。”陆机云：“隼，鹞属也。齐人谓之击征，或谓之题肩，或谓之雀鹰，春化为布榖者是也。”<br/>　　凫雁丑，其足蹼，（脚指间有幕蹼属相著。○蹼，音卜。）其踵企。（飞即伸其脚跟企直。）<br/>　　[疏]“凫雁丑，其足蹼，其踵企”。○释曰：凫，水鸟也。雁，阳鸟也。蹼，犹蹼属相著之谓也。踵，脚跟也。凫雁之类，脚指间有幕蹼属相著，飞则伸其脚跟企直也。<br/>　　乌鹊丑，其掌缩。（飞缩脚腹下。）<br/>　　[疏]“乌鹊丑，其掌缩”。○释曰：掌，足也。乌鹊之类，飞时缩足於其腹下。<br/>　　亢，鸟咙。（咙谓喉咙。亢即咽。）其粻，嗉。（嗉者，受食之处，别名嗉。今江东呼粻。○亢，户郎切。嗉，音素。）<br/>　　[疏]“亢，鸟咙。其粻嗉”。○释曰：别鸟咽嗉之名也。亢者，鸟喉咙也。其受粻处名嗉。郭云：“咙谓喉咙。亢即咽也。嗉者，受食之处，别名嗉。今江东呼粻。”<br/>　　鹑子，鳼。鴽子，鸋。（别鹌鹑雏之名。○鳼，音文。）<br/>　　[疏]“鹑子，鳼。鴽子，鸋”。○释曰：别鹌鹑雏之名也。鹑之子雏名鳼，鴽之子雏名鸋。<br/>　　雉之暮子为鹨。（晚生者，今呼少鸡为鹨。○鹨，力救切。）<br/>　　[疏]“雉之暮子为鹨”。○释曰：鹨是雉晚生之子名也。郭云：“晚生者，今呼少鸡为鹨。”<br/>　　鸟之雌雄不可别者，以翼右掩左，雄；左掩右，雌。<br/>　　[疏]“鸟之雌”至“右雌”。○释曰：郑《诗笺》云：“阴阳相下之义也。”<br/>　　鸟少美长丑为鶹鷅。（鶹鷅犹留离。《诗》所谓“留离之子”。○长，丁丈切。鶹，音留。鷅，音栗。）<br/>　　[疏]“鸟少”至“鶹鷅”。○释曰：鸟之少为子而美，长食母而丑，其名为鶹鷅，犹留离。《诗》所谓“留离之子”者，案《诗&#8226;邶风》云：“琐兮尾兮，流离之子。”陆机《疏》云：“流离，枭也。自关而西谓枭为流离。其子適长大，还食其母，故张奂云‘鶹鷅食母’，许慎云‘枭，不孝鸟’是也。”流与鶹同。<br/>　　二足而羽谓之禽，四足而毛谓之兽。<br/>　　[疏]“二足”至“谓之兽”。○释曰：别禽兽之异也。凡语有通别。别而言之，羽则曰禽，毛则曰兽。所以然者，禽者，擒也。言鸟力小，可擒捉而取之。兽者，守也。言其力多，不易可擒，先须围守，然後乃获，故曰兽也。通而为说，鸟不可曰兽，兽亦可曰禽。故《曲礼》“鹦鹉不曰兽，而惺惺通曰禽也”。《易》云：“王用三驱，失前禽。”则驱走者亦曰禽也。又《周礼&#8226;司马》职云：“大兽公之，小禽私之。”以此而言，则禽未必皆鸟也。又郑玄注《周礼》云：“凡鸟兽未孕曰禽。”《周礼》又云：“以禽作六贽：卿羔；大夫雁。”《白虎通》云：“禽者，鸟兽之总名，以其小兽可擒，故得通名禽也。”<br/>　　鶪，伯劳也。（似鶷&lt;葛烏&gt;而大，《左传》曰“伯赵氏”。○鶪，工役切。）<br/>　　[疏]“鶪，伯劳也”。○释曰：李巡云：“伯劳，一名鶪。”樊光曰：“《春秋传》曰：少皥氏以鸟名官。”“伯赵氏司至。”伯赵，鶪也。以夏至来，冬至去。郭云：“似鶷&lt;葛烏&gt;而大。”陈思王《恶鸟论》云：“伯劳以五月鸣，应阴气之动。阳气为仁养，阴为杀残贼，伯劳盖贼害之鸟也。”其声鶪鶪，故以其音名云。《月令》仲夏之月“鶪始鸣”是也。○注“似鶷”至“赵氏”。○释曰：云“似鶷鶡而大”者，《字林》云：“鶷鶡似伯劳而小故也。”云“《左传》‘伯赵氏’”者，案昭十七年云：“伯赵氏，司至者也。”杜注云：“伯赵，伯劳也。以夏至鸣，冬至止。”是也。<br/>　　仓庚，黧黄也。（其色黧黑而黄，因以名云，○黧，力知切。）<br/>　　[疏]“仓庚，黧黄也”。○释曰：即上“黄鸟”也。郭云：“其色黧黑而黄，因以名云。”</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-505-5910.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-505-5912.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-505.html" action-type="chapterComment" class="comment"><i></i>尔雅注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

