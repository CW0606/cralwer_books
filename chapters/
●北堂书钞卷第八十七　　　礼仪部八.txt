<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第八十七　　　礼仪部八_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第八十七　　　礼仪部八全文,虞世南作品" />
<meta name="description" content="北堂书钞原文阅读,●北堂书钞卷第八十七　　　礼仪部八全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9693.html";
var nextpage="novel-read-999-9695.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第八十七　　　礼仪部八</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9693.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第八十七　　　礼仪部八</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:56:23<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註宗庙十六　　　　　　社稷十七<br/><br/>　　○宗庙十六<br/><br/>　　王假有庙「周易萃卦辞云王假有庙谨案假至也萃聚也王至大之时故有宗庙祭祀也○今案陈本脱谨案以下别引注疏他语」象生之居「白虎通云宗庙所以有屋何所以象生之居也所以屋何来神备也○今案近本白虎通脱此条陈本及御览五百三十一引只有居也以上二句」缘生以事死敬亡若事存「白虎通云王者所以立宗庙何缘生以事死敬亡若事存此孝子之心所以追继养也○今案近本白虎通脱此条陈本及御览五百三十一引与旧钞同」宗庙致敬鬼神已著「蔡邕礼乐志云国之大事实在典祀云云孝经云宗庙致敬不忘亲也○今案陈本但存孝经二句并改标目」形貌所在「释名云庙也先祖形貌在○今案见毕本释宫室篇」<br/><br/>　　衣服藏焉「周礼守祧职云掌守先王先公之庙祧其遗衣服藏焉郑注云庙為太祖之庙及三昭三穆也迁主所藏曰祧先公之迁主藏于后稷之庙先王之迁主藏于文武之庙遗衣服大敛之餘也○今案春官守祧注同」<br/><br/>　　可以观德「尚书云七世之庙可以观德孔安国传曰天子立七庙有德之主则為祖宗其庙不毁故可观德○今案咸有一德孔传同陈本尚作商七上无立字」所以尊祖「孝经援神契云庙者所以尊祖也○今案御览八百三十一引援神契同陈本庙者作宗庙」教令由祖「郑注云教令由祖下者也谨案祖是仁义所生降下也○今案陈本脱考注同」冠娶必告「礼记文王世子云五庙之孙祖庙未毁虽為庶人冠娶妻必告死必赴不忘亲者也○今案不忘亲句是永兴引申语」天子七庙「郑注云王制天子七庙七也者太祖及文王武王之祧与亲庙四○今案王制注同」诸侯五庙「郑云王制○今案见王制注」大夫三庙士二庙「郑云谓诸侯之中士下士名曰官师者上士二庙也○今案王制注同」夏曰世室世世祀之「王婴古今通语曰夏曰世室世世祭祀之谨案夏為世室也○今案御览五百三十一引古今通语同本钞下文引语作论」殷人重屋若大寝也「周礼考工记匠人职云殷人重屋郑注云重屋者王宫正堂若大寝者也○王石校居改屋今案匠人注同陈本大误夫」周公称庙群公称宫「公羊传曰世室屋坏鲁公之庙也周公称太庙鲁公称世室群公称宫○今案见文十三年」正室「郑云出疆谓朝覲会同也正室适子也太庙太祖之庙○今案见文王世子注」<br/><br/>　　下宫下室「郑注文王世子云下宫亲庙也下室燕寝也○王石华校删云下若出十一字衍文也今案文王世子注同」姜嫄曰神宫「毛诗郑笺云閟神也美嫄神所依故曰神宫之谓也○今案鲁颂閟宫笺无之谓二字餘同」景帝名德阳「帝王世纪云汉孝景皇帝庙名德阳○今案御览八十八及五百三十一引帝王世纪同」孝宣曰长寿「又云汉孝宣帝庙名长寿王莽尊為高宗后以為非礼废○今案御览五百三十一引帝王世纪无王莽以下陈本亦然」孝武名龙渊「又云汉孝武皇帝庙名龙渊号世宗○今案御览五百三十一引无号世宗三字陈本亦然」文帝名顾城「又云汉文武皇帝庙名顾城号太宗○今案御览五百三十一引帝王世纪无号太宗三字陈本亦然又城作成」昭帝徘徊「又曰孝昭帝庙名徘徊○今案御览五百三十一引帝王世纪同」将营宫室宗為先「曲礼同上」规矩天地拟则阴阳「孙敏表云太平既登改作宗庙规矩天地阴阳○今案陈本脱太平二句」稚门之外「周礼小宗伯掌□□之神位右社稷左宗郑注云库门内稚门外之左右○今案小宗伯注同」地形显敞「晋起居注云武帝太康八年詔守曰往者仍魏氏旧庙处立庙既壅翳不显又林木弱小太僕寺地形显敞更於此营之○今案御览五百三十一引晋起居注康八年作安中詔下无守字仍误乃林作材」<br/><br/>　　徂徠之松新之柏「毛诗閟宫篇毛传徂徠新甫二山谨案二山出松柏故僖公取作寝庙也○今案见鲁颂閟宫篇谨案以下是永兴引申语」南致荆山之木西採华山之石「晋阳秋云正帝营太庙南致荆山之木西採华山之石铸铜柱十二涂以黄金鏤以百物填之以丹缀之以珠玉○今案陈本鏤误楼丹下有青字御览五百三十一引汉晋阳秋填之句作填以丹青餘同今晋书卷三无南字西字及以丹句珠玉作明珠」<br/><br/>　　复庙重簷「礼明堂位复庙重簷刮楹达乡郑云崇坫亢所受圭奠于上焉屏谓之树今桴思也刻之為云气虫兽如今闕上為之矣○今案明堂位注同陈本脱郑云以下」<br/><br/>　　大夫苍士黈「穀梁云丹桓公楹礼天子诸侯黝堊大夫苍士黈丹楹非礼也何休注云桓公庙也黝堊黑色也苍青黈黄色也○王石华校标目补大字难改黈小注恶改堊今案见庄廿三年范宁集解无桓公句无苍青二字餘同旧钞何休二字是转写者之误陈本径删去」<br/><br/>　　铜柱金鏤「桓谭新论云王公起九庙铜柱鏤金错杂其上○今案陈本改注晋阳秋御览五百三十一引桓谭新论公作莽鏤金作梦带金银杂作鏤」图画神灵「楚辞天问序云楚有先王之庙及公卿祠堂图画天地山川神灵琦瑋譎诡及古贤圣怪物也○今案毛本明吴氏刻本同陈本脱琦瑋句」新庙奕奕「毛诗閎宫云○今案见鲁颂」<br/><br/>　　奕奕寝庙君子作之「毛诗云谨案奕奕美大夫寝庙君子之人乃能作也○今案见小雅巧言篇陈本改注小宛误矣」诸侯不得祔於天子「礼丧服小记谨案诸侯卑故不得祔於天子庙也○今案陈本同」天子谨侯可附於士「又郑云人莫敢卑其祖○今案丧服小记注同」神无依据以主继心「白虎通云祭有主何神无依据孝子以主继心焉○今案陈本脱何字曲礼疏引何作者王謨本白虎通脱此条」宗庙之主亦当尽敬「云宗庙之主以木為之长尺二寸象先祖孝子入宗庙之中虽知木主非亲亦当尽敬也○今案陈本脱象先祖三字考论衡十六乱龙篇礼下脱云字象上有以字入庙句脱宗之中三字餘同」<br/><br/>　　主状四寸「五经异义云主状四寸穿中央达四方刻諡於背也○今案陈本异作要四寸作四方考类聚三十八初学记十三通典吉礼七引异义四方作正方」方明六面「又云诸侯大会同则以方明為主覲篇礼云方明木也其形六面上玄下黄东青南赤西白北黑加方明木也其形六面上玄下黄东青南赤西白北黑加方明于其上神明之象也○严氏校木改水非也今案陈本大会同作会天子方明木也误作明未也六面误作四面方六考仪礼覲礼加方明句在木也之上而神明之象句又郑注文也其形六面作方四尺六色」<br/><br/>　　虞主用桑「又云凡虞主用桑丧礼取其名也国礼云周襄王赐晋文公命及其受於武宫设桑主布几筵贾逵注斯受命日武宫祖公东宫祖武公庙也○今案又云二字蒙上五经异义也祭法正义引五经异义有虞主用桑句国礼当作国语此晋语文也贾逵以下是国语贾注佚文有譌脱矣陈俞本皆改注公羊」<br/><br/>　　练主用栗「又云练主用栗栗敬也告主子练也○今案御览五百三十一引五经异义告主句作祭礼取其恭五字陈俞本改注公羊」世世祭之「王婴古今通论云夏日世室世世祭祀也○今案本钞上文引论作语御览五百三十一引亦作语」四时享祀「魏书云有司奏立二庙亲尽以次毁特立武皇帝庙四时享祀為魏太祖万载不毁○今案魏志文纪注引魏书奏立作奏造餘同陈本脱二庙九字及為魏八字」羞含桃「礼月令仲夏之月天子乃以雏尝黍羞以含桃先荐寝庙郑云含桃樱桃也○今案月令注同」献樱桃「汉书叔孙通传云惠帝尝出游离宫通曰古者有春尝菓方今樱桃熟可献愿陛下出因取樱桃献宗庙上许之诸果献由此兴○今案见汉书四十三」献羔开冰先荐寝庙「月令仲春之月○严氏校以原钞？误水旁勒未改今案礼记月令篇献作鲜郑玄注云当作献」天子乘舟荐鮪于庙「月令季春之月天子始乘舟荐鮪于寝庙郑玄云进时物之美者也○今案始乘二句旧钞混入条注中今移正陈本但注进时美物也五字」以彘尝麦先荐寝庙「又云孟夏之月以彘尝麦郑云登进也麦之新气尤盛以彘水畜也○今案月令注同」以犬尝麻先荐寝庙「又云仲秋之月天子乃难以达秋气以犬尝麻先寝庙郑注云麻始熟也○今案月令注同」白虎衔肉「汉武故事云宣帝於河东立孝武庙告祠之日白虎衔肉置殿前○王石华校孝改武今案御览八十八引汉武故事同陈本河东作东宫」白龙夜见「又云宣帝於东莱立孝武庙有大鸟迹白龙夜见○今案御八十八引汉武故事同陈本东莱作东宫无大鸟句」鹤集后庭「汉书郊祀志宣帝即位告祠世宗庙有白鹤集於后庭○王石华校效改郊今案见汉书廿五下」鴈集殿前「又云宣帝即位告孝昭寝庙有鴈五色集于殿前○今案汉书廿五下无庙字」神光满殿「汉武故事云宣帝于西河立孝武庙由是神光满于殿中○今案御览八十八引汉武故事宣帝十一字作西河立庙四字陈本西河作东宫」神光兴殿「汉书郊祀志云宣帝即位于西河筑世宗庙神兴于殿旁有鸟如白鹤前赤后青神光又兴于房中如烛火○○今案汉书廿五下烛火作烛状陈本已照改」虚有唱善「汉武故事宣帝即位尊孝武庙虚中有唱善者告祠之日白鹤群飞集后庭○今案陈本脱御览八十八引汉武故事鹤作鵠然汉书郊祀志亦作鹤」上有钟音「郊祀志宣帝即位告祠世宗庙庙殿上有鐘音房户大开夜有光殿上尽明○今案汉书卷廿五下房户作门户」札变為金「汉武故事云宣帝立孝武庙于河东告祠之日有一人骑白马马异于常马持一尺札赐将作丞文曰汝绩克成赐汝金一斤因忽不见札乃变為金秤有一斤○严氏校以原钞脱庙字加斜勤未补今案御览八十八引汉武故事脱白字文字尺字秤作称陈本一尺作尺一丞作匠俞本绩克误赁客」<br/><br/>　　先驱剑挺「汉书夏侯始昌传云八月祠孝昭庙先驱剑梃随首始齿泥抑指為甲惊召公孙驾施之有兵不谋告示时任宣子奇欲為逆伏诛政事上帝夜入庙其后待时明自此始也○今案陈俞本脱考近本汉书夏侯始昌传无此文」<br/><br/>　　○社稷十七<br/><br/>　　句龙為社「左传云共工氏有子曰句龙為后土杜预注其工在太皞后神农前以水名官也其子句龙能平水故死為社之神也○王石华校小注两白字改句今案昭廿九年杜注故死句作故死而见祀」<br/><br/>　　周弃為稷「礼记祭法云厉山氏之有天下也其子曰后稷能殖百穀夏之衰也周弃继之故祀以為稷谨案弃后稷之名也○今案祭法篇作其子曰农餘同陈本已照改」禹為社「淮南子云禹勤天下故死而為社也○今案淮南子犯论训勤作劳陈本社也作社神」柱為稷「左传烈山氏之子曰柱為稷自夏以上祀之杜预注曰烈山氏神农世诸侯也○今案见昭廿九年」国之神「周礼小宗伯职云小宗伯掌建国之神位左宗庙云库门内稚门外之左右者也○今案陈本脱左宗以下」土地之主「郑注礼运云谓教令由社下者也社土地之主谨案法地下教者也○今案陈本脱谨案句」主阴气「礼记郊特牲云社祭土而主阴气也君南向於北墉下答阴之义也郑云社内北墻也○今案郊特牲注同」实阴祗「左传杜预云社实阴祗稷唯穀元帅敬万类协讚乾坤之位也○今案陈本脱俞本预下有注字无之位也三也」位上公「五经异义云今民谓社為上公非地○今案陈恭甫疏证本五经异义据郊特牲正义引同」尊田主「张华朽社赋云伊兹槐之挺殖得托尊於田主朱夏当阳蓊蔼萧森征夫云会行旅归心揖軫停盖轻舆托阴○今案百三家本张华集殖作植揖軫作輶轩陈本已照改又百三家本朽社误朽杜陈本主王」<br/><br/>　　择元日命民社「月令云仲春之月命民社郑云社后土也使民祀焉祈其农业也○今案月令注祈其作神其陈本已照改」卜来岁之稼「周礼肆师职云社之日蒞卜来之稼郑云祉祭土為取财也卜者问来岁稼所宜也○今案周礼疏卷十九同」五穀之「孝经云稷五穀之长也五穀不可徧祭故立稷以祭之○今案风俗通卷八引孝经授神契徧下无祭字餘同周礼大司徒疏引孝经援神契徧祭作徧敬陈本俞本求之孝经十八章无之乃改注周礼大司徒郑注俱夫之犬」<br/><br/>　　百穀之主「汉书郊祀志云宗庙王者所居稷者百穀之主○严氏校稷者居改居稷者今案见卷廿五下」殖百穀「礼祭法云已见上注○今案详本篇上周弃為稷注」<br/><br/>　　平九州「祭法云共工氏之霸九州也其子曰后土能平九州○今案陈本末句下有故祀以為社句」达天地之气「礼郊特牲云天子大社必受霜露风雨以达天地之气也○今案郊特牲同陈本标目脱地字」神地之道「礼祭法云社者所以神地之道也地万物天垂象取财于地取法于天尊天而亲地故教民美报焉○今案陈本同考近本礼记此文是郊特牲非祭法也」春求秋报「白虎通云社稷者得阴阳中和之气而用尤多故為长也岁再祭何春求秋报也○今案近本白虎通社稷篇稷者上脱社字秋报作穀之不及旧钞之完好也俞本秋报下增义字陈本求改祈并改注毛诗谬矣」<br/><br/>　　求福报功「又云王者所以有社稷者何為天地求福报功也○今案白虎通社稷篇及陈本天地作天下」报本反始「礼郊特牲云云郑注单出里皆往祭社于都鄙○今案陈本多窜改俞本同」尊天亲地「己见上说○今案此见郊特牲陈本注祭法非也」社于新邑「尚书洛誥云戊午乃社于新邑牛一羊一豕一孔安国传云吉立社稷之位用太宰也○今案此见召誥本钞作洛誥非也陈本已改召惟邑字误色耳」社于洛阳「书百官志云建武元年立太社稷于洛阳在宗庙之右也○今案此见续汉书郊祀志非百官志也详下文」為畿封树「周礼地官职云制其畿疆而沟封之设其社稷之壝而树之郑云壝坛与堳埒也○今案大司徒职同」為群姓立「礼记郊特牲云王為群姓立社曰大社○今案此见祭法本钞作郊特牲系转写之误也陈本已改正」乃建大社「周书云诸侯受命于周乃建大社于国之中其壝东青土南赤土西白土北黑土中央舋以黄土明建诸侯凿取其方一面之土燾以黄土白茅封之故曰受列土於周室○王石华校柜改壝今案周书作雒解黑作驪明作将列作则陈逢衡补注从则土之说惟卢本从御览作列土与旧钞脗合陈本舋作冒列上脱受字」<br/><br/>　　乃立冢土「毛诗云乃立冢土戎丑攸行肆不殄厥亦不殞厥问○严氏校珍改殄今案见大雅緜之篇」国社「礼记郊特牲云诸侯為百姓立社曰国社○今案此见祭法本钞郊特牲三字是转写之误以下三条亦然」王社「又曰王自為立社曰王社」侯社「又云诸侯自為立社曰侯社」置社「又云大夫以下成群立祉曰置社郑注云群眾也大夫以下至庶人也大夫不得特立社与民族居百家以上则共立一社今时里社也」<br/><br/>　　王者封五色土為社「尚书禹贡云海岱及淮唯徐州厥贡惟土五色孔安国传云古者封五色土為社建诸侯则各割其方色土与之使立社○今案禹贡徐州孔传同」<br/><br/>　　天孔五色土為坛「蔡邕独断云天子大社以五色土為坛皇子封為王者受之大社之土以所封之方色藉以白茅归国以立社故谓之茅土者也○今案王謨本独断受之句作受天子之社土不及旧钞之完好也藉作且陈本与王謨本同」<br/><br/>　　在外门之内「白虎通云社稷在中门之外外门之内者何尊而亲之与祖宗同也不在中门内何乃敬之不瀆也所以在外门之内也○今案白虎通社稷篇祖宗作先祖瀆上有褻字陈本已照改」<br/><br/>　　在宗庙之右「续汉书百官志云建武二年立大社稷于洛阳在宗庙之右皆方坛屋○今案陈本无稷字考续汉书百官志无此文惟见郊祀志下洛作雒餘同」高七仞「庄子云匠石之齐至乎曲辕见社櫟树其大蔽牛其高临七仞而后有枝可以為舟者旁十数观者如市○今案古佚丛书刻宋本人间世篇社櫟作櫟社七作十陈本已改又临下陈本衍山字」<br/><br/>　　方坛无屋「续汉书百官志云建武二年立大社稷于洛阳在宗庙之右皆方坛无室有坛门而已○今案此见续汉郊祀志已详上文小注室当作屋」配天地以作范併造化以垂制「徐貌社稷云诸前典句龙平序九壤而托灵后土弃敷殖百穀而协饗是宜配天地以作范併造化以垂制宗庙赖其弘赞之勋有生资其日月之惠也○今案陈本稷云作讚云闻诸十六字作句龙后土四字无而协五字宗庙作宇宙」<br/><br/>　　封土以报功「孝经纬云社土地之主也土地濶博不可尽敬封土為社以报功也○今案陈本脱博字御览三十一引孝经援神契尽作遍风俗通八引濶作广本钞作阔者避隋讳也」<br/><br/>　　有树以表功「白虎通云社稷所以有树何尊而执之使人望即敬之所以表功也○今案白虎通社稷篇执作识即作而餘同陈本执作职望下有见字即作师」南社為梓北社為槐「尚书无逸篇云大社惟松东社惟柏南社惟梓西社惟栗北社為槐天子之社五丈诸侯社半之○王石华校旁圈无逸二字今案陈本尚书五字改白虎通濶改广本作濶者详本篇上考北史刘芳传及类聚御览皆引作尚书逸篇脱无字白虎通亦然惟初学记及郊特牲正义引俱作无逸但脱天子以下耳石华旁圈无逸二字盖亦以為古本之可贵矣」<br/><br/>　　殷人以柏周人以栗「论语云夏后氏以松殷人以柏周人以栗曰使民战栗孔安国注凡建邦立社各以其土所宜之木宰我不达其意妄為之说因周用栗便云使民战栗哀公鲁君之諡也○今案哀公以下是永兴自知案语但脱谨案二字耳陈本无注」<br/><br/>　　匠石见櫟社「庄子云匠石之齐至干曲辕见櫟２社树其大蔽牛百围其高则临七仞○今案详本篇上高七仞注」威輦在白社「习凿齿逸民传云董威輦传云不知何人其洛阳白祉社中○今案御览五百三十二引逸民传其洛作忽见於洛陈本改注戴延之西征记与下条相混矣」白社「戴延之西征记云洛阳建春门外道北有白社董威輦所住也出门三里○今案御览五百三十二引西征记云里社鸣则教令行句鸣之怒也○今案文选运命论注引潜谭巴同陈本脱」<br/><br/>　　行旅归心「张华赋已见上○今案详本篇上」帗舞社稷「周礼舞师职云舞师教帗舞帅而舞社稷之祭祀郑玄云皇折五采羽為之亦如帗者也○今案舞师注同」<br/><br/>　　血祭祭社稷「周礼大宗伯职云以血祭祭社稷郑云阴祀血血起贵气臭也社稷之神有德者配食焉共工氏之子曰句龙食於社有厉山氏之子曰柱食於稷汤迁之而祀弃谨案句龙弃有功於社稷故用以祭祀者也○今案陈本脱共工以下谨案二句则永兴引申语也」<br/><br/>　　上日用甲「礼记郊等牲云社稷上日用甲用日之始也○今案郊特牲无上字陈本脱此条」吉辰上戊「王廙春可乐云吉辰兮上戊明灵朽惟社伯室兮必集新祭兮树下濯卯兮葅韭啮？？禾兮擗鮓縹醪兮浮蚁交觴兮并坐气和兮体适心怡兮地可○今案陈俞本脱此条御览三百三十二引伯作百新作祈餘同」<br/><br/>　　祭以酒脯「太公金柜云武王问太公曰天下精神甚眾恐后有试予者也将何以等之师尚父曰请树槐於王门内王路之右起西社筑垣坛祭以酒脯食以牺牲尊之日社客有非常先与之语乃命太公祝社曰如有山客勑享有益者距岁告以水旱与其风雨泽流悉行除民所苦○今案陈本脱武王问廿九字树作植西作两又脱客有非常以下俞本此条御览五百三十二引金柜后下有复字无将字西作面坛作墻乃命十六字作客有益者人无益者八字餘同」<br/><br/>　　社之羊羹「汉书郊祀志云高祖詔於丰治枌榆社当春以羊羹祭之○今案汉书郊祀志上羹祭作彘祭陈本已照改」皆太牢「礼记王制云天子社稷皆太牢诸侯社稷皆少牢○今案陈本同」以三牲「孝经援神契云仲春穫禾祭社稷以三牲何重功也○今案玉函山房辑本脱陈本穫作获祭社稷作报功祭稷」陈俎豆「礼记曾子问曰诸侯之祭社稷俎豆既陈○今案陈本脱之字」施金石「又云施於金石越於声音用於宗庙社稷○今案礼记乐记施上有若夫礼乐之五字」陈宰肉「陈平传云里中社平為宰分肉食甚均里父老曰善陈孺子之為宰平曰嗟乎使平得宰天下当如此肉○今案史记陈丞相世家父老上无里字本钞引陈平传则汉书文也汉书有里字本钞公正篇引亦有里字」<br/><br/>　　邴君行「邴原别传云原避地辽东得遗钱拾以繫树人繫者尤多原怪问之答者是神树原乃辨之里中遂歛其钱為社供里人為之诵曰邴君行仁邑无虎邴君行路树成社○今案魏志十一裴注引邴原别传避地作到陈本亦作到又脱诵曰三句」<br/><br/>　　宰相继踵咸出斯里「蔡邕陈留昏东库上里社碑云唯斯库上里古阳武之户牖也秦时有池子华為宰相汉兴陈平由此宰社随高祖克定天下為右丞相孝平之世虞延為太尉延熹中曾孙放為尚书令僉以為宰相继踵咸出斯里虽有积德修身之致亦斯社之所相也乃树碑作颂○今案陈本牖作■〈片庸〉无华字致作政严辑蔡中郎集据书钞御览引宰社作社宰随高作佐高宰相作丞相餘同」<br/><br/>　　诸子宦学并有才名「搜神记云后汉中兴初有应嫗者生四子而昼见神光临社试探之乃得黄金自是诸子宦学并有才名○今案见学津讨原本搜神记陈本临作照」瑀得剑「录异传云会稽贺瑀曾得疾不知人死三日苏云吏将上天见官府吏人将瑀入曹房中有层架其上有印其中有剑使瑀唯意取之瑀短不及上层取剑以出门下问何得曰得剑吏日得印可以駈慑百神今得剑唯使社公耳疾愈果有鬼来白事自称社公○今案初学记十三引录异传吏人作使人吏曰下脱得印十一字无白事二字陈本瑀误璃亦多脱」<br/><br/>　　应嫗得金「搜神记云中兴初有应嫗者生四子昼见神光照社试採之乃得黄金自是诸子宦学并有才名○今案详本篇上诸子宦学条下」子路搏鸟「博物志云子路子贡过郑社社树有鸟子路搏之鸟神牵率子路子贡说之乃止○王石华校惣至是改物志云率宰改牵率今案明吴琯校本稗海本博物志皆脱子路搏之鸟五字陈本鸟作乌」<br/><br/>　　汤蕤逃疟「列异传云大司马河内汤蕤字圣卿少时病疟逃神社中有人呼社邱社邱圣卿应声曰诺起至户口人曰取此书去得素书一卷乃谴核百鬼法也○王石华校司改司马自改字今案御览五百三十二引列异传汤作陵口作中又七百四十三引汤作阳邸作卸」<br/><br/>　　桃杖奏章入社检护「述异记云逢桃杖居江夏病疾困篤频上奏章夜中有物若豕赤色从十餘人皆操绳入门周床一匝而去往问道士张玄冥冥曰见者崇物伏罪乌衣入宅里社检护耳疾寻当除自是平复也○今案陈本脱俞本乌衣作冯依」<br/><br/>　　郭凝二心為所责「述异记云庾貌与女子郭凝私通诣社约取為妾二心者死貌遂不肯婚聘经二载忽闻凝暴亡貌出门瞻望有人来乃是凝敛手叹息之凝告郎从北邹还道遇强人抽刃逼凝惧死从之未能守节為社神所责卒得心痛一宿而绝貌云将今且停宿凝答曰人鬼异路毋劳尔思因涕泣下霑襟○今案御览五百三十二及　　　钦定书集成神异典三十二引述异记多删节陈本亦然」<br/><br/>　　穷乡之社扣盆而歌「淮南子云夫穷乡之社扣盆拊缻相和而歌自以為乐者也○今案近本淮南子精神训乡作鄙缻作瓴餘同陈本盆作瓮御览五百三十二引盆作瓫」<br/><br/>　　芜国之稷易為求福「又云荒乡之社易為黍肉芜国之稷易為求福注曰芜乱不经于神而享祀之故易為黍肉易从求福也○今案近本淮南子说林训荒芜俱作无乱作祀享作卒从作為陈本脱注曰以下」<br/><br/>　　蒞事而哭「左传云鲁大夫叔孙輒蒞事于社而哭叔孙昭子曰外将死非哭也○今案陈本脱」割羊以祠「续汉书礼仪制云日有变割羊以祠社用救日变执事者冠长冠皂单衣以行礼者也○今案近本续汉志同」丧国之社屋之「礼郊特牲云丧国之社屋之不受天阳也薄社北牖使阴明也郑注绝其阳通阴而已○今案郊特牲注同」亡国之社掩土「公羊传云薄社灾亡国之社盖掩其土而柴其下何休云柴其下何故火德烧之也○今案哀四年薄作蒲土作上注内无柴其四字陈本脱薄社灾三字及何休以下土已改上」為宗庙屏「白虎通白云亡国之社稷盖掩之以為宗庙之屏示贱也○今案白虎通社稷篇无盖掩之三字陈本已照删」以朱丝营「公羊传云日有食之鼓用牲于社求乎阴之道也以朱丝营社或曰脇之或曰為闇恐人犯之故营之也出公羊传中○王石校糸改丝今案见庄廿五年末句是转写者误入或是旧校者之语」<br/><br/>　　用鄫子「左传云宋公使邾文公用鄫子於次睢之社杜预云此水有妖神东夷皆祀之盖煞人而祭之也○王石华校补朱字社字今案见僖十九年」顾贫人「伍辑之从征记云临沂有次睢社常以人祭宋襄公使煞用鄫子处相承顾贫人命齐洁祭时缚著社前如见牺牲魏初乃止○王石华校平改贫后改从林改临今案陈本脱类聚三十九引从征记无宋字」<br/><br/>　　北堂书钞卷第八十七 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9693.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9695.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

