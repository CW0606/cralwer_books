<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《后汉纪》正文_孝章皇帝纪下卷第十二_袁宏作品 - 维普阅读网</title>
<meta name="keywords" content="后汉纪,后汉纪原文,后汉纪阅读,孝章皇帝纪下卷第十二全文,袁宏作品" />
<meta name="description" content="后汉纪原文阅读,孝章皇帝纪下卷第十二全文在线阅读,袁宏作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-556-7668.html";
var nextpage="novel-read-556-7670.html";
var indexpage = "novel-chapter-556.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-556.html">后汉纪</a></strong>
<strong><a href="novel-chapter-556.html">后汉纪目录</a></strong>
<span>孝章皇帝纪下卷第十二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-556-7668.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>孝章皇帝纪下卷第十二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=袁宏&amp;searchsubmit=yes"  target="_blank">袁宏</a><span class="divide">|</span>发布时间：2014-10-07 23:28:05<span class="divide">|</span></p>
<div class="page-body">
<div class="page-content">
<p>　八年（癸未、八三）<br/>　　春正月壬辰，东平王苍薨。<br/>　　初，苍疾病，上忧念苍，使道上置驿马，以知疾之增损。薨问至，上悲不自胜，诏东平傅录王建武以来所上章奏及作词赋，悉封上，不得妄有阙。司空第五伦见上悼怆不已，求依东海王故事，自请护丧事〔一〕。上〔以〕东海王行天子礼〔二〕，旧制无三公出者，乃遣大鸿胪持节护丧事，诏诸王及公主、京师诸侯悉诣东平王葬，哀策曰：“咨王丕显，勤〔劳〕王室〔三〕，亲命受策，昭于前世，出作蕃辅，克慎明德。昊天不吊，不报上仁，使屏余一人，茕茕靡有所终。今诏有司加赐鸾辂车、乘〔马〕〔四〕、龙旗九旒、虎贲百人，谥曰献王〔五〕。”<br/>　　〔一〕　事见卷九明帝纪上。时东海王彊薨，明帝遣司空冯鲂持节护丧事。<br/>　　〔二〕　据惠栋说补。<br/>　　〔三〕　据范书补。<br/>　　〔四〕　据东观记、范书补。<br/>　　〔五〕　东观记、续汉书、范书均作 “宪王”，惟通鉴取袁纪说。<br/>　　秋，即择班超为将兵长史，以徐干为司马。遣卫侯李邑使乌孙，到于阗，上言西域功不可成，盛毁超云：“拥爱妻，抱爱子，安乐外国，无内顾心。”超闻邑言，叹曰：“身非曾参，而有三至之谗〔一〕，恐见疑于当世。”遂出其妻。上知超无二心，乃诏责邑，〔超〕遣邑将乌孙侍子还京师〔二〕。徐干谓超曰：“邑前亲毁君，欲败西域，今可缘诏留之，遣他吏送侍子。” 超曰：“是言之狭也。以邑毁超，故遣之，内省不疚〔三〕，何恤邑言。今留之，一时快意，然非忠臣也。”<br/>　　〔一〕　战国策秦策甘茂对秦武王曰：“昔者曾子处费，费人有与曾子同名族者而杀人，人告曾子母曰：‘曾参杀人。’曾子之母曰：‘<br/>　　吾子不杀人。’织自若。有顷焉，人又曰：‘曾参杀人。’其母尚织自若也。顷之，一人又告之曰：‘曾参杀人。’其母惧：投杼逾墙而走。”<br/>　　〔二〕　范书班超传曰：“令邑诣超受节度。诏超：‘若邑任在外者，便留与从事。’超即遣邑将乌孙侍子还京师。”袁纪恐多有脱文，今补一“ 超”字。<br/>　　〔三〕　见论语颜渊。子曰：“内省不疚，夫何忧何惧！”<br/>　　于是疏勒王忠反，保乌即城。超乃立其府丞成大为疏勒王。其后忠设诈伪降，愿弃前罪，为杀新王。超内知其谋，而伪许之。忠大喜，将轻骑三百诣超。超密勒兵，待酒数行，超叱吏执忠，斩之，放击其众，大破之。<br/>　　冬十二月，行幸陈留、梁国、淮阳、颍川。<br/>　　戊申，诏曰：“五经剖判，去圣弥远，章句传说，难以正义，恐先师道丧，微言遂绝，非所稽古求道也。其令诸儒学古文尚书、毛诗、谷梁、左氏传，以扶明学教，网罗圣旨。”<br/>　　古文尚书者，出孔安国。武〔帝〕世〔一〕，鲁恭王坏孔子宅，欲广其宫，得古文尚书及礼〔二〕、论语、孝经数十篇，皆古字也。恭王入其宅，闻琴瑟钟磬之音，瞿然而止。孔安国者，孔子后也，尽得其书。尚书多于伏生所传（六）十〔六〕篇〔三〕，安国献之。<br/>　　〔一〕　据汉书艺文志补。<br/>　　〔二〕　礼，礼记也，见汉书艺文志。<br/>　　〔三〕　据汉书艺文志改。<br/>　　毛诗者，出于鲁人毛苌。自谓子夏所传，河间献王好之。<br/>　　谷梁者，瑕丘江公受之鲁申公。武帝时，董仲舒善说公羊，江公讷于口辩，义不如董仲舒，故谷梁学寝微，唯卫太子善谷梁。宣帝即位，闻卫太子好谷梁，乃求能为谷梁学者，得沛人蔡子秋〔一〕，与公羊家并说。上善谷梁，后大儒萧望之等廷论二家同异，多从谷梁，由是谷梁学复兴。<br/>　　〔一〕　汉书儒林传作“蔡千秋”。<br/>　　汉初张苍、贾谊、张敞皆修春秋左传，谊为左氏训故。御史张禹与萧生同官〔一〕，数言左氏于望之，望之善之，及翟方进、贾〔护〕（谊）、刘歆并传左氏学〔二〕。故言左氏者，本之贾〔护〕（谊）、刘歆。<br/>　　〔一〕　萧生，即萧望之也，时亦任御史。<br/>　　〔二〕　汉书儒林传曰：“禹与萧望之同时为御史，数为望之言左氏，望之善之，上书数以称说。……授尹更始，更始传子咸及翟方进、胡常。常授黎阳贾护季君，哀帝时待诏为郎，授苍梧陈钦子佚，以左氏授王莽，至将军。而刘歆从尹咸及翟方进受。由是言左氏者本之贾护、刘歆。”袁纪此文实取资于此，作“谊”、乃涉前“贾谊”而误，故据以改。下同。<br/>　　此四学虽传于世，至建武初议立左氏学，博士范〔升〕（舛）议讥毁左氏〔一〕，以为不宜立。〔章〕（愍）帝即位〔二〕，左氏学废，乃使郎中贾逵叙明左氏大义。逵又言古文尚书多与经传尔雅相应，于是古文尚书、毛诗、周官皆置弟子，学者益广。<br/>　　〔一〕　据范书改。<br/>　　〔二〕　陈璞以为“愍帝”是“明帝 ”之误。今按范书贾逵传及袁纪下文，乃“章帝”之误。陈说甚失考。<br/>　　逵字景伯，右扶风平陵人。身长八尺二寸，弱冠能诵五经、左传，兼通谷梁诸家之说，沈深有用，其所学者，可为人师。明帝时为郎，使与班固校书。帝即位，雅好古学，诏逵入讲白虎观，使说左氏传，上善其说。逵母尝病，上以逵居贫，欲赐之，以校书比例多，乃以钱二十万，使颍阳侯马防与逵。逵让曰：“逵母病甚，子贫无事于外，屡空，且从孤竹于首阳矣〔一〕。” 其思厚若此。迁卫士令。逵才学皆通，其所着论，为学者所宗。性佚，不修小节，当世以此讥焉，故不至大官。<br/>　　〔一〕　范书贾逵传，此乃章帝嘱马防之语，按袁纪下文作“其恩厚若此”，则袁纪“逵让曰”当是“谓防曰”之误。又范书“无事”作“无人事 ”。李贤曰：“谓不广交通也。”贤又曰：“史记曰：伯夷、叔齐，孤竹君之子也，隐于首阳山，卒饿死也。 ”<br/>　　袁宏曰：尧舜之传贤，夏禹、殷汤授其子，此趣之不同者也。夏后氏赏而不罚，殷人罚而不赏，周人兼而用之，此德刑之不同者。殷人亲尽则婚，周人百世不通，此婚姻之不同也。立子以长，三代之典也，文王废伯邑考而立武王，废立之不同者也。“君亲无将，将而必诛。”〔一〕周之制也；春秋杀君之贼，一会诸侯，遂得列于天下，此褒贬之不同者。彼数圣者，受之哲王也，然而会通异议，质文不同，其故何耶？所遇之时异。<br/>　　〔一〕　详见卷十注。<br/>　　夫奕者之思，尽于一局者也；圣人之明，周于天下者也。苟一局之势未尝尽同，则天下之事岂必相袭哉！故记载废兴，谓之典谟；集叙歌谣，谓之诗颂；拟议吉凶，谓之易象；撰录制度，谓之礼仪；编述名迹，谓之春秋。然则经籍者，写载先圣之轨迹者也。圣人之迹不同如彼，后之学者欲齐之如此，焉可得哉！故曰 “诗之失愚，书之失诬，易之失贼，礼之失烦，春秋之失乱”〔一〕，不可不察。圣人所以存先代之礼，兼六籍之文，将以广物惯心，通于古今之道。<br/>　　〔一〕　语出礼记经解篇。注曰：“ 失，谓不能节其教者也。诗敦厚近愚；书知远近诬；易精微，爱恶相攻，远近相取，则不能容人，近于伤害；春秋习战争之事，近乱。”　　　今去圣人之世，几将千年矣，风俗民情，治化之术，将数变矣。而汉初诸儒，多案春秋之中，复有同异。其后殷书礼传，往往间出，是非之伦，不可胜言。六经之道可得详，而治体云为迁易无度矣。昔仲尼没而微言绝，七十子丧而大义乖，诸子之言纷然殽乱。太史公谈判而定之，以为六家〔一〕；班固演其说，而明九流〔二〕。观其所由，皆圣王之道也，支流区别，各成一家之说。夫物必有宗，事必有主，虽治道弥纶，所明殊方，举其纲契，必有所归。寻史谈之言，以道家为统；班固之论，以儒家为高。二家之说，未知所辩。<br/>　　〔一〕　六家者，阴阳、儒、墨、名、法、道也。<br/>　　〔二〕　九流者，儒、道、阴阳、法、名、墨、纵横、杂、农也。<br/>　　尝试论之曰：夫百司而可以总百司，非君道如何情动〔一〕，动而非已也。虚无以应其变，变而非为也。夫以天下之事，而为以一人，即精神内竭，祸乱外作。故明者为之视，聪者为之听，能者为之使，惟三者为之虑，不行而可以至，不为而可以治，精神平粹，万物自得，斯道家之大旨，而人君自处之术也〔二〕。夫爱之者，非徒美其车服，厚其滋味，必将导之训典，辅其正性，纳之义方，闲其邪物。故仁而欲其通，爱而欲其济，仁爱之至，于是兼善也。然则百司弘宣，在于通物之方，则儒家之算，先王教化之道。居极则玄默之以司契，运通则仁爱之以教化。故道明其本，儒言其用，其可知也矣。<br/>　　〔一〕　“百司”，“非居道如何情动”九字，乃据黄本而补。<br/>　　〔二〕　袁宏所论，乃时人儒道合流说之滥觞。张湛列子说符篇注：“自贤者即上所谓孤而无辅；知贤则智者为之谋，能者为之使，物无弃才，则国易治也。”又仲尼篇注：“不能知众人之所知，不能为众人之所能，群才并为之用者，不居知能之地，而无恶无好，无彼无此，则以无为心者也。故明者为视，聪者为听，智者为谋，勇者为战，而我无事焉。”此与袁宏之论道家，可谓一源之水。<br/>　　夫大道行，则仁爱直达而无伤；及其不足，则抑参差而并陈。患万物之多惑，故推四时以顺，此明阴阳家之所生也。惧天下扰扰，竟故辩加位以归真〔一〕，此名家之所起。畏众寡之相犯，故立法制以止杀，此法家之所兴也。虑有国之奢弊，故明节俭以示人，此墨家之所因也。斯乃随时之迹，总而为治者也。后之言者，各演一家之理，以为天下法，儒道且犹纷然，而况四家者乎！夫为棺椁，遂有厚葬之弊；丧欲速朽，亦有弃尸之患。因圣人之言迹，而为支辩之说者，焉可数哉？故自此以往，略而不论。<br/>　　〔一〕　“竟故”二字据黄本补。<br/>　　元和元年（甲申、八四）<br/>　　春正月，日南献白雉。<br/>　　夏四月己卯，封东平王子尚为成都王〔一〕。<br/>　　〔一〕　范书东平王苍传及章帝纪均作“任城王”。袁纪恐误。<br/>　　六月辛酉，沛王辅薨。谥曰献王。辅好经书，矜严有法度，在国终始可观，称为贤王。<br/>　　秋八月甲子，太尉邓彪以老病罢，大司农郑弘为太尉。<br/>　　彪字智伯，南阳新野人。〔少〕（父）以孝行称，〔父〕（及）薨，让国与异母弟〔一〕。明帝高其节，诏听之。辟府掾，稍迁太仆卿。遭后母丧，固疾乞身，以光禄大夫行服。服竟，迁大司农。数月，为太尉。彪以礼让帅下，在位为百寮规诫。以疾上书乞骸骨。策曰：“惟君以曾闵之行，礼让之高，故慕君德礼，以属黎民。贪与君意，其上太尉印绶，赐钱三十万，俸二千石，禄终厥身。君专精养和，以辅天年。”诏太常四时致祭宗庙之胙〔二〕；河南尹常以八月旦奉羊、酒〔三〕。<br/>　　〔一〕　据范书本传及东观记改。及父形近而讹。<br/>　　〔二〕　李贤曰：“胙，祭庙肉也。礼，凡预祭，异姓则归之胙，同姓则留之宴。彪不预祭而赐胙，重之。”<br/>　　〔三〕　李贤曰：“东观记曰‘赐羊一头，酒二石’也。”<br/>　　癸酉，令天下系囚减罪一等，死罪徙边戍。<br/>　　九月，行幸陵〔一〕，祠旧宅园庙。<br/>　　〔一〕　陵，章陵也。疑纪文有脱。<br/>　　故临淮太守朱晖为尚书仆射。<br/>　　晖字文秀〔一〕，南阳人也。少以节操闻。初，帝舅信阳侯阴就方贵，慕晖名，自往候之，晖避不见；复遣家丞致礼，晖闭门不受。后为郡吏，太守阮况尝以事干晖，晖不从；及卒，晖厚送其家〔二〕。左右咸怪之，晖曰：“前阮君有求于我，恐以货污君，故不与言。今重送者，欲以明吾心。”骠骑将军苍闻而辟之，甚礼敬焉。<br/>　　〔一〕　东观记、范书均作“文季” 。<br/>　　〔二〕　类聚卷三五引东观记曰：“ 朱晖为郡督邮，太守阮况当嫁女，欲买晖婢，晖不与。及况卒，晖送金三斤。”<br/>　　正月朔旦，苍应奉璧入贺〔一〕。故事，少府给璧。阴就骄贵，吏傲不奉法，求璧不可得。苍坐朝堂，漏且尽而璧不至，不知所为，顾谓掾属曰：“若之何？ ”晖望见府主簿持璧，即往绐之曰：“我闻璧而未曾见，试观之。”主簿以璧授晖，晖顾召令史奉之。主簿惊曰：“少府当以朝。”晖叱之曰：“将归，晖独不朝也！”〔二〕主簿遽以白就，就曰：“朱掾义士，勿复求。更以他璧朝。”苍罢，谓晖曰：“属者掾自视孰与蔺相如邪？”<br/>　　〔一〕　周寿昌曰：“案：礼仪志： ‘岁首朝贺，公侯璧。’蔡邕独断曰：‘三公奉璧上殿。’又决疑要注曰：‘古朝会皆执贽，侯伯执珪，子男执璧。汉公卿以下，所执如古礼。’兹云公侯璧，则无所为珪，但有璧而已。公侯三公之璧，想皆自备，惟藩王则由少府给之也。续汉百官志：‘少府掌中服御诸物，衣服珍宝货珍膳之属。’藩王亦与中服御诸物等，故少府所掌也。”又周寿昌曰：“东平王朝正，当是章帝建初七年。”杨树达曰：“苍传：显宗即位，拜骠骑将军，永平五年归藩就国。据下文，阴就为少府，就自杀于永平二年。则此朝正当是永平二年事。周说殆误。”<br/>　　〔二〕　惠栋引此语，改“晖”为“ 将军”，当是。<br/>　　明帝幸长安，欲严宿卫，以晖为卫士令。稍迁临淮太守。晖好节概，其所拔用，皆厉行士。其诸报怨，以义犯法者，率皆为求门户而生宥之〔一〕。其不义者，即时僵仆，不以污狱门，故吏民畏爱之。晖刚于为吏，见忌于上，故所在数被劾。去临淮，屏居野泽，布衣蔬食，不与邑里通，乡党讥其介〔二〕。南阳人大饥，晖尽其家货，分宗族故旧，不问余焉。初，同县张堪素有名，见晖甚重之，接以友道。晖以其先达，未敢当也。后俱为二千石，绝不复通。及南阳饥，而堪已卒，晖闻其妻子贫穷，乃自往候视，赡赈之。其子颉怪而问之，晖曰：“吾以信心也。”〔三〕其信义慎终皆此类也。<br/>　　〔一〕　王先谦集解引苏舆曰：“谓以私人之义，犯国家之法。如郅恽为友人董子张报父仇杀人，诣县自首，令趣出狱。陈公思以叔父仇，格杀王子佑，汝南太守胡广特为原遣，并其事也。张敏传载，建初中有侮辱人父，而其子杀之，肃宗贳其死刑，遂定轻侮法。敏驳议不可，盖吏生之，为权宜，律赦之，则长奸耳。”<br/>　　〔二〕　李贤曰：“介，特也，言不与众同。”<br/>　　〔三〕　御览卷四七六引东观记曰： “堪至把晖臂曰：‘欲妻子讬朱生。’晖举手不敢答。 ”李贤曰：“以堪先讬妻子，心已许之，故言信于心也。”<br/>　　冬十月，行幸江陵。<br/>　　十二月，除诸禁固不得仕者，令得仕。<br/>　　二年（乙酉、八五）<br/>　　春正月，初令妇人怀胎者，当以二月赐谷三斛，复夫勿算一岁。<br/>　　二月，凤皇集于肥，行幸太山。<br/>　　丙子，大赦天下。复博、奉高、嬴三县，无出租赋。<br/>　　三月，行幸鲁，祠东海恭王。庚寅，祠孔子及七十二弟子。<br/>　　壬辰，行幸东平（王），幸〔王〕苍宫〔一〕，谓诸子曰：“思其人，至其乡；其处存，其人亡。”因泣下沾襟。上幸苍陵，为备虎贲、鸾辂、龙旗，以章显之，赐御剑于陵前。初，苍所将骠骑时吏丁周栩〔二〕，以苍敬贤下士，不忍去，为王家大夫数十年，事祖及孙〔三〕。引见，嗟叹之，择为议郎。<br/>　　〔一〕　据黄本改。<br/>　　〔二〕　范书东平王苍传作“丁牧、周栩”，袁纪恐脱“牧”字。<br/>　　〔三〕　胡三省曰：“献王及子怀王忠及今王敬。”<br/>　　遂幸魏郡、河内，登太行。<br/>　　五月丙戌〔一〕，诏曰：“凤皇、黄龙、鸾鸟比集七郡，神雀、甘露降自京都。祖宗旧事，或班恩施。其赐百官钱各有差；天下吏爵，人三级；高年、鳏寡孤独帛，人一匹。令天下大酺五日；凤皇、黄龙所集亭皆无出今年租赋；见者及太守、令、长、丞、尉帛各有差。”<br/>　　〔一〕　范书章帝纪作“五月戊申” 。<br/>　　冬十一月壬辰，诏曰：“余末小子，讬于君位，曷以恢崇〔祖宗〕〔一〕，仁济天下？三代推益，优劣殊轨，况于顽陋，无以易民视听，虽欲从之，末由也已。”博士曹褒睹兹诏也，知上有制作意，乃上疏曰：“ 昔圣人受命而王，莫不制礼作乐，以着功德。功成作乐，治定制礼，所以协和天人，示人轨则也，故御应见瑞乃作。今皇天降礼，嘉瑞并臻，制作之符，甚于言语，宜定诸议，以成汉礼。”章下太常，巢堪以为不可许。<br/>　　〔一〕　据陈璞校记补。<br/>　　是岁班超发诸国兵步骑二万击莎车，莎车求救于龟兹，王遣左将军发温宿、姑墨、尉头兵合五万人助之。超召部曲及于阗、疏勒王议曰：“兵少不敌，计莫若各散去，于阗从此西，吾亦从此东〔一〕，夜半闻鼓声便发。”众以为然，乃阴缓所得莎车生口。龟兹闻之喜，使左将军将万骑于西界，欲遮于阗王。人定后，超乃召诸司马勒兵厉众，鸡鸣驰赴莎车营，奄覆之。莎车惊怖，斩首五千余级，大获其马畜财物，分兵收其谷，莎车遂降。自是威震天下，西域恐。<br/>　　〔一〕　范书班超传作“于置从是而东，长史亦于此西归”。与袁纪所述恰相反。按班超据疏勒，在莎车之西，而于阗在莎车之东，则范书是。<br/>　　三年（丙戌、八六）<br/>　　三月丙寅〔一〕，太尉郑弘薨。丁卯，大司〔农〕（马）〔宋〕（宗）由为太尉〔二〕。<br/>　　〔一〕　三月甲戌朔，无丙寅。范书作“四月”，是。<br/>　　〔二〕　宋由系宋嵩之子，宋弘之侄。袁纪本卷章和元年史文即作“<br/>　　太尉宋由”。又大司马明系大司农之误，今均正之。<br/>　　郑弘字巨君，会稽山阴人也。曾祖自齐徙山阴。事博士焦贶〔一〕。门徒数百人，当举明经，其妻劝贶曰：“郑生有卿相才，应此举〔者〕也。”〔二〕从之。楚王英之谋反，诬天下知名者，贶为河东太守，及楚事〔征〕（遇），疫病道死〔三〕，妻子闭诏狱，考掠连年。诸〔生〕故人〔四〕，皆易姓名以避祸，弘独髡首负锧讼贶罪。明帝感悟，乃原免家属。弘送贶丧及妻子于陈留，毕葬旋乡里，为乡啬夫〔五〕。〔一〕　惠栋曰：“袁宏纪云：弘事博士陈留焦贶。”周寿昌曰：“<br/>　　传云同郡河东太守焦贶，则贶应为会稽人，袁作陈留人有异。至纪作博士，此作太守，则袁纪述其始，传述其后也。”按所谓贶陈留人，乃据送丧至陈留而言。<br/>　　〔二〕　据御览卷四七九引袁纪补。<br/>　　〔三〕　亦据御览卷四七九引袁纪补 “征”字，又“疫”，御览引作“疾”。<br/>　　〔四〕　据御览卷四七九引袁纪补。<br/>　　〔五〕　范书本传注引谢承书作“灵文乡啬夫”。惠栋引虞预会稽典录曰：“弘为灵文乡啬夫。民有弟用兄钱者，未还之，嫂诈讼之弘，弘卖中单，为叔还钱。兄闻之，惭愧，遣其婢索钱还弘，弘不受。”<br/>　　太守第五伦行部见弘〔一〕，问民得失，弘对甚明，伦甚奇之，擢为督邮。举孝廉，稍迁尚书仆射。上问弘：“欲三河、三辅选尚书、御史、孝廉、茂才，余郡不得选。”弘对曰：“虞舜出于姚墟，夏禹生于石纽，二圣岂复出于三辅乎？陛下但当明敕有司，使得人尔。”上善其言。是时乌孙王遣子入侍，上问弘：“当答其使不？”弘对曰：“乌孙前为大单于所攻，陛下使小单于往救之，尚未赏；今如答之，小单于不当怨乎？” 上以弘议问侍中窦宪，对曰：“礼曰‘礼有往来’〔二〕，易曰‘无往不复’〔三〕，天地际也。弘章句诸生，不达国体。”上遂答乌孙使。小单于忿〔恚〕（悉）〔四〕，攻金城郡，杀太守任昌。上谓弘曰：“朕前不从君议，果如此。”弘对曰：“窦宪奸臣也，有少正卯之行，未被两观之诛〔五〕，陛下前何用其议！”<br/>　　〔一〕　李贤曰：“太守常以春行所主县，劝人农桑，振救乏绝，见续汉志。”故范书郑弘传作“行春”，御览卷一九引续汉书作“春行”。<br/>　　〔二〕　礼记曲礼上曰：“礼尚往来。往而不来非礼也，来而不往亦非礼也。”袁纪“有” 恐系“尚”之误。<br/>　　〔三〕　易解卦曰：“无所往，其来复。”<br/>　　〔四〕　恚悉形近而讹，故正之。通鉴考异曰：“肃宗时无小单于寇金城事。”故通鉴不取袁纪。<br/>　　〔五〕　孔子家语曰：“孔子为鲁司寇，七日而诛乱政大夫少正卯，戮之于两观之下。子贡曰：‘少正卯，鲁之闻人也。今夫子为政而始诛之，或者为失乎？’孔子曰：‘天下有大恶者五，而窃盗不与焉。一曰心逆而险，二曰行僻而坚，三曰言伪而辩，四曰记丑而博，五曰顺非而泽。此五者有一于人，则不免君子之诛，而少正卯皆兼有之，居处足以撮徒成党，谈说足以褒饰荧众，强御足以反是独立，此乃小人之奸雄，不可不除。’”五恶之言原见于荀子宥坐篇，稍有出入。又杨伯峻左传注曰：“两观在雉门之两旁，积土为台，台上为重屋曰楼（非今居人之楼），可以观望，故曰观。”按袁纪此对及下临终所上之书，均不见范书。<br/>　　迁大司农、太尉。数陈窦宪势太盛，放权海内，言苦切，为宪不容。奏弘漏泄奏事，坐诘让，收印绶〔一〕。弘乞骸未许，病笃，上书曰：“臣东野顽闇，本无尺寸之功，横蒙大恩，仍登上司，中夜怵惕，惧有折足之戒〔二〕。自揆愚薄，无益国家之事，虽有杀身，焉可谢责。是以不敢雷同，指陈窦宪奸，不惯漏露，言出患入。窦宪之奸恶，贯天达地，毒流八荒，虐闻四极。海内疑惑，贤愚疾恶，‘宪何术以迷主上’〔三〕？流言噂□〔四〕，深可叹息。昔田氏篡齐，六卿分晋，汉事不远，炳然可见。陛下处天子之尊，自谓保万世之祚，无复累卵之危〔五〕，信谗佞之臣，不计存亡之机。臣虽弱疾，命在移晷，身没之日，死不忘忠。愿陛下为尧舜之君，诛四凶之罪，以素厌人鬼愤结之望。”章省，上遣太医占弘疾。临薨，悉皆还赐物，敕妻子葛巾布衣，殡以素棺。〔一〕　北堂书钞卷五一引东观记曰：“太尉张酺、郑弘、徐防、赵熹、虞延并以日蚀免。 ”<br/>　　〔二〕　易曰：“鼎折足，覆公餗。 ”疏曰：“知小而谋大，力薄而任重，如此必受其至辱，灾及其身也。”<br/>　　〔三〕　疑此句上脱“谓”字。<br/>　　〔四〕　诗小雅十月之交曰：“噂沓背憎。”笺云：“噂噂沓沓，相对谈语。”<br/>　　〔五〕　史记范睢传曰：“秦王之国，危于累卵。”正义引说苑曰：“晋灵公造九层之台，费用千金，谓左右曰：‘敢有谏者斩。’荀息闻之，上书求见。灵公张弩持矢见之。曰：‘臣不敢谏也。臣能累十二博棋，加九鸡子其上。’公曰：‘子为寡人作之。’荀息正颜色，定志意，以棋子置下，加九鸡子其上，左右惧慑息，灵公气息不续。公曰：‘危哉！危哉！ ’荀息曰：‘此殆不危也，复有危于此者。’公曰：‘ 愿见之。’荀息曰：‘九层之台，三年不成，男不耕，女不织，国用空虚，邻国谋议将兴，社稷亡灭，君欲何望？’灵公曰：‘<br/>　　寡人之过也乃至于此！’即坏九层台也。”<br/>　　初，弘为第五伦举吏，其后并为三公，当世以为荣。<br/>　　是时岁比不登，而诸王皆留京师，赏赐过厚。太尉掾何敞说太尉宋由曰：“礼，一谷不登，则损服彻膳；五谷不登，则废祭祀，乘马就牧，天下有饥寒者，若己使然〔一〕。今比年伤于水旱，民不收，缘边方外域，〔捐〕（损）妻子〔二〕，流离道路，中州内郡，公私屈竭，此宜损彻节用之时。国恩覆载，赏赐过度，但闻腊赐，王、主已下，倾竭帑藏。夫明君行赐以制，忠臣受赏尽度。明公位尊任重，责深负大，上当匡正纲纪，下当安利元元，岂容无违而已哉！宜先正己率下，奉还所赐，因陈得失，条奏王侯就国。”〔三〕<br/>　　〔一〕　礼记曲礼下曰：“岁凶，年谷不登，君膳不祭肺，马不食谷，驰道不除，祭事不县，大夫不食粱，士饮酒不乐。”<br/>　　〔二〕　捐损形近而讹。<br/>　　〔三〕　通鉴考异曰：“敞传，此事在肃宗崩后，云‘窦氏专政，外戚奢侈，赏赐过制，敞奏记云云’。袁纪在元和三年。按敞记云：‘<br/>　　明公视事，出入再期’，又言腊赐，知在此时。”其所谓“此时”，指章和二年。沈钦韩以通鉴为是。<br/>　　孔僖〔与崔篆〕孙骃同习春秋〔一〕，语吴王夫差时事，僖废书而叹曰：“若是，所谓画龙不成，反为狗者。”〔二〕骃曰：“昔者孝武皇帝始为天子，方年十八，崇信圣道，师则先王，五、六年间，号胜文、景。及后放恣，忘其前善。”僖曰：“书传若此者多矣。 ”邻房生梁郁遥和之曰：“如武帝亦为画龙不成复是狗邪？”僖、骃默然不答。郁怒恨之，阴上书告骃、僖诽谤先帝，讥刺世事。下有司，骃诣吏受诘，僖上书曰： “凡言诽谤者，谓无事而虚加诬罔也。至如孝武之政，善恶显在汉史，明如日月，是为直说实事，非虚谤也。夫帝王为善，则天下之善咸归焉；其不善，则天下之患亦萃焉，斯皆有以致之，不可以责人也。陛下即位已来，政教未过，德泽有加，天下所共见也，臣等独何讥刺哉？假使所言是也，则朝廷所宜改；所言非也，亦王者所宜含容。陛下不推其原，苟肆私忿，臣等即死，顾天下必回视易听，以此窥陛下心矣。”上始无罪骃等意，及得僖奏，下制勿问。<br/>　　〔一〕　据范书儒林传补。按下文曰 “骃子瑗，瑗子寔”，明姓崔非孙氏也。<br/>　　〔二〕　王先谦曰：“刘攽曰：正文画龙不成。案古语皆云画虎不成，此误。惠栋曰：王懋云章怀避唐讳，非误也。唐避虎字，讳改作龙。前书人表，虎臣改作龙臣，皆正文也。范书马援传仍作画虎不成反类狗也。”按袁纪卷八马援与兄子书亦作“画虎不成”，与范书同。恐唐钞本东观记改讳未尽，诸书复因之也。<br/>　　僖以才学为郎，校书东观，上言图谶非圣人书。骃子瑗，瑗子寔，皆以才文显〔一〕。<br/>　　〔一〕　御览卷四七四引袁纪曰：“ 崔骃诣窦宪，始及门，宪倒屣迎之，曰：‘吾受诏交公，公何得薄哉？’”又卷九四九引袁纪曰：“<br/>　　崔骃上书：‘窃闻春阳发而仓庚鸣，秋风厉而蟋蟀吟，盖气使之然也。’”二引均不见今本。疑“骃子瑗”之上，原有崔骃生平简述，久已脱之，此二条即其中之语。或系御览引书之误，亦未可知。<br/>　　冬十月，西羌寇张掖、陇西、金城，护羌校尉傅育将兵击之。<br/>　　章和元年（丁亥、八七）<br/>　　春正月，诏曰：“朕以不德，受祖宗弘烈，夙夜祗畏，无以章于先王。汉遭莽弊〔一〕，礼坏乐崩，因循故事，多非经典。知其说者之于天下，岂不远乎！”曹褒喟然叹曰：“昔奚斯颂鲁〔二〕，考甫咏殷〔三〕，竭忠显主之美者，当仁不让，奈何疑焉？”遂复上疏，陈制礼意。事下三公，未奏。上曰：“谚言：‘作舍道边，三年不成。’”乃使褒于南宫东观差序礼事，依旧仪，参五经，验以谶记，自天子至于庶人，百五十篇。<br/>　　〔一〕　范书曹褒传作“汉遭秦余” 。<br/>　　〔二〕　诗鲁颂閟宫曰：“新庙奕奕，奚斯所作。”奚斯，鲁大夫公子，作闵公庙。<br/>　　〔三〕　诗商颂谱曰：“有正考甫者，得商颂十二篇于周之大师，以那为首。”<br/>　　褒字叔通，鲁国薛人也。父充，建武中为博士，议定封禅、七郊〔一〕、三雍、大射、养老礼仪〔二〕。明帝即位，充上言：“汉家再受命，乃有封禅之事，礼乐崩阙，不可为后嗣法。五帝不相遵乐，三王不相袭礼〔三〕，大汉宜制礼乐。”褒少有大度，结发传充学，尤多好礼事，常慕叔孙通为汉制仪，昼夜研精，当其属思，不觉旁之有人。举孝廉，除郎，迁陈留圉令。捕得他郡盗徒五人，守马严风县杀之，褒曰：“夫绝人命者，天亦绝之。皋陶不为盗制死刑〔四〕，昔管仲遇盗而升诸公〔五〕。今承旨而杀之，是逆天心，俯顺人意，其罚重矣。如得全此，而身坐之，愿也。”遂不为杀。严奏褒软弱，免官，百姓号泣送之。<br/>　　〔一〕　制郊兆于雒阳城南七里处，祀天地五帝，是为七郊。详见续汉祭祀志。<br/>　　〔二〕　三雍，明堂，辟雍、灵台也。大射，李贤曰：“王将祭射宫择士以助祭也。张虎侯、熊侯、豹侯，其制若今之射的矣。谓之为侯者，天子射中之，可以服诸侯也。”养老礼，乃尊养三老五更，以示孝道于天下。上三礼乃充制于建武末，至明帝初始行之。<br/>　　〔三〕　礼记乐记曰：“五帝殊时，不相沿乐；三王异世，不相袭礼。”注曰：“言其有损益也。”<br/>　　〔四〕　尚书大禹谟曰：“皋陶曰：帝德罔愆，临下以简，御众以宽，罚弗及嗣，赏延于世，宥过无大，刑故无小，罪疑惟轻，功疑惟重，与其杀不辜，宁失不经，好生之德，洽于民心，兹用不犯于有司。”<br/>　　〔五〕　礼记杂记下曰：“孔子曰：管仲遇盗，取二人焉，上以为公臣，曰：‘其所与游群也，可人也。’”<br/>　　三月，护羌校尉傅育追虏出塞，战殁。<br/>　　夏四月丙子，令天下死罪囚减死一等，徙戍边。廷尉郭躬上疏曰：“圣恩所以减天下死罪使戍边者，欲实疆境而重人命也。去死就生，与老弱复相见，莫不欢喜。自丙子已来，犯罪者甚多，应入重〔论〕〔一〕。今已牢狱者，蒙更生之恩也。而始被执录者，独受大辟之刑，示不均也。书曰：‘王道荡荡，无偏无党。’〔二〕均大恩以令民。”上喜之，即诏悉赦焉。<br/>　　〔一〕　据范书补。又范书“犯罪” 作“死罪”。而陈澧以为“犯罪”下脱“亡命”二字。<br/>　　〔二〕　出书洪范，而此引上下句倒置。<br/>　　躬字仲孙，颍川阳翟人也。父弘及寇恂等时，为决曹掾，诸罹文为弘所决者无恨，治狱三十余年，郡中称之，比之东海于公〔一〕。躬复以明法称，稍迁尚书、廷尉。其决断在哀矜，所免者甚众，悉条诸文致重者四十余事，奏除之。躬弟子镇知名，后至廷尉，封侯。子孙皆修家业，以名理相待，为公者一人，廷尉者八人〔二〕，为刺史二十余人〔三〕。<br/>　　〔一〕　汉书于定国传曰：“其父于公为县狱吏，郡决曹，决狱平，罹文法者于公所决皆不恨。”<br/>　　〔二〕　范书郭躬传作“七人”。初学记卷十二引华峤书亦同。又范书其上尚有“侯者三人 ”，袁纪恐脱。<br/>　　〔三〕　范书作“刺史、二千石、侍中、中郎将者二十余人，侍御史、正、监、平者甚众” 。袁纪必有脱文。<br/>　　六月戊辰，司徒桓虞策免，司空袁安为司徒，光禄勋任隗为司空。<br/>　　自元和已来，凤皇、麒麟、白虎、黄龙、鸾鸟、嘉禾、朱草、三足鸟、木连理为异者数百，不可胜纪，咸曰福祥，以为瑞应。何敞辟太尉宋由府，乃言于宋由、袁安曰：“瑞应依政而生，昔海鸟止，鲁文仲祀之，君子讥焉〔一〕。鸲鹆来巢，夺阳之象〔二〕，孔子睹麟而泣曰：‘吾道穷矣！’〔三〕其后季氏有逐君之变〔四〕，孔子有两楹之殡〔五〕。今非常鸟兽，品物非一，似凤翔屋，怪草生庭，不可不察也。”由、安不敢应。<br/>　　〔一〕　国语鲁语曰：海鸟曰爰居，止于鲁东门之外三日，臧文仲使国人祭之。展禽曰：“ 越哉，臧孙之为政也。夫祀，国之大节也，而节，政之所成也。故慎制祀以为国典。今无故而加典，非政之宜也。”又曰：“今海鸟至，己不知而祀之，以为国典，难以为仁且智矣。夫仁者讲功，而智者处物。无功而祀之，非仁也；不知而不能问，非智也。今兹海其有灾乎？夫广川之鸟兽，恒知避其灾也。”是岁也，海多大风，冬暖。文仲闻柳下季之言，曰：“信吾过也。季子之言不可不法也。”<br/>　　〔二〕　见昭公二十五年春秋经。“ 鸲”作“□”。杨伯峻曰：“□同鸲，音劬。□鹆即今之八哥，中国各地多有之，春秋记此，以为昭公出走之先兆，盖古代迷信。”<br/>　　〔三〕　见哀公十四年公羊传。古者以麟为太平之符，圣人之类。时得麟而死，孔子自以为是己将死之征，故涕泣而感叹。<br/>　　〔四〕　昭公二十五年左传曰：公伐季平子，叔孙、孟孙伐公徒以助季氏，昭公哭于墓而去国。<br/>　　〔五〕　礼记檀弓上曰：“夫子曰： ‘赐，尔来何迟也？夏后氏殡于东阶之上，则犹在阼也。殷人殡于两楹之间，则与宾主夹之也。周人殡于西阶之上，则犹宾之也。而丘也，殷人也。予畴昔之夜，梦坐奠于两楹之间。予殆将死也。’寝疾七日而殁。”集韵曰：“楹，柱也。”<br/>　　秋七月，齐王晃坐事母不孝，贬为芜湖侯。<br/>　　壬戌，令死罪囚减戍边。<br/>　　八月，行幸九江。<br/>　　戊子，行幸湘〔一〕，祠沛献王。<br/>　　〔一〕　“湘”当作“相”，属沛，乃王国所在，见续汉郡国志。<br/>　　九月，行幸彭城及寿春。诏阜陵侯延与车驾会寿春。帝见延及妻子，怆然伤之，乃下诏曰：“盖周封千八百，而姬姓居半，所以桢干王室也。朕巡狩望江淮，意在阜陵。与王相见，志意衰落，形体非故，一则以惧。今复阜陵侯为阜陵王，增封四县，并前为五县。以阜陵下湿，徙都寿春。加赐钱千万，安车一乘，夫人及诸子赏赐各有差。”<br/>　　冬十月，北匈奴为鲜卑所杀，降者十余万。南单于上言：“宜及北虏分争，人民离散，出兵破北〔成〕（城）南〔北〕，共为一国，〔一〕令汉家长无北顾之忧。臣素愚浅，兵众单少，不足以防外。内顾与执金吾耿秉、度辽将军邓弘〔二〕、缘边诸郡太守并力，冀因天时，乘圣帝威神，一举平定。”上将许之，尚书宗意上疏曰：“匈奴处北种，介以沙漠〔三〕，简贱礼仪，衣食殊俗，此乃天一种民也。自汉兴已来，数发兵攻之，所得辄不足以复所害。呼韩邪单于奉藩，然中国亦疲于送迎之劳矣。光武皇帝躬擐金甲之难，深明天地之界，〔四〕故因其来降，宠立以为单于，羁縻畜养，边民得以休息，迄今四十余年。今鲜卑奉顺威灵〔五〕，斩获北单于名王已下万计，中国坐享其功，而百姓不知其劳，汉兴功烈，于斯为盛。今南单于还塞外，所谓虎出于槛也，必兴兵要利，内恃于汉，其事得浸滋不息，而设费不得已。无故以万全之计，而征不可必之功，未见其圣也。”诏问执金吾耿秉，言可听，师未出，而帝寝疾。<br/>　　〔一〕　黄本此句作“出兵破北城南兵为一国”。按通鉴考异引袁纪作“求出兵破北成南” ，又袁纪卷十五袁安等亦言“以终先帝破北成南之策” ，则“城”当作“成”，黄本“兵”乃“共”之误，蒋本误增“北”字，皆正之。<br/>　　〔二〕　邓弘，东观记及范书均作“ 邓鸿”。<br/>　　〔三〕　介，间也，即界。黄本作“ 分”，古通用。<br/>　　〔四〕　范书作“深昭天地之明”。黄本“界”亦作“明”。<br/>　　〔五〕　“今”原误作“令”，迳改。<br/>　　二年（戊子、八八）〔一〕<br/>　　〔一〕　原误作“元年”。<br/>　　春二月壬辰，帝崩于章德殿。遗诏：“无起寝庙，如光武故事。”是日，太子即位，年十岁，太后临朝。<br/>　　袁宏曰：非古也。易称：“地道无成而代有终。”〔一〕礼有妇人三从之义。然则后妃之在于钦承天敬恭中馈而已。故虽人母之尊，不得令于国，必有从于臣子者，则柔之性也。夫男女之别，自然之理；君臣酬咨，通物所因也。故百司并在，相与率职，必祠焉而后行。故有朝会享燕之礼，造膝请问之事，此盖内外之分，不可得而同者也。古之王者，必辟四门，开四聪〔二〕，兼亲贤而听受焉，所以通天下之才，而示物至公也。自母后临朝，必舅氏专权，非疏贤而树亲昵也。盖管其号令者，必寄外氏，是实违天封，而训民以私，政之所阶，〔国〕家制教〔三〕，关诸盛衰，建百司，修废官，设冢卿以任权，重〔牧〕（收）……〔四〕，王薨君幼〔五〕，百官执事，总己思齐，听于冢宰，所以大明公道，人自为用，上下竟业，而名器已固，三代之道也。<br/>　　〔一〕　见易坤卦。正义曰：“地道卑柔，无敢先唱成物，必待阳始先唱，而代阳有终也。 ”<br/>　　〔二〕　出书舜典。<br/>　　〔三〕　据陈璞校记补。<br/>　　〔四〕　此有脱文，恐系重牧守以治民之类语。<br/>　　〔五〕　原作“王君薨幼”。<br/>　　三月癸卯，葬孝章皇帝于敬陵。<br/>　　庚戌，太后诏曰：“皇帝幼年，惸惸在疚，朕且佐助德政〔一〕。守文之际，必有内辅。故太尉邓彪三让弥高，海内归仁。其以彪为太傅，赐爵关内侯，录尚书事，百官总己以听。”<br/>　　〔一〕　范书和帝纪作“佐助听政” 。<br/>　　于是侍中窦宪管掌机密，三弟罗列，并据大位。上幼小，太后当朝，宪以外戚秉政，欲以经学为名，乃上疏曰：“天下之命，县于天子，善在于所习。习与智长，则〔切〕（功）而不勤〔一〕；化与心成，则中道若性。昔周成王幼在襁褓，周公在前，史佚在后，太公在左，召公在右，中立听朝，四圣维之，是以虑无遗计，举〔无过事〕〔二〕。孝昭皇帝八岁即位，大臣辅政，亦选名儒韦贤、蔡义、夏侯胜入授诗书于禁中。伏惟皇帝躬天然之资，不肃而成，然以至尊之德，独对小臣，非所以揄扬圣心，增益辉光者。窃见屯骑校尉桓郁，结发受学，白首不倦，经为人师，行为儒宗。昔侍帷幄，入授先帝，父子奕世，并为帝师。愚以为可长乐少府，入授帝经。”于是以郁为长乐少府，侍讲禁中。岁余，迁太常。郁授二帝，恩宠甚笃（厚）。〔<br/>　　子〕焉传家业，至太傅〔三〕。<br/>　　〔一〕　据大戴礼及范书改。<br/>　　〔二〕　据大戴礼补。李贤曰：“以上皆大戴礼之文也。切而不勤，谓皆与智长，则常自切厉，而不须勤敕，若性犹自然也。”又曰：“<br/>　　史佚，成王时官史，名佚。”<br/>　　〔三〕　以己意改。<br/>　　宪性褊急，数自困，辅政之后，遂作威福，睚眦之怨无不报。初，宪恨尚书陈宠，欲因事毁伤之，使与丧事。黄门郎鲍德与宪弟瑰厚善，惧宠不能自免，说瑰曰：“宠奉事先帝，深见委任。若以岁月言之，宜蒙功劳之报；以才量言之，应受器用之赏。不可以几微之故，以伤辅政之德。”于是宪出宠为广汉太守，抑强扶弱，人无讼者。先时广汉城南有鬼哭声闻于府中〔一〕，积数年，宠案行有骸骨不葬者多，乃叹曰：“傥在是乎？”使县收敛埋藏之，由是遂止。<br/>　　〔一〕　范书陈宠传作“洛县城南” 。钱大昕廿二史考异曰：“‘洛’当作‘雒’，广汉郡所治。”据此则袁纪是。<br/>　　时齐〔炀〕（殇）王子〔都〕（郁）乡侯畅奔章帝哀〔一〕，上书未报，宪使客刺杀畅。太尉掾何敞请自往问变状，太尉宋由不听。敞固谓曰：“春秋称三公为宰者，言无不统也〔二〕。畅宗室肺腑，茅土蕃臣，来即国忧，上书未报，而于城内见害。干国之纪，擅杀列侯，罪恶（之）次于大逆〔三〕。奉宪大吏，莫敢追捕，明公处宰相之位，亦复不恤，四方闻之，谓京师何？昔陈平之言宰相曰：‘外镇四夷，内抚诸夏，使卿大夫各得其宜。’〔四〕今列侯私刃，不可谓抚；京尹废职，不可谓宜。纲纪亏坏，责系不小。”遂驱而去。司徒、司空闻之，亦遽〔遣〕（追）掾吏〔五〕。诏书疑畅弟阳，遣御史之齐考劾。尚书令韩〔棱〕（陵）以为奸在京师〔六〕，不宜舍近问远。诏书遣棱，棱固执不从。后事发觉，宪惧诛，自请击匈奴，功以赎死。<br/>　　〔一〕　王先谦曰：“刘攽曰：案‘ ●’者，不成人之名。今王石立二十四年，不可以‘殇 ’谥，盖是‘炀’字。”又曰：“彼既有子，不得谥‘ 殇’明矣。”惠栋曰：“何敞传作炀王。”又范书窦宪传“郁乡侯”作“都乡侯”。皆据以改。<br/>　　〔二〕　书伊训曰：“百官总己以听冢宰。”传曰：“伊尹制百官，以三公摄冢宰。”典当本于此，非春秋也。<br/>　　〔三〕　据陈璞校记删。<br/>　　〔四〕　见史记陈丞相世家。其文曰：“宰相者，上佐天子理阴阳，顺四时，下育万物之宜，外镇抚四夷诸侯，内亲附百姓，使卿大夫各得任其职焉。”古人引书多以己意删改，敞亦然。<br/>　　〔五〕　遣追形近易讹，故正之。<br/>　　〔六〕　棱、陵形近而讹，据袁纪卷十四及范书改，下同。<br/>　　夏五月，京师旱。<br/>　　冬十月，侍中窦宪为车骑将军，与执金吾耿秉〔发〕三万骑征匈奴〔一〕。司徒袁安与诸公卿诣朝堂谏曰：“今国用度不足，匈奴不犯塞，而劳军远攻，轻沙漠之难，徼功万里，非社稷计也。兵，凶器，圣王之所重。”不从。太尉宋由不署名，公卿稍亦止。安独与司空任隗固争，前后且十上，不从。<br/>　　〔一〕　据范书补。<br/>　　是时谏者甚众，尚书仆射郅寿下狱。御史何敞上疏谏曰：“臣闻圣主开直言之路，有不讳之诏，犹恐下情不达，复听歌谣之词〔一〕。故天人并应，传福无穷。臣伏见尚书仆射郅寿坐与诸尚书论击匈奴下狱，奏劾大不敬。臣愚以为寿备机密近臣，以匡辅为职，若朝廷有失，默而不言，悖义背恩，其罪当诛。今寿违众正议，以安宗庙，为国永福也，岂有私心！如寿被诛，臣恐天下以寿忠直之故，横加诽谤之诛，杀伤和气，忤逆阴阳，此诚不可。所以敢犯严威，不避夷灭，触死瞽言，〔非〕为寿也〔二〕。”乃免寿。寿，郅恽之子也。<br/>　　〔一〕　李贤曰：“歌谣，谓诗也。礼记王制曰‘命太师陈诗观民风’。郑玄注云：陈诗，谓采其诗而示之。”<br/>　　〔二〕　瞽言，论语季氏曰：“孔子曰：‘待于君子有三愆，言未及之而言谓之躁，言及之而不言谓之隐，未见颜色而言谓之瞽。”又“<br/>　　非”字据范书补。<br/>　　宪遂出师。侍御史鲁恭上疏谏曰：“夫天爱人犹父之爱子也。一物有不得其所，则天气为之错乱，而况人乎？故爱民者天下爱之。夷狄者，四方之异气也。蹲夷锯肆〔一〕，与（乌）鸟〔兽〕无异〔二〕，杂居中国，则错乱天气。是以圣王之制，夷狄羁縻不绝而已，不以伤害中国也。今边境幸无事，宜当修仁行义，尚于无为，令家给人足，各安产业。夫人〔道〕（遂）得于下〔三〕，则阴阳和于上，然后祥风时雨，覆被远方，则夷狄慕德，重译而至矣〔四〕。惟陛下留圣恩，征还二将，休罢士卒，以顺天下心。”于是窦氏横甚，司徒袁安辄举奏之，上虽不从，而权戚严惮焉。<br/>　　〔一〕　李贤曰：“夷，平地；肆，放也。言平生踞傲，肆放无礼也。”<br/>　　〔二〕　据范书鲁恭传改。<br/>　　〔三〕　据果亲王校而改。<br/>　　〔四〕　礼记王制曰：“五方之民，言语不通，嗜欲不同，达其志，通其欲，东方曰寄，南方曰象，西方曰狄鞮，北方曰译。”疏曰：“<br/>　　译，陈也，谓陈说外内之言。”据此则重译乃辗转翻译，以明达其意也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-556-7668.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-556-7670.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-556.html" action-type="chapterComment" class="comment"><i></i>后汉纪章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

