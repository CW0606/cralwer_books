<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《大戴礼记》正文_曾子立事第四十九_汉·戴德作品 - 维普阅读网</title>
<meta name="keywords" content="大戴礼记,大戴礼记原文,大戴礼记阅读,曾子立事第四十九全文,汉·戴德作品" />
<meta name="description" content="大戴礼记原文阅读,曾子立事第四十九全文在线阅读,汉·戴德作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1427-26411.html";
var nextpage="novel-read-1427-26413.html";
var indexpage = "novel-chapter-1427.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1427.html">大戴礼记</a></strong>
<strong><a href="novel-chapter-1427.html">大戴礼记目录</a></strong>
<span>曾子立事第四十九</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1427-26411.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>曾子立事第四十九</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=汉·戴德&amp;searchsubmit=yes"  target="_blank">汉·戴德</a><span class="divide">|</span>发布时间：2016-07-25 21:48:51<span class="divide">|</span></p>
<div class="page-body">
<div class="page-content">
<p>曾子曰："君子攻其恶，求其过，彊其所不能，去私欲，从事於义，可谓学矣。<br/><br/>　　君子爱日以学，及时以行，难者弗辟，易者弗从，唯义所在。日旦就业，夕而自省思，以殁其身，亦可谓守业矣。<br/><br/>　　君子学必由其业，问必以其序，问而不决，承閒观色而复之，虽不说，亦不彊争也。<br/><br/>　　君子既学之，患其不博也；既博之，患其不习也，既习之，患其无知也；既知之，患其不能行也；既能行之，贵其能让也；君子之学，致此五者而已矣。<br/><br/>　　君子博学而孱守之，微言而笃行之，行必先人，言必后人，君子终身守此悒悒。<br/><br/>　　行无求数有名，事无求数有成；身言之，后人扬之；身行之，后人秉之；君子终身守此惮惮。<br/><br/>　　君子不绝小，不殄微也；行自微也，不微人；人知之，则愿也；人不知，苟吾自知也；君子终身守此勿勿也。<br/><br/>　　君子祸之为患，辱之为畏，见善恐不得与焉，见不善恐其及己也，是故君子疑以终身。<br/><br/>　　君子见利思辱，见恶思诟，嗜欲思耻，忿怒思患，君子终身守此战战也。<br/><br/>　　君子虑胜气，思而后动，论而后行，行必思言之，言之必思复之，思复之必思无悔言，亦可谓慎矣。<br/><br/>　　人信其言，从之以行，人信其行，从之以复；复宜其类，类宜其年，亦可谓外内合矣。<br/><br/>　　君子疑则不言，未问则不言，两问则不行其难者。<br/><br/>　　君子患难除之，财色远之，流言灭之，祸之所由生自孅々也，是故君子夙绝之。<br/><br/>　　君子己善，亦乐人之善也；己能，亦乐人之能也；己虽不能，亦不以援人。<br/><br/>　　君子好人之为善，而弗趣也，恶人之为不善，而弗疾也；疾其过而不补也，饰其美而不伐也，伐则不益，补则不改矣。<br/><br/>　　君子不先人以恶，不疑人以不信；不说人之过，成人之美；存往者，在来者，朝有过，夕改，则与之；夕有过，朝改，则与之。<br/><br/>　　君子义则有常，善则有邻；见其一，冀其二；见其小，冀其大；苟有德焉，亦不求盈於人也。<br/><br/>　　君子不绝人之欢，不尽人之礼；来者不豫，往者不慎也，去之不谤，就之不赂；亦可谓忠矣。<br/><br/>　　君子恭而不难，安而不舒，逊而不谄，宽而不纵，惠而不俭，直而不径，亦可谓知矣。<br/><br/>　　君子入人之国，不称其讳，不犯其禁，不服华色之服，不称惧惕之言。故曰：与其奢也宁俭，与其倨也宁句。<br/><br/>　　可言而不信，宁无言也。君子终日言，不在尤之中；小人一言，终身为罪。<br/><br/>　　君子乱言而弗殖，神言弗致也，道远日益云。众信弗主，灵言弗与，人言不信不和。<br/><br/>　　君子不唱流言，不折辞，不陈人以其所能；言必有主，行必有法，亲人必有方。<br/><br/>　　多知而无亲，博学而无方，好多而无定者，君子弗与也。君子多知而择焉，博学而算焉，多言而慎焉。<br/><br/>　　博学而无行，进给而不让，好直而俓，俭而好亻室者，君子不与也。<br/><br/>　　夸而无耻，彊而无惮，好勇而忍人者，君子不与也。<br/><br/>　　亟达而无守，好名而无体，忿怒而为恶，足恭而口圣，而无常位者，君子弗与也。<br/><br/>　　巧言令色，能小行而笃，难於仁矣。嗜酤酒，好讴歌巷游，而乡居者乎？吾无望焉耳！<br/><br/>　　出入不时，言语不序，安易而乐暴，惧之而不恐，说之而不听，虽有圣人，亦无若何矣。<br/><br/>　　临事而不敬，居丧而不哀，祭祀而不畏，朝廷而不恭，则吾无由知之矣。<br/><br/>　　三十、四十之閒而无蓺，即无蓺矣；五十而不以善闻矣；七十而无德，虽有微过，亦可以勉矣。<br/><br/>　　其少不讽诵，其壮不论议，其老不教诲，亦可谓无业之人矣。<br/><br/>　　少称不弟焉，耻也；壮称无德焉，辱也；老称无礼焉，罪也。<br/><br/>　　过而不能改，倦也。行而不能遂，耻也；慕善人而不与焉，辱也；弗知而不问焉，固也；说而不能，穷也；喜怒异虑，惑也；不能行而言之，诬也；非其事而居之，矫也；道言而饰其辞，虚也；无益而食厚禄，窃也；好道烦言，乱也；杀人而不戚焉，贼也。<br/><br/>　　人言不善而不违，近於说其言；说其言，殆於以身近之也；殆於以身近之，殆於身之矣。<br/><br/>　　人言善而色葸焉，近於不说其言；不说其言，殆於以身近之也；殆於以身近之，殆於身之矣。<br/><br/>　　故目者，心之浮也；言者，行之指也；作於中，则播於外也。故曰：以其见者占其隐者。故曰：听其言也，可以知其所好矣。<br/><br/>　　观说之流，可以知其术也；久而复之，可以知其信矣；观其所爱亲，可以知其人矣。<br/><br/>　　临惧之，而观其不恐也；怒之，而观其不惛也；喜之，而观其不诬也；近诸色，而观其不逾也；饮食之，而观其有常也；利之，而观其能让也；居哀，而观其贞也；居约，而观其不营也；勤劳之，而观其不扰人也。<br/><br/>　　君子之於不善也，身勿为，能也；色勿为，不可能也。色也勿为，可能也；心思勿为，不可能也。<br/><br/>　　太上乐善，其次安之，其下亦能自强。<br/><br/>　　仁者乐道，智者利道，愚者从，弱者畏。不愚不弱，执诬以彊，亦可谓弃民矣。<br/><br/>　　太上不生恶，其次而能夙绝之也，其下复而能改也。复而不改，殒身覆家，大者倾覆社稷。是故君子出言以鄂鄂，行身以战战，亦殆勉於罪矣。<br/><br/>　　是故君子为小由为大也，居由仕也，备则未为备也，而勿虑存焉？<br/><br/>　　事父可以事君，事兄可以事师长，使子犹使臣也，使弟犹使承嗣也；能取朋友者，亦能取所予从政者矣；赐与其宫室，亦由庆赏於国也；忿怒其臣妾，亦犹用刑罚於万民也。<br/><br/>　　是故为善必自内始也。内人怨之，虽外人亦不能立也。<br/><br/>　　居上位而不淫，临事而栗者，鲜不济矣，先忧事者，后乐事；先乐事者，后忧事。昔者天子日旦思其四海之内，战战唯恐不能胜；诸侯日旦失其四封之内，战战唯恐失损之；大夫士日旦思其官，战战唯恐不能胜；庶人日旦思其事，战战唯恐刑罚之至也。是故临事而栗者，鲜不济矣。<br/><br/>　　君子之於子也，爱而勿面也，使而勿貌也，导之以道而勿强也。<br/><br/>　　宫中雍雍，外焉肃肃，兄弟僖僖，朋友切切，远者以貌，近者以情。<br/><br/>　　友以立其所能，而远其所不能，苟无失其所守，亦可与终身矣。"</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1427-26411.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1427-26413.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1427.html" action-type="chapterComment" class="comment"><i></i>大戴礼记章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

