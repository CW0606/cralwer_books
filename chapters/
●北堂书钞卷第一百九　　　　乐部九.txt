<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百九　　　　乐部九_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百九　　　　乐部九全文,虞世南作品" />
<meta name="description" content="北堂书钞原文阅读,●北堂书钞卷第一百九　　　　乐部九全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9715.html";
var nextpage="novel-read-999-9717.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百九　　　　乐部九</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9715.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百九　　　　乐部九</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:06:19<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註瑟九　　　　　　　　　琴十<br/><br/>　　○瑟九<br/><br/>　　庖羲作瑟「世本云庖羲作瑟○今案初学记十六引同二酉丛书辑世本又引通志广韵亦有称伏牺宓羲者」晏龙為瑟「山海经云帝俊生晏龙晏龙是始為瑟○今案见大荒东经及海内经」朱襄作五絃之瑟「吕氏春秋云朱襄氏治天下多风阳气蓄积菓实不成故作五絃之瑟以来阴○今案见吕氏春秋仲夏纪亦见本钞制作篇引」黄帝庖羲之瑟「帝王世纪云黄帝损庖羲之瑟為二十五絃长七尺二寸○今案陈本同亦见本钞制作篇」以正人德「白虎通云瑟一也所以惩忿窒欲正人一德也○王石华校忽改忿今案王謨本礼乐篇瑟一作瑟闲忿作忽无窒欲以下惟御览五百七十六引亦人户闲一德作之德餘与旧钞合陈俞本同御览」<br/><br/>　　而合於歌「说苑云声乐之象瑟易瑟良而合於乐也○今案此条有譌脱陈俞本删」云和之瑟「周礼大司乐云云和之瑟郑玄注云云和山名○今案大司乐壑同」<br/><br/>　　空桑之瑟「周礼又云空桑之瑟郑玄注云空桑山名○今案大司乐注同」龙门之瑟「周礼云龙门之瑟郑玄注云龙门山名○今案大司乐注同」黄龙之瑟「易通卦验云冬至日从八能之士鼓黄龙之瑟○今案陈俞本从上有人主二字黄龙作黄钟又陈本能误龙」梓瑟「楚辞云銵鐘摇簴楔梓瑟些○王石华校瑟下补些字今案楚辞招魂篇有些字銵作鏗餘同」宝瑟「汉书云莽河罗欲入门触宝瑟○今案汉书金日磾传及陈俞本河作何」<br/><br/>　　雅瑟「三礼图云雅瑟长八尺一寸○王石华校里改礼今案御览五百七十六引同」齐瑟「曹植箜篌引云秦箏何慷慨取瑟和且柔○今案陈本秦误泰」雅善鼓瑟「汉书杨惲传云惲报段会宗书云家本秦人能為秦声妇赵女也雅善鼓瑟王石华校禪改惲今案汉书六十六人作也餘同」俗好鼓瑟「刘欣期交州记云尧流之地俗好鼓瑟○今案　钦定图书集成乐律典百十卷引交州记尧流作要荒」大师鼓瑟服之不穷「吕氏春秋云郑大师文终日鼓瑟而兴再拜其前曰我服之不可穷也○今案陈本删文终以下考吕氏春秋审分览篇再拜二句亦不同」素女鼓瑟而悲不止「史记封禪书云太帝使素女鼓五十絃瑟而悲帝禁不止故破其瑟為二十五絃也○今案史记封禪书及武帝纪皆无而字也字餘同」王乔拥瑟「楚辞云少原之野赤松王乔皆在旁二子拥瑟而均余因称乎请□○王石华校子二改二子今案见楚辞惜誓篇少上有乃至二子野下均下皆有兮字餘同」子路鼓瑟「说苑云子路鼓瑟有北鄙之音○今案见王謨本卷十九修文篇陈本同」瓠巴鼓瑟「孙卿子云瓠巴鼓瑟而流鱼出听○今案见荀子卷一劝篇俞本瓠作匏流作游陈本亦作游」白虎鼓瑟「张衡西京赋云惣会僊倡戏豹舞羆白虎鼓瑟苍龙吹篪○今案文选同」鼓瑟而歌「典略云百里奚相秦不识其妻赁浣入见瑟者毁之自言能鼓瑟遂鼓瑟而歌○王石华校曲改典职改识院改浣今案陈本及御览五百七十六引典略无不识二字赁作佣又御览瑟者作琴者遂鼓句作歌曰」<br/><br/>　　倚瑟而歌「汉书传云文帝行霸陵夫人鼓瑟上自倚瑟而歌○今案陈俞本删传字考汉书张释之传夫人上有使慎二字餘同亦见史记张释之传」絙瑟交鼓「楚辞云瑟兮交鼓○今案陈俞本同今本楚辞九歌东君篇絙作緪」拥瑟调均「楚辞云少原之野赤松王乔皆在旁二子拥瑟而调均兮余因称乎清商○今案详本篇上文」<br/><br/>　　朱絃而疏越一唱而三叹「礼记云清庙之瑟朱絃而疏越一唱而三叹○今案见乐记」作以来阴「吕氏春秋云昔朱襄氏治天下多风阳气蓄积菓实不成故作五絃之瑟以来阴也○王石华挍凤改风米改实今案详上文」称乎清商「楚辞云赤松王乔拥瑟前具○今案详本篇上文」小大易序贵贱易位「韩子云齐宣王问王清曰儒者鼓瑟乎对曰瑟小絃為大声大絃為小声是小大易序贵贱易位儒者不鼓也○王石华校因本脱不字斜勒未补今案韩子外储说左篇及陈俞本王清作匡倩又陈本标目小作细」<br/><br/>　　欲乐则乐欲悲则悲「尸子云夫瑟贤者以其义取之欲乐则乐欲悲则悲也○今案御览五百七十六引尸子取作鼓陈本及平津馆辑本尸子亦作鼓」溪鱼上「已具於前○今案陈俞本作游鱼出听本钞上文引荀子作流鱼出听」六马仰秣「王肃与广陵太守书云昔瓠巴鼓瑟六马仰秣○今案严辑王肃集据书钞引同」<br/><br/>　　○琴十<br/><br/>　　伏羲作琴「琴操云昔伏羲作琴所以脩身治性○今案初学记十六引琴操及平津辑本陈本治作理」神农造琴「傅玄琴赋序云神农氏造琴所以畅和天人之性為至和之主○今案百三家本傅玄集及本钞下文引畅作协人之作下人」神物以臻「嵇康琴讚云昔在黄农神物以臻穆重神华记以五絃闲邪纳正亹亹其僊宣和养气介乃遐年○今案初学记十六引此讚闲邪宣和二句气作素百三家本脱严辑嵇康集重神作穆重作迁餘同陈本其僊句作感物悟灵年作龄餘同严辑本」<br/><br/>　　清灵之妙「蔡邕琴赋云有清灵之妙○今案陈本严辑本皆脱」乐之记「风俗通云琴者乐之纪与八音兼行由君臣之相得○今案初学记十六引记作统陈本纪作舆由字得作御近本风俗通声音篇记作统无由君句」德最优「嵇康琴赋云眾器之中琴德最优故缀叙所怀次為之赋○王石华校鼓改故今案文选及陈本次作以」至和之主「傅玄琴赋序云神农造琴所以协和天下人性為至和之主○今案百三家本傅玄集同」幽居辅性「顏延年誥曰琴瑟之德形乎声者也上招以和生幽居以辅性○严氏校因原钞脱声字斜勒未补今案陈俞本脱」通理治性「蔡邕琴赋云奚制雅器协之鐘律通理治性恬淡静溢○今案百三家本及兰雪堂本中郎集同」脩身治性「琴操云昔伏羲作琴所以脩身治性○今案详本篇上文」和人之情「玄琴赋序云神农造琴所以和人之性○今案本篇上文引作协和天下人性又一引作畅和」化人之情「琴操云伯牙学琴於成连先生曰吾师有方子春者善琴能化人之情今在东海上乃相与至海上而受业焉○今案陈本脱东海二句平津馆辑本化作移」禁止浮邪「白虎通云琴禁也以禁止淫邪正人心也○今案见白虎通礼乐篇初学记十六引无以字淫作於」荡涤邪心「李尤琴铭曰琴之在御荡涤邪心○王石华校瑟改琴今案百三家本陈本御误音」体清心「嵇康琴赋云乱曰愔愔琴德不可测兮体清心远貌难极兮○王石华校补愔琴二字今案文选同」闲邪纳正「嵇康琴讚云昔在黄农神物以臻穆重神华纪以五絃闲邪纳正亹亹其僊宣和养气分乃遐年○严氏校云案初学记十六引作閒邪作养素今案此条已见本篇上文」洞庭之椅「崔駰七依云有洞庭之椅依峻岸而旁生○今案百三家本崔駰集脱本钞下文引同」寒山之桐「张景阳七命云寒山之桐出自太冥○今案文选同」载灵山「嵇康琴讚云懿吾雅气载璞灵山体其德真清和自然澡以春雪澹若洞泉温乎其仁玉润外鲜丘○今案百三家本嵇康集及陈本懿吾句作惟彼雅器言」峻岳「嵇康琴赋云惟椅梧之所生兮託峻岳之崇岗○王石华校补小注峻字今案文选岳作岳陈本照改」据苍岑「张景阳七命云寒山之桐出自太冥含黄鐘以吐干据苍岑而孤生营匠斲其朴伶伦均其声○王石华校刘改斲今案文选同」依峻岸「七依云有洞庭之椅依峻岸而旁生迥独居而孤危○今案百三家本崔駰集脱本钞上文引旁生以上」上森萧下婆婆「閔鸿琴赋云乃从容以旁眺观洪格於朝阳上森萧以崇立下婆婆而四张○今案陈本观洪句作覩美材於山阳」合天地之醕和吸日月之休光「嵇康琴赋云惟椅桐之所生兮託峻岳之崇岗披重壤以延载兮参辰极而高驤合天地之醕和兮吸日月之休光○王石华校补标目休字驴改驤今案陈本无注文选岳作岳合作含」<br/><br/>　　翦蕤宾剖大吕「张景阳七命云寒山之洞出自太冥翦蕤宾之长柯剖大吕之阴○今案文选及陈本长作阳」离子督墨匠石奋斤「嵇康琴赋云至人攄思制為雅琴乃使离子督墨匠石奋斤夔襄荐法○王石华校金改斤今案文选同」考之诗人琴瑟是宜「蔡邕琴赋云观彼椅桐层山之蹊丹华煒煒绿叶参差考之诗人琴瑟是宜○今案陈本蹊作陂煒煒作煒燁百三家本中郎集亦作陂类聚四十四引与陈本同据订」至人攄思制為雅琴「嵇康琴赋云於是遁世之士荣期綺季之畴乃相与登飞梁越幽壑慕老童於騩隅钦泰容之高吟顾兹桐而兴虑思假物以託心乃断孙枝准量所任至人攄思制為雅琴○王石华校据改攄今案文选遁作遯餘同」<br/><br/>　　絃以山柘之丝饰以和氏之璧「崔駰七依云琴絃以山柘之丝饰以和氏之璧○今案陈本严辑本同」絃以园客之丝徽以钟山之玉「嵇康琴赋云絃以园客之丝徵以山之玉○今案文选同」龙凤之象古人之形「嵇康赋奚有龙凤之象古人之形伯牙手钟期听声○今案文选琴赋同」<br/><br/>　　伶伦比律田连操张「嵇贼伶伦比律田连操张进御君子新声憀亮○王石华校以末二字误操张旁勒未改今案文选琴赋作憀亮据订」播之以八风文之以五声「傅玄琴赋云播之以八风文之以五声○今案百三家本脱严辑傅玄集同」扬和顏攘皓腕「嵇康赋云扬和顏攘皓腕飞纤指以驰騖纷掍？以流漫○今案文选琴赋掍作？？？」弹五絃「家语云昔舜弹五絃之琴造南风之诗曰南风之薰兮可以解吾民之慍兮○今案见家语辨乐解三十五」知四海「乐声图云琴以知四海琴音调之以及四海也○今案陈俞本同」咏先王之风「韩诗外传云子夏居蓬户之中弹琴以咏先王之风有人亦乐无人亦乐○案见新安周氏校本外傅卷二」理重华之操「嵇康赋理重华之遗操慨远慕而长思○今案文选琴赋同」理正声奏妙曲「嵇康赋理正声奏妙曲○今案文琴赋同」进南荆发西秦「嵇赋若乃华堂曲宴旨酒清醕进南荆发西秦绍陵阳度巴人○今案文选琴赋同」器冷絃调心闲手敏「嵇赋若乃夜色萧清明月垂光器洽絃调心闲手敏○今案文选琴赋及陈本夜色作冬夜明作朗本钞改明者宋人转写避始祖讳也」秘弄乃开「蔡邕琴赋云然后哀声既发秘弄乃开左手抑扬右手徘徊指掌反覆抑案藏摧○今案类聚四十四初学记十六引及百三家本中郎集同」奇弄乃发「嵇康赋云於是曲引向阑眾音将歇改歆易调奇弄乃发○今案文选琴赋同」左手抑扬右手徘徊「蔡琴赋云云繁弦既抑雅响乃扬青雀西飞别鹤东翔饮马长城楚曲明光○王石华校改鹤补城字今案类聚四十四引及百三家本中郎集响作韵初学记十六引响作声但下文再引仍与此同」<br/><br/>　　一奏云起再奏雨随「韩子云师旷一奏清角有云从西北方起再奏之大风至大雨随之裂帷幕破俎豆○今案韩子十过篇云上有玄字陈本亦作玄云无清角二字帷作幃」<br/><br/>　　徐动宫徵微挥角羽「说苑云雍门周以琴见孟尝君徐动宫徵微挥角羽曲终而切叹孟尝涕泣增哀○今案类聚四十四引微挥作拂本钞下文引微作非餘同近本说苑善说篇曲终句误作切终而成曲涕泣作涕浪污哀作欷」<br/><br/>　　角羽俱起宫徵相证「嵇康琴赋云及其初调则角羽俱起宫徵相证○王石华校羽改则居改宫今案，文选同」发宫商动徵羽「蔡赋云尔乃清声振五音举发宫商动徵羽○今案百三家本中郎集振作发徵作角发宫作韵宫类聚四十四引仍作发宫餘与百三家同」涉录水奏清徵「嵇赋云心闲手敏涉录水奏清徵○王石华校录改绿系沿陈本之误也今案文选琴赋正作录」扬白日发清角「嵇赋尔乃理正声奏妙曲扬白日青角○今案陈俞本及文选琴赋日作雪」閒关九絃「蔡赋云閒关九炫出入律吕屈伸低昂十指如雨○今案百三家本中郎同」一弹三欷「蔡赋一弹三欷曲有餘哀○今案陈本欷误杀曲作妻百三家本脱」五降成操「刘驹駼玄根颂云玄絃五降乐成九奥○王石华校餘改駼今案陈俞本脱严辑玄根颂亦未收此二句」一切承閒「嵇赋云下逮谣俗蔡氏五曲乃有一切承閒簉之亦有可观者焉○今案文选琴赋及陈本乃作犹」出入律吕「又云閒关九絃出入律吕○今案蔡中郎琴赋详上文又云二字误」<br/><br/>　　感盪心情「嵇赋论其体势观其风声可以感盪心志而发洩机情○今案文选琴及陈本观作详机作幽」志在深河「桓子云禹操者昔夏之时洪水襄陵沈丘禹乃援琴作操其声清以隘潺潺志在深河○今案问经堂本新论及陈本沈丘作怀山隘作益潺作湲严辑本作沈山作溢」志在流水「吕氏春秋云伯牙鼓琴志在泰山钟子期曰巍巍乎若泰山复在流水曰汤汤乎若流水钟子期死伯牙绝絃破琴不鼓也○今案吕氏春秋孝行览及陈本同」流风徘徊「张衡南都赋云弹琴擫籥流风徘徊五道发徵听者增哀○今案文选及陈本五道作清角」流波汤汤「嵇赋云理正声奏妙曲状若崇山又象流波浩乎汤汤鬱乎峩峩○今案文选琴赋及陈本两乎字作兮」走兽率舞飞鸟下翔「蔡云於是走兽率舞飞鸟下翔感激絃歌故為之一低一昂○今案类聚四十四引及百三家本中郎集无故為之三字陈本删於是句及為之句」白鹊翾翔「瑞应图云师旷鼓琴通於神明玉羊白鹊翾翔坠投○今案陈本玉函山房辑本同」素雁蜿蟺「刘驹駼玄根颂云玄雁蜿蟺感清羽玄鹤顾？？属应徵宫○今案陈本騊駼误鞠餘顾？？属误迴翔严辑玄根颂亦作迴翔盖用陈本」玄鹤失珠「韩子云师旷鼓琴有玄鹤二衔明月珠在庭中舞一鹤失珠旷掩口而笑○今案陈本衔上脱二字失上脱一鹤两字考近本韩非子十过篇鼓琴鹤舞一段脱失珠事」六马仰秣「前已具○今案陈本注孙子本卷上瑟篇引作王肃书」孙登一絃「神仙传云嵇康见孙登弹一絃琴康叹息而服焉○今案陈本同龙威秘书本神仙传而服作绝思「蔡氏五曲」嵇康赋云下逮谣俗蔡氏五曲王昭樊妃千里别鹤乃有一切承閒簉乏○今案陈本无注文选琴赋樊作楚」青雀西飞别鹤东翔「蔡赋云於是繁絃既抑雅响乃扬仲尸思归鹿鸣三章梁父悲吟周公越裳青雀西鹤东翔饮马长城楚曲明光樊姬遗叹鹤鸣高桑○今案类聚四十四引及百三家本蔡中郎集琴赋响作韵父作甫鹤鸣作鸡鸣类聚又樊作楚」<br/><br/>　　飞龙鹿鸣鵾鸡游絃「嵇赋云次其曲引所宜则广陵止息东武太山飞龙鹿?游絃更唱迭和声若自然○今案文选琴赋和作奏餘同陈本亦作奏若误石」幽闲之曲「司马相如美人赋云遂设甘酒进鸣琴抚絃為幽闲之曲○今案百三家本相如集闲作阑则与下文宋玉一条标目无别矣本钞歌篇引亦作幽闲」送远之操「西京杂记云后有宝琴曰凤凰善為归风送远之操○今案学津讨原本西京杂记卷五同」秋竹之曲「宋玉讽赋云臣复援琴為秋竹积雪之曲○今案七十二家本宋玉集同陈本脱讽字」幽兰之曲「宋玉讽赋乃更為兰房奥室止臣其中有鸣琴焉臣援而鼓之為幽兰白云之曲○王石华校屈改室今案初学记十六引幽兰白三字误作秋竹簀与上条无别考七十二家本宋玉集同陈本误注司马相如美人赋」<br/><br/>　　别鹤操「琴操云高陵子牧取妻无子父兄将改取子牧闻之援琴抚鼓之恩爱未為此曲○今案平津馆本琴赋作商陵牧子无抚字陈本作商陵穆子」离鸞操「琴操有离鸞引○今案陈本改注琴歷初学记十六引亦然」龟山操「琴操云孔子伤正道陵鼓琴尘落九动其鸣歌曰龟山操○今案平津本琴操正作政陵迟作不用陈本删正道三句别易他语」别鸟操「琴云别鸟操宋玉元作之人也○今案此条有误陈俞本删考初学记十六引作别鹤操夹注谓商陵牧子所作疑即此条」听之而有杀心「华嶠汉书云初蔡邕在陈留人有以酒食召邕至门客有弹琴於屏邕潜听之曰以乐召我而有杀心何也遂反将命者告主人遂自追问其故邕具以告弹琴者曰我向鼓琴见螗螂為之一前一却吾恐螗螂之失蝉也岂為杀心而形於声者乎邕笑曰足以当之矣○今案类聚四十四引具误且螗螂作螳蜋餘同姚辑本华书脱鼓琴二字汪辑本鼓琴作鼓弦餘悉同云据类聚书钞御览引」<br/><br/>　　听之有贪心「韩诗外传云孔子鼓琴曾子子页侍侧闻而知之曾子曰夫子琴声殆有贪狼之志邪僻之行趣利之甚夫子曰嗟乎夫参天下习音矣嚮者丘鼓琴有鼠出游俚见属屈循梁微行曲脊则逆惧而不得丘以琴為其音以丘為贪狼邪僻不亦宜乎○今案陈本闻作门属屈作于屋则逆惧三字作求字為其作淫其餘同近本韩诗外传卷七仍作侧闻為其作浮其餘同陈本惟近本琴作瑟则断非是本钞既入琴篇是隋以前所见本必作琴也」<br/><br/>　　听者沾襟「阮籍乐论云昔季刘子向风而鼓琴听之者泪下沾襟○王石华校降改阮案类聚四十四引刘作流脱沾襟二字餘与原钞同陈本及百三家本阮集亦作流无子字又陈本听误所百三家本脱鼓字泪作泣」<br/><br/>　　成曲涕泣「说苑云雍门周以琴见孟尝君徐动宫徵非挥羽角成曲而切叹孟尝涕泣而增哀○今案详本篇上文」愀愴伤心「嵇康琴赋云是故怀感者闻之则莫不僭慄惨妻愀愴伤心○今案陈本及文选感作慼慄作懍」古今所贵「嵇康琴赋云永服御而不厌信古今之所贵○今案文选同」<br/><br/>　　缅貌超伦「閔鸿琴赋云嗟雅弄之湻妙特缅貌以超伦○王石华校小注群改伦今案陈本閔作关特作时」歌人失曲舞者忘形「蔡邕琴赋云於是歌人恍惚以失曲舞者乱节而忘形哀人塞耳以惆悵辕马蹀足以悲鸣○今案百三家本中郎集同」匏土屏气「嵇赋云於是金石寝声匏土屏气玉豹輟謳狄牙丧味天吴踊跃於重渊王乔披云而下坠舞鸑鷟於庭阶游女飘焉而来萃○今案文选琴赋同陈本土作竹」岂笙籥而能伦「嵇赋云料殊功而比操岂笙籥而能伦○今案文选琴赋及陈本而能作之能」何簫琴之足听「蔡赋云苟斯乐之可贵宣簫琴之足听○今案本钞何字宣字标目与小注不同陈本皆作宣俞本改作宜严辑蔡邕集仍舍何从宣」空桑之琴「周礼大司乐云孤竹之管空桑之琴瑟夏日至泽中方丘奏之○今案周礼春官同」山桐之琴「淮南子云山桐之琴泽涧之腹○今案陈本？？閒作润腹作服非也考淮南子修务训？？閒作梓」龙之琴「周礼大司乐云阴竹之管龙门之琴瑟而奏之○今案周礼春官同」云和之琴「周礼又云孤竹之管云和之琴瑟冬日至於地上圈丘奏之○今案本钞和作门据本钞瑟篇引订改近本周礼大司乐亦作和」齐桓号钟「傅玄云司马相如有绿綺○今案百三家傅玄琴赋序司上有齐桓号钟句又云相如有焦尾蔡邕有绿綺此条旧钞盖有譌脱也陈本改注史记司马相如传误矣」蔡邕燋尾「蔡邕别传云邕豪子弟游吴门弹琴后中闻爨火声惊往问之吴人云桐材也请以為琴声绝妙世谓燋尾琴也○今案陈本改注搜神记　又案此下有别鹤离鸞二条已见本篇上文王石华校以其重出删去附注於此」<br/><br/>　　稷生妙琴「张衡逍遥赋即疏鍊石体稷生挥妙琴○今案百三家本严辑本张衡集皆脱陈俞本无即疏口」师氏雅琴「刘向别录云师氏雅琴者名志东海下邳人传云言师旷之后至今邳俗犹多好琴也○今案陈本玉函山房辑本志作忠无传三二字餘同」宝琴「西京杂记云赵后有宝琴曰凤凰皆以金玉隐起為烈女之象○王石华校象改像非也今案学津讨原本杂记同」和琴「王恂琴讚穆穆和琴至至愔愔如彼清风令焉经林○今案类聚四十四引此讚及陈本同」邹忌舍之右室「史记云邹忌以鼓琴见齐威王舍之右室须臾王鼓琴忌推户而入曰善哉鼓琴王曰子未察何以知善邪忌曰夫大浊以春温者君也○王石华校成改威今案陈本同史记田敬仲世家邹作騶」<br/><br/>　　子贱身不下堂「吕氏春秋云子贱治单子鸣琴身不下堂○今案见开春论」孔子学琴「韩诗外传云孔子学琴於师襄子曰貌然远望洋洋乎翼翼乎其惟文王音也○今案新安周氏本外传王音也作王乎初学记十六引襄误堂音也作之閒乎」太傅谈琴「世说云戴公从东出谢太傅看之谢本轻戴见但与谈琴书戴无吝色而论琴愈尽妙谢然后知其量○今案世说雅量篇看上有往字然后作悠然餘同陈本轻误经餘同近本雅量篇」<br/><br/>　　桓谭善鼓琴「东观云上尝问宋弘通儒之士弘荐桓谭善鼓琴上听悦之○今案类聚四十四引同姚辑本东观记宋弘传亦同聚珍本儒作博善鼓以下微异」琴高善鼓琴「列仙传云琴高以善鼓琴為康王舍人○今案陈本脱以字太平广记卷四引列仙传善字」杏坛鼓琴「庄子云孔子游乎緇帷之林休坐杏坛之上絃歌而鼓琴○今案见子渔父篇本钞读书篇引同」灯下弹琴「语林云嵇中散灯下弹琴或有一人面甚小斯须转大长丈餘○今案类聚四十四引无或字长上有遂字玉函山房辑本语林或作忽亦有遂字陈本同类聚」正坐操琴「蔡邕女诫云舅姑若命之鼓琴必正定坐操琴若问曲名则捨琴　兴而对○今案御览五百七十七引事类赋注十一引诫作训无定字而字严辑蔡邕集但补而字餘从御览兰雪堂集脱」<br/><br/>　　端坐鼓琴「张华诗云北方有佳人端坐鼓鸣琴终晨抚管絃旦夕不成音○今案百三家本张华集同」读易弹琴「孙登别传云登字公和读易弹琴颓然自得○今案类聚四十四引孙登别传同陈本脱字公和三字」絃歌鼓琴「庄子云孔子穷於陈蔡絃歌鼓琴未尝绝音○今案见庄子让王篇」佯狂鼓琴「史记殷本记云箕子諫紂不听乃被髮佯狂而鼓琴以自悲故传之曰箕子之操也○今案史记殷本纪无箕子諫紂及鼓琴事御览五百七十七引史记有自悲以上陈本从御览」<br/><br/>　　悲歌鼓琴「说苑云晋灵公好悲歌鼓琴○今案陈本同王謨本脱」姬人鼓琴「幽明录刘综善弹琴忽得困疾许由曰近见蒋家女鬼相录在山石閒专使弹琴作乐恐欲致灾也已為誄之去当无患也综渐差○今案此条标目与小注歧异当分二条陈俞本脱考御览五百七十七引幽明录善下无弹字由作逊综作棕近下无见字餘同」<br/><br/>　　丹蛟吹笙文豹鼓琴「傅玄正都赋云丹蛟吹笙文豹鼓琴○王石华校补正字今案百三家本傅玄集同」<br/><br/>　　北堂书钞卷第一百九 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9715.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9717.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

