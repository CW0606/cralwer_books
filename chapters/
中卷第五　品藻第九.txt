<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《世说新语》正文_中卷第五　品藻第九_刘义庆作品 - 维普阅读网</title>
<meta name="keywords" content="世说新语,世说新语原文,世说新语阅读,中卷第五　品藻第九全文,刘义庆作品" />
<meta name="description" content="世说新语原文阅读,中卷第五　品藻第九全文在线阅读,刘义庆作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-666-8540.html";
var nextpage="novel-read-666-8542.html";
var indexpage = "novel-chapter-666.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-666.html">世说新语</a></strong>
<strong><a href="novel-chapter-666.html">世说新语目录</a></strong>
<span>中卷第五　品藻第九</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-666-8540.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>中卷第五　品藻第九</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘义庆&amp;searchsubmit=yes"  target="_blank">刘义庆</a><span class="divide">|</span>发布时间：2014-10-21 21:44:31<span class="divide">|</span></p>
<div class="page-body">
<div class="page-content">
<p>　1汝南陈仲举，颍川李元礼二人，共论其功德，不能定先后。蔡伯喈评之曰：「陈仲举强于犯上，李元礼严于摄下，犯上难，摄下易。」仲举遂在「三君」之下，元礼居「八俊」之上。<br/><br/>　　2庞士元至吴，吴人并友之。见陆绩、顾劭、全琮，而为之目曰：「陆子所谓驽马有逸足之用，顾子所谓驽牛可以负重致远。」或问：「如所目，陆为胜邪？」曰：「驽马虽精速，能致一人耳。驽牛一日行百里，所致岂一人哉？」吴人无以难。「全子好声名，似汝南樊子昭。」<br/><br/>　　3顾劭尝与庞士元宿语，问曰：「闻子名知人，吾与足下孰愈？」曰：「陶冶世俗，与时浮沉，吾不如子；论王霸之余策，览倚仗之要害，吾似有一日之长。」劭亦安其言。<br/><br/>　　4诸葛瑾弟亮，及从弟诞，并有盛名，各在一国。于时以为「蜀得其龙，吴得其虎，魏得其狗。」诞在魏与夏侯玄齐名；瑾在吴，吴朝服其弘量。<br/><br/>　　5司马文王问武陔：「陈玄伯何如其父司空？」陔曰：「通雅博畅，能以天下声教为己任者，不如也；明练简至，立功立事，过之。」<br/><br/>　　6正始中，人士比论，以五荀方五陈：荀淑方陈寔，荀靖方陈谌，荀爽方陈纪，荀彧方陈群，荀觊方陈泰。又以八裴方八王：裴徽方王祥，裴楷方王夷甫，裴康方王绥，裴绰方王澄，裴瓒方王敦，裴遐方王导，裴頠方陈王戎，裴邈方王玄。<br/><br/>　　7冀州刺史杨准二子乔与髦，俱总角为成器。准与裴頠、乐广友善，遣见之。頠性弘方，爱乔之有高韵，谓准曰：「乔当及卿，髦小减也。」广性清淳，爱髦之有神检，谓准曰：「乔自及卿，然髦尤精出。」淮笑曰：「我二儿之优劣，乃裴、乐之优劣。」论者评之，以为乔虽高韵，而检不匝；乐言为得。然并为后出之俊。<br/><br/>　　8刘令言始入洛，见诸名士而叹曰：「王夷甫太解明，乐彦辅我所敬，张茂先我所不解，周弘武巧于用短，杜方叔拙于用长。」<br/><br/>　　9王夷甫云：「闾丘冲优于满奋、郝隆。此三人并是高才，冲最先达。」<br/><br/>　　10王夷甫以王东海比乐令，故王中郎作碑云：「当时标榜，为乐广之俪。」<br/><br/>　　11庾中郎与王平子雁行。<br/><br/>　　12王大将军在西朝时，见周侯，辄扇障面不得住。后度江左，不能复尔，王叹曰：「不知我进，伯仁退？」<br/><br/>　　13会稽虞騑，元皇时与桓宣武同侠，其人有才理胜望。王丞相尝谓騑曰：「孔愉有公才而无公望，丁潭有公望而无公才，兼之者其在卿乎？」騑未达而丧。<br/><br/>　　14明帝问周伯仁：「卿自谓何如郗鉴？」周曰：「鉴方臣，如有功夫。」复问郗，郗曰：「周觊比臣，有国士门风。」<br/><br/>　　15王大将军下，庾公问：「闻卿有四友，何者是？」答曰：「君家中郎、我家太尉、阿平、胡毋彦国。阿平故当最劣。」庾曰：「似未肯劣。」庾又问：「何者居其右？」王曰：「自有人。」又问：「何者是？」王曰：「噫！其自有公论。」左右蹑公，公乃止。<br/><br/>　　16人问王丞相：「周侯何如和峤？」答曰：「长舆嵯蘖（峨？）。」<br/><br/>　　17明帝问谢鲲：「君自谓何如庾亮？」答曰：「端委庙堂，使百僚准则，臣不如亮；一丘一壑，自谓过之。」<br/><br/>　　18王丞相二弟不过江，曰颍、曰敞。时论以颍比邓伯道，敞比温忠武，议郎、祭酒者也。<br/><br/>　　19明帝问周侯：「论者以卿比郗鉴，云何？」周曰：「陛下不须牵顗比。」<br/><br/>　　20王丞相云：「顷下论以我比安期、千里。亦推此二人；唯共推太尉，此君特秀。」<br/><br/>　　21宋祎曾为王大将军妾，后属谢镇西。镇西问祎：「我何如王？」答曰：「王比使君，田舍、贵人耳。」镇西妖冶故也。<br/><br/>　　22明帝问周伯仁：「卿自谓何如庾元规？」对曰：「萧条方外，亮不如臣；从容廊庙，臣不如亮。」<br/><br/>　　23王丞相辟王蓝田为掾，庾公问丞相：「蓝田何似？」王曰：「真独简贵，不减父祖，然旷澹处，故当不如尔。」<br/><br/>　　24卞望之云：「郗公体中有三反，方于事上，好下佞己，一反；治身清贞，大修计校，二反；自好读书，憎人学问，三反。」<br/><br/>　　25世论温太真是过江第二流之高者。时名辈共说人物，第一将尽之间，温常失色。<br/><br/>　　26王丞相云：「见谢仁祖，恒令人得上。」与何次道语，唯举手指地曰：「正自尔馨。」<br/><br/>　　27何次道为宰相，人有讥其信任不得其人。阮思旷慨然曰：「次道自不至此。但布衣超居宰相之位，可恨！唯此一条而已。」<br/><br/>　　28王右军少时，丞相云：「逸少何缘复减万安邪？」<br/><br/>　　29郗司空家有伧奴，知及文章，事事有意。王右军向刘尹称之。刘问：「何如方回？」问曰：「此正小人有意向耳，何得便比方回？」刘曰：「若不如方回，故是常奴耳。」<br/><br/>　　30时人道阮思旷：「骨气不及右军，简秀不如真长，韶润不如仲祖，思致不如渊源，而兼有诸人之美。」<br/><br/>　　31简文云：「何平叔巧累于理，嵇叔夜俊伤其道。」<br/><br/>　　32时人共论晋武帝出齐王之与立惠帝，其失孰多？多谓立惠帝为重。桓温曰：「不然，使子继父业，弟承家祀，有何不可？」33人问殷渊源：「当世王公以卿比裴叔道，云何？」殷曰：「故当以识通暗处。」<br/><br/>　　34抚军问殷浩：「卿定何如裴逸民？」良久答曰：「故当胜耳。」<br/><br/>　　35桓公少于殷侯齐名，常有竞心。桓问殷：「卿何如我？」殷云：「我与我周旋久，宁作我。」<br/><br/>　　36抚军问孙兴公：「刘真长何如？」曰：「清蔚简令。」「王仲祖何如？」曰：「温润恬和。」「桓温何如？」曰：「高爽迈出。」「谢仁祖何如？」曰：「清易令达。」「阮思旷何如？」曰：「弘润通长。」「袁羊何如？」曰：「洮洮清便。」「殷洪远何如？」曰：「远有致思。」「卿自谓何如？」曰：「下官才能所经，悉不如诸贤；至于斟酌时宜，笼罩当世，亦多所不及。然以不才，时复托怀玄胜，远咏老、庄，萧条高寄，不与时务经怀，自谓此心无所与让也。」<br/><br/>　　37桓大司马下都，问真长曰：「闻会稽王语奇进，尔邪？」刘曰：「极进，然故是第二流中人耳。」桓曰：「第一流复是谁？」刘曰：「正是我辈耳！」<br/><br/>　　38殷侯既废，桓公语诸人曰：「少时与渊源共骑竹马，我弃去，己辄取之，故当出我下。」<br/><br/>　　39人问抚军：「殷浩谈竟何如？」答曰：「不能胜人，差可献酬群心。」<br/><br/>　　40简文云：「谢安南清令不如其弟，学义不及孔岩，居然自胜。」<br/><br/>　　41未废海西时，王元琳问桓元子：「箕子、比干迹异心同，不审明公孰是孰非？」曰：「仁称不异，宁为管仲。」<br/><br/>　　42刘丹阳、王长史在瓦官寺集，桓护军亦在坐，共商略西朝及江左人物。或问：「杜弘治何如卫虎？」桓答曰：「弘治肤清，卫虎奕奕神令。」王、刘善其言。<br/><br/>　　43刘尹抚王长史背曰：「阿奴比丞相，但有都长。」<br/><br/>　　44刘尹、王长史同坐，长史酒酣起舞。刘尹曰：「阿奴今日不复减向子期。」<br/><br/>　　45桓公问孔西阳：「安石何如仲文？」孔思未对，反问公曰：「何如？」答曰：「安石居然不可陵践其处，故乃胜也。」<br/><br/>　　46谢公与时贤共赏说，遏、胡儿并在坐，公问李弘度曰：「卿家平阳何如乐令？」于是李潸然流涕曰：「赵王篡逆，乐令亲授玺绶。亡伯雅正，耻处乱朝，遂至仰药，恐难以相比！此自显于事实，非私亲之言。」谢公语胡儿曰：「有识者果不异人意。」<br/><br/>　　47王修龄问王长史：「我家临川，何如卿家宛陵？」长史未答，修龄曰：「临川誉贵。」长史曰：「宛陵未为不贵。」<br/><br/>　　48刘尹至王长史许清言，时苟子年十三，倚床边听。既去，问父曰：「刘尹语何如尊？」长史曰：「韶音令辞，不如我，往辄破的，胜我。」<br/><br/>　　49谢万寿春败后，简文问郗超：「万自可败，那得乃尔失士卒情？」超曰：「伊以率任之性，欲区别智勇。」<br/><br/>　　50刘尹谓谢仁祖曰：「自吾有四友，门人加亲。」谓许玄度曰：「自吾有由，恶言不及于耳。」二人皆受而不恨。<br/><br/>　　51世目殷中军：「思纬淹通，比羊叔子。」<br/><br/>　　52有人问谢安石、王坦之优劣于桓公。桓公停欲言，中悔，曰：「卿喜传人语，不能复语卿。」<br/><br/>　　53王中郎尝问刘长沙曰：「我何如苟子？」刘答曰：「卿才乃当不胜苟子，然会名处多。」王笑曰：「痴！」<br/><br/>　　54支道林问孙兴公：「君何如许掾？」孙曰：「高情远致，弟子早已服膺；一吟一咏，许将北面。」<br/><br/>　　55王右军问许玄度：「卿自言何如安石？」许未答，王因曰：「安石故相为雄，阿万当裂眼争邪？」<br/><br/>　　56刘尹云：「人言江虨田舍，江乃自田宅屯。」<br/><br/>　　57谢公云：「金谷中苏绍最胜。」绍是石崇姊夫，苏则孙，愉子也。<br/><br/>　　58刘尹目庾中郎：「虽言不愔愔似道，突兀差可以拟道。」<br/><br/>　　59孙承公云：「谢公清于无奕，润于林道。」<br/><br/>　　60或问林公：「司州何如二谢？」林公曰：「故当攀安提万。」<br/><br/>　　61孙兴公、许玄度皆一时名流。或重许高情，则鄙孙秽行，或爱孙才藻，而无取于许。<br/><br/>　　62郗嘉宾道谢公：「造膝虽不深彻，而缠绵纶至。」又曰：「右军诣嘉宾。」嘉宾闻之曰：「不得称诣，政得谓之朋耳。」谢公以嘉宾言为得。<br/><br/>　　63庾道季云：「思理伦和，吾愧康伯；志力强正，吾愧文度。自此已还，吾皆百之。」<br/><br/>　　64王僧恩轻林公，蓝田曰：「勿学汝兄，汝兄自不如伊。」<br/><br/>　　65简文问孙兴公：「袁羊何似？」答曰：「不知者不负其才，知之者无取其体。」<br/><br/>　　66蔡叔子云：「韩康伯虽无骨干，然亦肤立。」<br/><br/>　　67郗嘉宾问谢太傅曰：「林公谈何如嵇公？」谢云：「嵇公勤著脚，裁可得去耳。」又问：「殷何如支？」谢曰：「正尔有超拔，支乃过殷；然亹亹论辩，恐□（殷？）欲制支。」<br/><br/>　　68庾道季云：「廉颇、蔺相如虽千载上死人，懔懔恒如有生气；曹蜍、李志虽见在，厌厌如九泉下人。人皆如此，便可结绳而治，但恐狐狸猯貉啖尽。」<br/><br/>　　69卫君长是萧祖周妇兄，谢公问孙僧奴：「君家道卫君长云何？」孙曰：「云是世业人。」谢哀叹：「殊不尔，卫自是理义人。」于时以比殷洪远。<br/><br/>　　70王子敬问谢公：「林公何如庾公？」谢殊不受，答曰：「先辈初无论，庾公自足没林公。」<br/><br/>　　71谢遏诸人共道「竹林」优劣，谢公曰：「先辈初不臧贬『七贤』。」<br/><br/>　　72有人以王中郎比车骑，车骑闻之曰：「伊窟窟成就。」<br/><br/>　　73谢太傅谓王孝伯：「刘尹亦奇自知，然不言胜长史。」<br/><br/>　　74王黄门兄弟三人俱诣谢公，子猷、子重多说俗事，子敬寒温而已。既出，坐客问谢公：「向三贤孰愈？」谢公曰：「小者最胜。」客曰：「何以知之？」谢公曰：「吉人之辞寡，躁人之辞多。推此知之。」<br/><br/>　　75谢公问子敬：「君书何如君家尊？」答曰：「固当不同。」公曰：「外人论殊不尔。」王曰：「外人那得知。」<br/><br/>　　76王孝伯问谢太傅：「林公何如长史？」太傅曰：「长史韶兴。」问：「何如刘尹？」谢曰：「噫！刘尹秀。」王曰：「若如公言，并不如此二人邪？」谢云：「身意正尔也。」<br/><br/>　　77人有问太傅：「子敬可是先辈谁比？」谢曰：「阿敬近撮王、刘之标。」<br/><br/>　　78谢公语孝伯：「君祖比刘尹，故为得逮。」孝伯云：「刘尹非不能逮，直不逮。」<br/><br/>　　79袁彦伯为吏部郎，子敬与郗嘉宾书曰：「彦伯已入，殊足顿兴往之气。故知捶挞自难为人，冀小却，当复差耳。」<br/><br/>　　80王子猷、子敬兄弟共赏高士传人及赞，子敬赏井丹高洁。子猷云：「未若长卿慢世。」<br/><br/>　　81有人问袁侍中曰：「殷中堪何如韩康伯？」答曰：「理义所得，优劣乃复未辨；然门庭萧寂，居然有名士风流，殷不及韩。」故殷作诔云：「荆门昼掩，闲庭晏然。」<br/><br/>　　82王子敬问谢公：「嘉宾何如道季？」答曰：「道季诚复钞撮清悟，嘉宾故自上。」<br/><br/>　　83王珣疾，临困，问王武冈曰：「世论以我家领军比谁？」武冈曰：「世以比王北中郎。」东亭转卧向壁，叹曰：「人固不可以无年！」<br/><br/>　　84王孝伯道谢公浓至。又曰：「长史虚，刘尹秀，谢公融。」<br/><br/>　　85王孝伯问谢公：「林公何如右军？」谢曰：「右军胜林公，林公在司州前亦贵彻。」<br/><br/>　　86桓玄为太傅，大会，朝臣毕集，坐裁竟，问王桢之曰：「我何如卿第七叔？」于时宾客为之咽气。王徐徐答曰：「亡叔是一时之标，公是千载之英。」一坐欢然。<br/><br/>　　87桓玄问刘太常曰：「我何如谢太傅？」刘答曰：「公高，太傅深。」又曰：「何如贤舅子敬？」答曰：「楂、梨、橘、柚，各有其美。」<br/><br/>　　88旧以桓谦比殷仲文。桓玄时，仲文入，桓于庭中望见之，谓同坐曰：「我家中军那得及此也！」</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-666-8540.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-666-8542.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-666.html" action-type="chapterComment" class="comment"><i></i>世说新语章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

