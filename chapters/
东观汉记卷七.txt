<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《东观汉记校注》正文_东观汉记卷七_刘珍作品 - 维普阅读网</title>
<meta name="keywords" content="东观汉记校注,东观汉记校注原文,东观汉记校注阅读,东观汉记卷七全文,刘珍作品" />
<meta name="description" content="东观汉记校注原文阅读,东观汉记卷七全文在线阅读,刘珍作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-252-3985.html";
var nextpage="novel-read-252-3987.html";
var indexpage = "novel-chapter-252.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-252.html">东观汉记校注</a></strong>
<strong><a href="novel-chapter-252.html">东观汉记校注目录</a></strong>
<span>东观汉记卷七</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-252-3985.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>东观汉记卷七</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘珍&amp;searchsubmit=yes"  target="_blank">刘珍</a><span class="divide">|</span>发布时间：2014-08-26 20:30:51<span class="divide">|</span></p>
<div class="page-body">
<div class="page-content">
<p>传二<br/><br/>　　齐武王縯<br/><br/>　　縯字伯升。〔一〕王莽末年，天下大旱，蝗虫蔽天，盗贼群起，四方溃畔。伯升遂起兵春陵。〔二〕范晔后汉书卷一四齐武王縯传李贤注<br/><br/>　　伯升进围宛，莽素震其名，大惧，使画伯升像于埻，〔三〕旦起射之。〔四〕姚本<br/><br/>　　平林后部攻新野，〔五〕不下，宰潘临登城言曰：「得司徒刘公一信，〔六〕愿先下。」及伯升军至，即开门降。〔七〕姚本<br/><br/>　　伯升作攻城斗车，上曰：「地车不可用，谁当独居此上者？」伯升曰：「此兵法也。」上曰：「兵法但有所图画者，实不可用。」伯升遂作之。后有司马犯军令，〔八〕当斩，坐斗车上。书钞卷一三九<br/><br/>　　更始遂共谋诛伯升，〔九〕大会诸将，以成其计。更始取伯升宝剑视之，绣衣御史申屠建随献玉玦，更始竟不能发。御览卷八一五<br/><br/>　　刘伯升部将宗人刘稷，〔一０〕数陷阵溃围，勇冠三军。闻更始立，怒曰：「本起兵图大事者，伯升兄弟，更始何为者耶？」更始闻而心忌之。以稷为抗威将军，稷不肯拜。更始乃收稷，将诛之，伯升固争，并执伯升，即日害之。〔一一〕御览卷四三四<br/><br/>　　〔一〕　「縯字伯升」，原无此句，据东观汉记传例当有，今增补。齐武王縯，范晔后汉书卷一四有传。又见汪文台辑司马彪续汉书卷二。聚珍本注云：「縯，光武兄，范书本传及太平御览各书俱称伯升，当是以字行。」<br/><br/>　　〔二〕　「伯升遂起兵春陵」，原无此句，范晔后汉书齐武王縯传云：「莽末，盗贼群起，南方尤甚。伯升召诸豪杰计议曰：『王莽暴虐，百姓分崩。今枯旱连年，兵革并起。此亦天亡之时，复高祖之业，定万世之秋也。』众皆然之。于是分遣亲客，使邓晨起新野，光武与李通、李轶起于宛。伯升自发春陵子弟，合七八千人，部署宾客，自称柱天都部。」今括取范书大意增补。此句虽非原书旧貌，但文义当无相违。<br/><br/>　　〔三〕　「使画伯升像于埻」，后汉书齐武王縯传王先谦集解引惠栋说云：「太公金匮云：『武王伐纣，丁侯不朝，尚父乃画丁侯于策，三旬，射之，丁侯病大剧。』莽盖法古为厌胜之术也。吕氏春秋正月纪：『万人操弓，共射一招，招无不中。』高诱注云：『招，埻的也。』说文：『埻，射臬也。』」<br/><br/>　　〔四〕　「旦起射之」，此条文字又见聚珍本，字句全同。范晔后汉书齐武王縯传云：「王莽纳言将军严尤、秩宗将军陈茂闻阜、赐军败，引欲据宛。伯升乃陈兵誓众，焚积聚，破釜甑，鼓行而前，与尤、茂遇育阳下，战，大破之，斩首三千馀级。尤、茂弃军走，伯升遂进围宛，自号柱天大将军。王莽素闻其名，大震惧，购伯升邑五万户，黄金十万斤，位上公。使长安中官署及天下乡亭皆画伯升像于塾，旦起射之。」「塾」，李贤注云：「东观记、续汉书并作『埻』。」由此可知东观汉记载王莽令天下射伯升像事。姚本、聚珍本所辑即本于范书和李贤注。<br/><br/>　　〔五〕　「平林」，原作「平陵」，今据范晔后汉书齐武王縯传校改。<br/><br/>　　〔六〕　「信」，原作「言」，今据范晔后汉书齐武王縯传校改。<br/><br/>　　〔七〕　「即开门降」，此条文字聚珍本亦有，字句与姚本全同。范晔后汉书齐武王縯传云：「圣公既即位，拜伯升为大司徒，封汉信侯。由是豪杰失望，多不服。平林后部攻新野，不能下。新野宰登城言曰：『得司徒刘公一信，愿先下。』及伯升军至，即开城门降。」「新野宰登城言曰」句下李贤注云：「王莽改令长为宰。东观记曰其宰潘临也。」姚本、聚珍本所辑即据范书和李贤注。<br/><br/>　　〔八〕　「后有司马犯军令」，此下三句原无，聚珍本有，御览卷三三六亦引，今据增补。<br/><br/>　　〔九〕　「更始遂共谋诛伯升」，此句上有阙文，致使文义未为完足。范晔后汉书齐武王縯传云：更始元年「五月，伯升拔宛。六月，光武破王寻、王邑。自是兄弟威名益甚。更始君臣不自安，遂共谋诛伯升」。<br/><br/>　　〔一０〕「刘伯升部将」，「升」字下原衍「都」字，聚珍本无此字，范晔后汉书齐武王縯传亦无此字，今据删。<br/><br/>　　〔一一〕「即日害之」，此条下聚珍本尚有以下一段文字：「有二子，建武二年，立长子章为太原王，兴为鲁王。十一年，徒章为齐王。十五年，追谥伯升为齐武王。章少孤，光武感伯升功业不就，抚育恩养甚笃，以其少贵，欲令亲吏事，故试守平阴令。」姚本亦有此段文字。按此条文字辑自陈禹谟刻本书钞卷七０「抚育如子」条。旧本书钞「抚育如子」条注文本作「东观汉记北海王传云：『北海靖王兴，上抚育如子，每朝廷有异政，辄下问兴。』」陈禹谟删去旧本书钞所引东观汉记原文，补以范晔后汉书齐武王縯传「有二子」至「故试守平阴令」一段文字，文末注曰「补」，又冠以「东观汉记曰」，遂使姚本、聚珍本辑者把范书文字误辑入东观汉记。<br/><br/>　　北海靖王兴<br/><br/>　　兴迁弘农太守，〔一〕县吏张申有伏罪，兴收申案论，郡中震慄。时年旱，分遣文学循行属县，理冤狱，宥小过，应时甘雨澍降。〔二〕姚本<br/><br/>　　北海靖王兴，上抚育如子，〔三〕每朝廷有异政，京师雨泽，秋稼好丑，辄驿马下问兴。〔四〕其见亲重如此。类聚卷四五<br/><br/>　　〔一〕　「兴」，范晔后汉书卷一四有传。又见汪文台辑司马彪续汉书卷二。兴为齐武王縯次子，于建武二年封鲁王，二十八年徒封北海王。<br/><br/>　　〔二〕　「应时甘雨澍降」，此条文字又见聚珍本，字句全同。二本所辑，不知出自何书。范晔后汉书北海靖王兴传云：「兴……试守缑氏令，为人有明略，善听讼，甚得名称。迁弘农太守，亦有善政。」李贤注云：「续汉书曰：『弘农县吏张申有伏罪，兴收申案论，郡中震慄。时年旱，分遣文学循行属县，理冤狱，宥小过，应时甘雨降澍。』」书钞卷七五亦引续汉书，文字微异。二本所辑，疑出续汉书。<br/><br/>　　〔三〕　「上抚育如子」，原无此句，姚本、聚珍本亦未辑录。书钞卷七０引，今据增补。<br/><br/>　　〔四〕　「辄驿马下问兴」，原无「问」字，姚本、聚珍本有，书钞卷七０引亦有，今据增补。此句御览卷一五０引作「辄乘驿马问焉」。<br/><br/>　　北海敬王睦<br/><br/>　　北海敬王睦，〔一〕显宗之在东宫，尤见幸。而睦性谦恭好士，名儒宿德，莫不造门。〔二〕永平中，法宪颇峻，睦乃谢绝宾客，放心音乐。岁终，遣中大夫奉璧朝贺，〔三〕召而谓曰：「朝廷设问寡人，大夫将何辞对？」使者曰：「大王忠孝慈仁，敬贤乐士，臣虽蝼蚁，敢不以实？」睦曰：「吁，子危我哉！此乃孤幼时进趋之行也。〔四〕大夫其对以孤袭爵已来，志意衰惰，声色是娱，犬马是好。」使者受命而行。御览卷四二三<br/><br/>　　北海敬王睦善草书，〔五〕临病，明帝驿马令作草书尺牍十首焉。御览卷七四九<br/><br/>　　〔一〕　「北海敬王睦」，范晔后汉书卷一四有传。又见汪文台辑司马彪续汉书卷二。「敬」字原误作「靖」，聚珍本作「敬」，与范书合，今据改。睦为北海靖王兴子。<br/><br/>　　〔二〕　「名儒宿德，莫不造门」，姚本云：「时法网尚疏，睦性好士，夙夜滋恭，千里人民土地财贿结欢，由是名儒造门者陆沉。」注云：「『陆沉』，字似有误。」书钞卷七０引云：「时法网尚疏，诸侯通宾客，千里人士财贿结欢，由是宿德名儒造门者沉陆。睦性好士，夙夜滋恭。」<br/><br/>　　〔三〕　「中大夫」，范晔后汉书北海敬王睦传李贤注云：「王国官也。」司马彪续汉书百官志云：王国大夫，「比六百石，无员，掌奉王使至京都，奉璧贺正月，及使诸国。本皆持节，后去节」。<br/><br/>　　〔四〕　「此乃孤幼时进趋之行也」，范晔后汉书北海敬王睦传李贤注云：「东观记、后汉书并云『是吾幼时狂惷之行也』。」聚珍本已据李贤注引改。<br/><br/>　　〔五〕　「敬」，原误作「静」。<br/><br/>　　赵孝王良〔一〕<br/><br/>　　光武初起兵，良搏手大呼曰：「我欲诣纳言严将军。」叱上起去。出閤，令人视之。还白方坐啗脯，良复讙呼。上言「不可讙露」。明旦欲去。前白良曰：「欲竟何时诣严将军所？」良意下，曰：「我为诈汝耳，当复何苦乎？」〔二〕范晔后汉书卷一四李贤注<br/><br/>　　乾私出国，〔三〕到魏郡邺、易阳，止宿亭，令奴金盗取亭席，金与亭佐孟常争言，以刃伤常，部吏追逐，乾藏逃，金绞杀之，悬其尸道边树。国相举奏，诏书削中丘。〔四〕范晔后汉书卷一四赵孝王良传李贤注<br/><br/>　　〔一〕　「赵孝王良」，光武帝叔父，建武二年封广阳王，五年徒为赵王。范晔后汉书卷一四有传。又见汪文台辑司马彪续汉书卷二。<br/><br/>　　〔二〕　「当复何苦乎」，此条书钞卷一四五引作「光武初起兵，良大怒，叱上，出阁外饮食，令人视之，还白方坐敢脯」。御览卷八六二亦引，字句稍略。<br/><br/>　　〔三〕　「乾」，赵孝王良卒，子节王栩嗣。栩卒，子顷王商嗣。商卒，子靖王宏嗣。宏卒，子惠王乾嗣。据范晔后汉书安帝纪，元初三年九月宏卒，乾嗣立为赵王当在安帝元初四年。又据桓帝纪所载，乾卒于桓帝延熹七年。<br/><br/>　　〔四〕　「诏书削中丘」，范晔后汉书赵孝王良传云：「元初五年，封乾二弟为亭侯。是岁，赵相奏乾居父丧私聘小妻，又白衣出司马门，坐削中丘县。」与东观汉记所述不同。<br/><br/>　　刘弘〔一〕<br/><br/>　　刘弘，字禹孙，〔二〕年十五，治欧阳尚书，布衣徒行，请诵孜孜。〔三〕书钞卷九八<br/><br/>　　弘字孺孙，先起义兵，卒。范晔后汉书卷一四成武孝侯顺传李贤注<br/><br/>　　〔一〕　「刘弘」，成武孝侯刘顺叔父，事见范晔后汉书卷一四成武孝侯顺传，又见汪文台辑司马彪续汉书卷二。各书皆不载刘弘追封爵谥，故此以姓名立目。<br/><br/>　　〔二〕　「字禹孙」，范晔后汉书成武孝侯顺传李贤注引云：「弘字孺孙。」<br/><br/>　　〔三〕　「讲诵孜孜」，此条聚珍本连缀于邓弘传中，不可据。邓弘虽然也喜学讲诵，范晔后汉书邓骘传云邓弘少时也治欧阳尚书，与刘弘颇有相类之处。但不能因此混为一人。此条云刘弘字禹孙，而邓弘字叔纪，两人字绝异。根据二人之字，即可将二人事迹区别开来。<br/><br/>　　刘梁〔一〕<br/><br/>　　梁字季少，病筋挛卒。范晔后汉书卷一四成武孝侯顺传李贤注<br/><br/>　　〔一〕　「刘梁」，刘弘弟，事见范晔后汉书卷一四成武孝侯顺传，又见汪文台辑司马彪续汉书卷二。各书皆不载刘梁追封爵谥，故此以姓名立目。<br/><br/>　　城阳恭王祉〔一〕<br/><br/>　　初名终，后改为祉。范晔后汉书卷一四城阳恭王祉传李贤注<br/><br/>　　刘敞曾祖节侯买，以长沙定王子封于零道之春陵乡，为春陵侯。〔二〕敞父仁嗣侯，〔三〕于时见户四百七十六，以春陵地势下湿，有山林毒气，难以久处，上书愿减户徒南阳，留男子昌守坟墓，元帝许之。初元四年，徒南阳之白水乡，犹以春陵为国名，遂与众弟钜鹿都尉回往家焉。〔四〕仁卒，敞谦俭好义，推父时金宝财产与昆弟。荆州刺史上其义行，拜卢江都尉。御览卷五一五<br/><br/>　　敞临庐江岁馀，遭旱，行县，人持枯稻，自言稻皆枯。吏强责租。敞应曰：「太守事也。」载枯稻至太守所。酒数行，以语太守，太守曰：「无有。」敞以枯稻示之，太守曰：「都尉事邪？」敞怒叱太守曰：「鼠子何敢尔！」刺史举奏，莽徵到长安，免就国。〔五〕范晔后汉书卷一四城阳恭王祉传李贤注<br/><br/>　　敞为嫡子终娶宣子女习为妻，〔六〕宣使嫡子姬送女入门，二十馀日，义起兵。〔七〕范晔后汉书卷一四城阳恭王祉传李贤注<br/><br/>　　祉以建武二年三月见于怀宫。〔八〕范晔后汉书卷一四城阳恭王祉传李贤注<br/><br/>　　〔一〕　「城阳恭王祉」，春陵侯敞之子，范晔后汉书卷一四有传。又见汪文台辑司马彪续汉书卷二。<br/><br/>　　〔二〕　「零道」，原误作「陵道」，聚珍本不误，今据改正，「春陵乡，为」四字原脱，范晔后汉书城阳恭王祉传云：「敞曾祖父节侯买，以长沙定王子封于零道之春陵乡，为春陵侯。」今据增补。<br/><br/>　　〔三〕　「敞父仁嗣侯」，此句至「犹以春陵为国名」诸句原作「敞父仁嗣侯，以春陵地势下湿，有山林毒气，上书求减邑内徒。元帝初平四年，徒南阳之白水乡，犹以春陵为国名」。按范晔后汉书城阳恭王祉传李贤注引云：「考侯仁于时见户四百七十六，上书愿减户徒南阳，留子男昌守坟墓，元帝许之。」又文选卷四张衡南都赋李善注引云：「春陵节侯，长沙定王中子买。节侯生戴侯，戴侯生考侯，考侯仁以春陵地势下湿，难以久处，上书愿徒南阳守坟墓。元帝许之，于是北徒。」今据范书李贤注、文选李善注增改数句。「初平」乃「初元」之讹，聚珍本不误，范书亦不误，今据校正。文选卷四张衡南都赋李善注又引「考侯仁徒封南阳白水乡」一句。<br/><br/>　　〔四〕　「遂与众弟钜鹿都尉回往家焉」，此句原无，姚本、聚珍本亦无，书钞卷四八引，今据增补。「众弟」，当作「从弟」。范晔后汉书城阳恭王祉传云：「遂与从弟钜鹿都尉回及宗族往家焉。」<br/><br/>　　〔五〕　「免就国」，此条御览卷八三九亦引，文字稍略。<br/><br/>　　〔六〕　「宣」，高陵侯翟宣，汉成帝时丞相翟方进之子。<br/><br/>　　〔七〕　「义」，翟宣之弟。义起兵反王莽事见汉书翟方进传所附翟义传。<br/><br/>　　〔八〕　「祉以建武二年三月见于怀宫」，范晔后汉书城阳恭王祉传云：「及更始降于赤眉，祉乃閒行亡奔洛阳。是时宗室唯祉先至，光武见之欢甚。建武二年，封为城阳王。」<br/><br/>　　东海恭王疆<br/><br/>　　东海恭王疆，〔一〕光武皇帝长子也。母郭后。建武二年六月，立为皇太子。十七年十月，郭后废为中山太后。自郭后废，疆不自安，数因左右陈诚，愿备藩辅。十九年六月，〔二〕疆废为东海王。二十八年十月，就国，兼食东海、鲁国二郡二十九县，〔三〕租入倍诸王，赏赐恩宠绝无伦比，〔四〕置虎贲旄头云罕，〔五〕宫殿设锺簴之悬。〔六〕疆性聪达恭谦，〔七〕临之国，比上书让还东海十九县，又因皇太子固辞。上不许，以疆章示公卿大夫，深嘉歎之。御览卷一四八<br/><br/>　　东海王疆薨，〔八〕上发鲁相所上檄，下床伏地，举声尽哀，至长乐宫，白太后，因出幸津门亭发丧。〔九〕文选卷六０任昉齐竟陵文宣王行状李善注<br/><br/>　　东海王疆薨，追念疆雅性恭俭，不欲令厚葬以违其意，诏中常侍杜岑、东海傅相曰：〔一０〕「王恭谦好礼，以德自终。敕官属遣送，务行约省，茅车瓦器，以成王志。」　御览卷五五三<br/><br/>　　东海王疆孙顷王肃，性谦俭，修恭王法。〔一一〕永初中，以西羌未平，上钱二千万。元初中，复上缣万疋，〔一二〕以助国费。〔一三〕初学记卷一０<br/><br/>　　〔一〕　「东海恭王疆」，光武帝子，范晔后汉书四二有传。<br/><br/>　　〔二〕　「十九年六月」，此句上有「其」字，当系衍文。聚珍本无，今据删。<br/><br/>　　〔三〕　「兼食东海、鲁国二郡」，原无「兼」字，书钞卷七０两引皆有此字，今据增补。「鲁国」下原有「并」字，系衍文，聚珍本无，书钞卷七０两引皆无此字，今据删。<br/><br/>　　〔四〕　「绝无伦比」，原无「绝」字。万花谷后集卷七引作「绝无伦比」，今据增「绝」字。此四字姚本、聚珍本作「绝于伦比」，初学记卷一０引同。<br/><br/>　　〔五〕　「置」，原误作「致」，姚本、聚珍本作「置」，书钞卷七０两次引徵、卷一三０一次引徵皆作「置」。又初学记卷一０、御览卷六八０、万花谷后集卷七引亦作「置」，今据改正。「云罕」，此二字原无，书钞卷七０两引，其中一处引有此二字，今据增补。<br/><br/>　　〔六〕　「宫殿设锺簴之悬」，类聚卷四四引有此句，字有脱漏。此句下聚珍本尚有「拟于乘舆」一句，各书所引皆无此句。范晔后汉书东海恭王疆传云：「帝以疆废不以过，去就有礼，故优以大封，兼食鲁郡，合二十九县。赐虎贲头，宫殿设钟簴之县，拟于乘舆。」可能聚珍本即据范书增入。<br/><br/>　　〔七〕　「谦」，聚珍本作「谨」，书钞卷七０引同。<br/><br/>　　〔八〕　「东海王疆薨」，疆卒于明帝永平元年五月，葬于六月，见范晔后汉书明帝纪。<br/><br/>　　〔九〕　「津门亭」，范晔后汉书东海恭王疆传李贤注云：「津门，洛阳南面西头门也，一名津阳门。每门皆有亭。」<br/><br/>　　〔一０〕「傅相」，原误作「相传」，聚珍本作「傅相」，与范晔后汉书东海恭王疆传相合，今据改。<br/><br/>　　〔一一〕「修恭王法」，此句原无，姚本、聚珍本同，书钞卷七０引有，今据增补。<br/><br/>　　〔一二〕「复」，原无此字，姚本、聚珍本同，书钞卷七０引有，今据增补。<br/><br/>　　〔一三〕「费」，此字原无，姚本、聚珍本有，书钞卷七０引亦有「费」字，与范晔后汉书东海恭王疆传同，今据增补。此条万花谷后集卷七亦引，文字稍异。<br/><br/>　　沛献王辅<br/><br/>　　沛献王辅，〔一〕善京氏易。〔二〕永平五年秋，京师少雨，上御云台，召尚席取卦具自卦，〔三〕以周易卦林占之，〔四〕其繇曰：「蚁封穴户，大雨将集。」明日大雨。上即以诏书问辅曰：「道岂有是耶？」辅上书曰：「案易卦震之蹇，蚁封穴户，大雨将集。蹇，〔五〕根下坎上，根为山，坎为水。山出云为雨，〔六〕蚁穴居而知雨，将云雨，蚁封穴，〔七〕故以蚁为兴文。」〔八〕诏报曰：「善哉！王次序之。」〔九〕文选卷六０任昉齐竟陵文宣王行状李善注<br/><br/>　　沛王、楚王来朝，皆就国，〔一０〕明帝告诸王傅相，王诸子年五岁以上，皆令带列侯印，〔一一〕复送绶十九枚，为诸王子在道欲急带之也。书钞卷一三一<br/><br/>　　沛献王辅，性恭严有威，〔一二〕好经书，论集经传图谶，作五经通论。奉蕃以至没，〔一三〕遵履法度，未尝犯禁，称为贤王。初学记卷一０<br/><br/>　　〔一〕　「沛献王辅」，光武帝子，建武十五年封右翊公，十七年徒为中山王，二十年徒封沛王。范晔后汉书卷四二有传。又见汪文台辑司马彪续汉书卷三。<br/><br/>　　〔二〕　「善京氏易」，此句原无，姚本、聚珍本有，初学记卷二、卷一０，类聚卷二，御览卷一０、卷七二七，万花谷前集卷一引亦有，今据增补。<br/><br/>　　〔三〕　「自卦」，玉海卷三五、汉艺文志考证卷九引同。姚本、聚珍本作「自为卦」，初学记卷二引同，御览卷七二七引作「自作卦」。<br/><br/>　　〔四〕　「周易卦林」，聚珍本同，玉海卷三五引亦同。姚本无「卦」字，初学记卷二、卷一０，类聚卷二，御览卷一０、卷七二七，万花谷前集卷一引亦皆无「卦」字。汉艺文志考证卷九引作「京氏易林」。<br/><br/>　　〔五〕　「蹇」，原无此字，姚本、聚珍本有，初学记卷二、卷一０，类聚卷二，御览卷一０、卷七二七，万花谷前集卷一引亦皆有此字，今据增补。<br/><br/>　　〔六〕　「山」，原无此字，姚本、聚珍本有，初学记卷二、卷一０，类聚卷二，御览卷一０、卷七二七，万花谷前集卷一引皆有此字，今据增补。<br/><br/>　　〔七〕　「蚁封穴」，「穴」字下原有「者」字，从文义看不当有此字，聚珍本无，今据删。<br/><br/>　　〔八〕　「兴文」，聚珍本同。姚本作「兴居」，类聚卷二引与姚本同。万花谷前集卷一引作「雨居」。初学记卷二，御览卷一０、卷七二七引皆无「文」字。<br/><br/>　　〔九〕　「王次序之」，玉海卷一二三亦引此条，字句极略。<br/><br/>　　〔一０〕「皆」，此字聚珍本无，御览卷六八二引同。<br/><br/>　　〔一一〕「印」，聚珍本作「绶」，御览卷六八二引同。<br/><br/>　　〔一二〕「恭严有威」，此四字原无，姚本、聚珍本同，书钞卷七０引有，今据增补。<br/><br/>　　〔一三〕「奉蕃以至没」，「没」字下姚本、聚珍本有「身」字。<br/><br/>　　楚王英<br/><br/>　　楚王英奉送黄缣三十五疋、白纨五疋入赎，〔一〕楚相以闻，诏书还赎缣纨，以助伊蒲塞桑门之盛馔。〔二〕御览卷八一九<br/><br/>　　光武子楚王英谋反自杀。〔三〕御览卷二０一<br/><br/>　　〔一〕　「楚王英」，光武帝子，建武十五年封为楚公，十七年进爵为王。范晔后汉书卷四二有传。「赎」，原误作「蜀」，下文「赎」字同误，今据聚珍本校正。<br/><br/>　　〔二〕　「以助伊蒲塞桑门之盛馔」，此句文选卷二张衡西京赋李善注亦引，文字全同。范书楚王英传云：「英少时好游侠，交通宾客，晚节更喜黄老，学为浮屠斋戒祭祀。八年，诏令天下死罪皆入缣赎。英遣郎中令奉黄缣白纨三十匹诣国相曰：『託在蕃辅，过恶累积，欢喜大恩，奉送缣帛，以赎愆罪。』国相以闻。诏报曰：『楚王诵黄老之微言，尚浮屠之仁祠，絜斋三月，与神为誓，何嫌何疑，当有悔吝？其还赎，以助伊蒲塞桑门之盛馔。』」李贤注云：「『伊蒲塞』即『优婆塞』也，中华翻为近住，言受戒行堪近僧住也。『桑门』即『沙门』。」<br/><br/>　　〔三〕　「光武子楚王英谋反自杀」，姚本无楚王英传，聚珍本虽有楚王英传，然而漏辑此条。据范晔后汉书楚王英传，明帝永平十三年，有人告楚王英大逆不道，英被废，徒丹阳泾县。十四年，英至丹阳，自杀。<br/><br/>　　济南安王康<br/><br/>　　济南安王康，〔一〕多殖财货，大治宫室，起内第，奴婢千四百人。〔二〕书钞卷七０<br/><br/>　　〔一〕　「济南安王康」，光武帝子，建武十五年封济南公，十七年进爵为王。范晔后汉书卷四二有传。<br/><br/>　　〔二〕　「奴婢千四百人」，此条聚珍本作「济南安王康，多殖财货，大修宫室，起内第，奴婢至千四百人，厩马千二百匹，私田八百顷，奢侈咨欲，游观无节」。与陈禹谟刻本书钞卷七０所引全同，可见珍聚本所辑是据陈本书钞。此条末，陈本书钞注「补」字，即谓本文已作增补。考之范晔后汉书济南安王康传，可知陈本书钞所增改字句，均据范书。<br/><br/>　　东平宪王苍<br/><br/>　　东平王苍，〔一〕少好经书，雅有智慧。书钞卷七０<br/><br/>　　东平宪王苍，少有孝友之质，〔二〕宽仁弘雅。中元二年，光武帝崩，明帝诏曰：「东平王苍，宽博有谋，可以託六尺之孤，临大节而不可夺，其以苍为骠骑将军，位在三公上。」〔三〕初学记卷一０<br/><br/>　　是时四方无虞，苍以天下化平，宜修礼乐，乃与公卿共议定南北郊冠冕车服制度，乃祖庙登歌八悄舞数。苍以亲辅政，尽心王室，每有议事，上未尝不见从，名称日重。〔四〕姚本<br/><br/>　　东平宪王苍开东閤，〔五〕延英雄。御览卷四七四<br/><br/>　　东平宪王苍上书表荐名士左冯翊桓虞等，〔六〕虚己礼下，与参政事。御览卷四七四<br/><br/>　　上尝问东平王苍曰：「在家何业最乐？」苍对曰：「为善最乐。」上嗟歎之。〔七〕文选卷三八任昉为范始兴作求立太宰碑表李善注<br/><br/>　　东平王苍与诸王朝京师，〔八〕月馀还。帝临送归宫，妻然怀思，乃遣使手诏诸国曰；「辞别之后，独坐不乐，因就车归，伏轼而吟，瞻望永怀，实劳我心，诵及采菽，〔九〕以增歎息。」类聚卷二九<br/><br/>　　明帝诏书示诸国曰：「诏问东平王苍处家何等最乐，王对曰：『为善最乐。』」帝曰：「其言甚大，副其腰腹。」〔一０〕苍美鬓髯，〔一一〕腰带八尺二寸。〔一二〕类聚卷四五<br/><br/>　　上以所自作光武皇帝本纪示东平宪王苍，苍因上世祖受命中兴颂。〔一三〕上甚善之，以问校书郎，此与谁等，皆言类相如、扬雄，前代史岑比之。〔一四〕文选卷六０任昉齐竟陵文宣王行状李善注<br/><br/>　　建初三年，上赐东平王苍书曰：「岁月骛过，〔一五〕山陵浸远，孤心惨怆。飨卫士南宫，皇太后因过按行阅视旧时衣物。惟王孝友之德，今以光烈皇后假髻、帛巾各一、衣一箧遗王，〔一六〕可时瞻视，以慰凯风寒泉之思。〔一七〕今鲁国孔氏尚有仲尼车舆冠履，明德盛者，光灵远也。致宛马一匹。闻武帝歌天马，〔一八〕霑赤汗，今亲见其然，血从前髆上小孔中出。」〔一九〕万花谷后集卷一八，文选卷五八谢跳齐敬皇后哀策文、卷二三颜延之拜陵庙作李善注，御览卷七一五，书钞卷一九，类聚卷九三<br/><br/>　　四年，〔二０〕苍上疏愿朝。上以王触寒涉道，使中谒者赐乘舆貂裘。〔二一〕苍到洛阳，使鸿胪持节郊迎，引入，不在讚拜之位，升殿乃拜，上亲答拜。苍上疏曰：〔二二〕「赐奉朝请，咫尺天颜，事过典故。」诸王归国，上特留苍。〔二三〕赐以祕书列图、道术祕方。至八月饮酎毕，〔二四〕有司复奏遣苍，乃许之。手诏赐苍曰：「骨肉天性，〔二五〕诚不以远近亲疏，然数见颜色，情重昔时，中心恋恋，恻然不能言。」于是车驾祖送，流涕而诀。复赐乘舆服御，珍宝鞍马，钱布以亿万计。〔二六〕类聚卷四五<br/><br/>　　东平王苍到国后病水气喘逆，上遣太医丞相视之，小黄门侍疾。置驿马，传起居，以千里为程。〔二七〕御览卷七四三<br/><br/>　　东平王苍葬，章帝诏有司加赐鸾辂乘马，〔二八〕龙旂九旒，虎贲百人。御览卷五五三<br/><br/>　　章帝幸东平，祭东平王墓，云：「思其人，到其乡，〔二九〕其处在，其人亡。」　类聚卷三四<br/><br/>　　〔一〕　「东平王苍」，光武帝子，建武十五年封东平公，十七年进爵为王。范晔后汉书卷四二有传。又见汪文台辑司马彪续汉书卷三。<br/><br/>　　〔二〕　「质」，原误作「贤」，姚本、聚珍本作「质」，书钞卷七０、御览卷一五０引同，今据改正。<br/><br/>　　〔三〕　「位在三公上」，原无此句，聚珍本有，书钞卷七０、类聚卷四五、御览卷一五０引亦有，今据增补。此条书钞卷六四、类聚卷四八、御览卷二三八亦引，字句稍略。<br/><br/>　　〔四〕　「名称日重」，此条文字聚珍本亦有，不知二本辑自何书。陈禹谟刻本书钞卷六四引续汉书，与此全同。疑姚本误以续汉书文字辑入，而聚珍本辑者不察，又据姚本辑录。<br/><br/>　　〔五〕　「东閤」，汉书公孙弘传云：「弘自见为举首，起徒步，数年至宰相封侯，于是起客馆，开东閤以延贤人，与参谋议。」颜师古注云：「閤者，小门也，东向开之，避当庭门而引宾客，以别于掾吏官属也。」<br/><br/>　　〔六〕　「名士」，聚珍本作「贤士」。<br/><br/>　　〔七〕　「上嗟歎之」，此条初学记卷一０引作「明帝尝从容问王：『在家为人，何好最乐？』苍曰：『为善最乐。』」御览卷四六八亦引，字句简略。<br/><br/>　　〔八〕　「东平王苍与诸王朝京师」，事在明帝永平十一年。<br/><br/>　　〔九〕　「采菽」，见诗小雅，为诸侯来朝，天子嘉之之作。<br/><br/>　　〔一０〕「副其腰腹」，「副」字御览卷一五０引作「称」。范晔后汉书东平王苍传云：永平「十一年，苍与诸王朝京师。月馀，还国。帝临送归宫，妻然怀思，乃遣使手诏国中傅曰：『辞别之后，独坐不乐，因就车归，伏轼而吟，瞻望永怀，诵及采菽，以增歎息。日者问东平王处家何等最乐，王言为善最乐，其言甚大，副其要腹矣。今送列侯印十九枚，诸王子年五岁已上能趋拜者，皆令带之。』」<br/><br/>　　〔一一〕「苍美鬓髯」，姚本作「苍体长，美鬚眉」。聚珍本作「苍体大，美鬚眉」。<br/><br/>　　〔一二〕「腰带八尺二寸」，此条书钞卷七０、御览卷三七一亦引，字句稍略。<br/><br/>　　〔一三〕「苍因上世祖受命中兴颂」，范晔后汉书东平王苍传云：明帝永平「十五年春，行幸东平，赐苍钱千五百万，布四万匹。帝以所作光武本纪示苍，苍因上光武受命中兴颂。帝甚善之，以其文典雅，特令校书郎贾逵为之训诂」。<br/><br/>　　〔一四〕「史岑」，范晔后汉书文苑传云：「王莽末，沛国史岑子孝亦以文章显，莽以为谒者，著颂、诔、复神、说疾凡四篇。」此条文选卷四七史孝山出师颂李善注亦引，文字稍有不同。<br/><br/>　　〔一五〕「骛过」，范晔后汉书东平王苍传同，初学记卷二０、书叙指南卷一三引作「惊迈」。<br/><br/>　　〔一六〕「假髻、帛巾各一、衣一箧遗王」，汉制考卷一引同，初学记卷二０引作「假紒、帛中衣各一箧遗王」。初学记所引有误，不可信据。范晔后汉书东平王苍传云：「今送光烈皇后假紒、帛巾各一，及衣一箧。」<br/><br/>　　〔一七〕「凯风」，见诗邶风。毛诗序云：「凯风，美孝子也。」诗云：「凯风自南，吹彼棘心。棘心夭夭，母氏劬劳。凯风自南，吹彼棘薪。母氏圣善，我无令人。爰有寒泉，在浚之下。有子七人，母氏劳苦。」<br/><br/>　　〔一八〕「天马」，汉书西域传云：「宛别邑七十馀城，多善马。马汗血，言其先天马子也。」武帝纪太初四年云：「春，贰师将军广利斩大宛王首，获汗血马来。作西极天马之歌。」应劭注云：「大宛旧有天马种，蹋石汗血。汗从前肩髆出，如血，号一日千里。」范晔后汉书东平王苍传李贤注云：「前书天马歌曰：『太一况，天马下，霑赤汗，沫流赭。』」<br/><br/>　　〔一九〕「血从前髆上小孔中出」，此条系连缀各书所引而成。万花谷后集卷一八引云：「永平三年，上赐东平王苍书曰：『岁月惊迈，山陵寖远，孤心惨怆。今以光烈皇后假帛仲衣各一箧遗王，可时视瞻，以慰凯风寒泉之恩。』」文选卷一六潘岳寡妇赋李善注引云：「上赐东平王苍书曰：『岁月骛过，山陵浸远。』」又卷五七颜延之陶徵士诔李善注引云：「上赐东平王苍书曰：『岁月骛过，山陵浸远。今鲁国孔氏尚有仲尼车舆冠履，明德盛者，光灵远也。』」又卷五八谢跳齐敬皇后哀策文李善注引云：「上赐东平王苍书曰：『飨卫南宫，皇太后因过按行阅视旧时衣物。今以光烈皇后假结帛巾各一、衣一箧遗王，可视瞻，以慰凯风寒泉之思。』」又卷二三颜延之拜陵庙作李善注引云：「上赐东平王苍书曰：『今送光烈皇后衣一箧。今鲁国孔氏尚有仲尼车舆冠履，明德盛者，光灵远也。』」御览卷七一五引云：「章帝诏东平王苍：『惟王孝友之德，令以光烈皇后假髻帛巾各一、衣一箧遗王，可时瞻视，以慰凯风寒泉之思。』」书钞卷一九引云：「致宛马一匹。」类聚卷九三引云：「闻武帝歌天马，治赤汗，今亲见其然，血从前髆上小孔中出。」今综合以上各书所引，删除重複，釐订谬误，增补脱漏，按文理进行编次。范晔后汉书东平王苍传具载章帝所赐书，今录之如下：建初「三年，帝飨卫士于南宫，因从皇太后周行掖庭池阁，乃阅阴太后旧时器服，怆然动容，乃命留五时衣各一袭，及常所御衣合五十箧，馀悉分布诸王主及子孙在京师者各有差。特赐苍及琅邪王京书曰：『中大夫奉使，亲闻动静，嘉之何已！岁月骛过，山陵浸远，孤心妻怆，如何如何！閒飨卫士于南宫，因阅视旧时衣物，闻于师曰：「其物存，其人亡，不言哀而哀自至。」信矣。惟王孝友之德，亦岂不然！今送光烈皇后假紒帛巾各一，及衣一箧，可时奉瞻，以慰凯风寒泉之思，又欲令后生子孙得见先后衣服之製。今鲁国孔氏尚有仲尼车舆冠履，明德盛者，光灵远也。其光武皇帝器服，中元二年已赋诸国，故不复送。并遗宛马一匹，血从前髆上小孔中出。常闻武帝歌天马，霑赤汗，今亲见其然也。顷反虏尚屯，将帅在外，忧念遑遑，未有閒宁。愿王宝精神，加供养。苦言至戒，望之如喝。』」<br/><br/>　　〔二０〕「四年」，建初四年。此句上尚有「东平王苍，少有孝友之质，宽仁弘雅，帝即位，诏以为骠骑将军，位在三公上」数句，因与上文複出，今删去。<br/><br/>　　〔二一〕「貂裘」，原作「豹裘」，姚本、聚珍本同，书钞卷一二九、御览卷一五０引亦作「豹裘」。类聚卷六七、御览卷六九四引作「貂裘」，与范晔后汉书东平王苍传同，今据校改。<br/><br/>　　〔二二〕「苍上疏曰」，此句至「事过典故」诸句原无，文选卷二二颜延之车驾幸京口三月三日侍游曲阿后湖作李善注引云：「东平王苍上疏曰：『赐奉朝请，咫尺天颜。』」又卷五六陆倕石阙铭李善注引云：「东平王苍上疏曰：『事过典故。』」今据两处所引增补。姚本未辑此数句，聚珍本未辑「赐奉朝请，咫尺天颜」二句。范晔后汉书东平王苍传云：「六年冬，苍上疏求朝。……苍既至，升殿乃拜，天子亲答之。……苍以受恩过礼，情不自宁，上疏辞曰：『臣闻贵有常尊，贱有等威，卑高列序，上下以理。陛下至德广施，慈爱骨肉，既赐奉朝请，咫尺天仪，而亲屈至尊，降礼下臣，每赐讌见，辄兴席改容，中宫亲拜，事过典故。臣惶怖战慄，诚不自安，每会见，踧踖无所措置。此非所以章示群下，安臣子也。』」<br/><br/>　　〔二三〕「上特留苍」，此句下原有「八月饮酎毕，大鸿胪奏遣苍发，上亲临送流涕，赏赐以亿万数」一段文字，今删去，取类聚卷二九所引「赐以祕书列图」至「钱布以亿万计」一段文字补入。<br/><br/>　　〔二四〕「饮酎」，酎为两次或多次複酿的醇酒。始酿于正月一日，至八月始成。汉制：天子八月于宗庙饮酎，令诸侯出金助祭。<br/><br/>　　〔二五〕「骨肉天性」，「肉」字下原衍「与」字，聚珍本无，与范晔后汉书东平王苍传同，今据删。<br/><br/>　　〔二六〕「钱布以亿万计」，此条书钞卷七０亦引，字句疏略。<br/><br/>　　〔二七〕「以千里为程」，此条书钞卷七０引，字句较简略。永乐大典卷二０三一０亦引，字句全同。<br/><br/>　　〔二八〕「章帝诏有司」，「章帝」下原衍「访」字，聚珍本无，今据删。<br/><br/>　　〔二九〕「到」，姚本、聚珍本同，书钞卷三五引作「至」。范晔后汉书东平王苍传云：「元和三年，行东巡守，幸东平宫，帝追感念苍，谓其诸子曰：『思其人，至其乡，其处在，其人亡。』」<br/><br/>　　阜陵质王延<br/><br/>　　阜陵质王延在国侈泰骄佚。〔一〕书钞卷七０<br/><br/>　　〔一〕　「阜陵质王延」，光武帝子，建武十五年封淮阳公，十七年进爵为王，永平中徒为阜陵王。范晔后汉书四二有传。「侈泰骄佚」，聚珍本作「骄泰淫佚」。<br/><br/>　　广陵思王荆<br/><br/>　　广陵思王荆，〔一〕性刻急隐害，喜文法，有才能。中元二年，世祖崩，不悲哀，而作飞书与东海王疆，说之，令举兵为逆乱。疆得荆书，即执其行书者，封上之。以亲亲隐其事，遣荆止河南宫。〔二〕御览卷一五０<br/><br/>　　广陵王荆祝诅，〔三〕自杀。御卷二０一<br/><br/>　　〔一〕　「广陵思王荆」，光武帝子，与明帝同母所生。建武十五年封山阳公，十七年进爵为王，永平中徒为广陵王。范晔后汉书卷四二有传。<br/><br/>　　〔二〕　「遣荆止河南宫」，此条姚本、聚珍本均未辑录。<br/><br/>　　〔三〕　「祝诅」，原脱「祝」字，范晔后汉书广陵思王荆传云：荆「使巫祭祀祝诅，有司举奏，请诛之，荆自杀，立二十九年死」。今据增补。聚珍本无「祝诅」二字。<br/><br/>　　中山简王焉<br/><br/>　　简王焉以郭太后少子，〔一〕独留京师。书钞卷七０<br/><br/>　　〔一〕　「简王焉」，光武帝子，建武十五年封左翊公，十七年进爵为王，三十年徒封中山王。范晔后汉书卷四二有传。<br/><br/>　　琅邪孝王京<br/><br/>　　琅邪孝王京就国都，〔一〕雅好宫室，穷极技巧，壁带玉饰以金银。〔二〕类聚卷六一<br/><br/>　　光烈皇后崩，明帝悉以太后所遗金宝赐京。〔三〕聚珍本<br/><br/>　　〔一〕　「琅邪孝王京」，光武帝子，建武十五年封琅邪公，十七年进爵为王。范晔后汉书卷四二有传。又见汪文台辑司马彪续汉书卷三、华峤后汉书卷一。<br/><br/>　　〔二〕　「壁带玉饰以金银」，此句书钞卷七０引作「壁带饰玉」。范晔后汉书琅邪孝王京传云：「京都莒，好修宫室，穷极伎巧，殿馆壁带皆饰以金银。」李贤注云：「壁带，壁中之横木也，以金银为肛，饰其上。」<br/><br/>　　〔三〕　「明帝悉以太后所遗金宝赐京」，此条文字，不知聚珍本辑自何书。范晔后汉书琅邪孝王京传云：「光烈皇后崩，帝悉以太后遗金宝财物赐京。」<br/><br/>　　彭城靖王恭<br/><br/>　　恭赐号灵寿王，〔一〕未有国邑。〔二〕范晔后汉书卷五０彭城靖王恭传李善注<br/><br/>　　恭子男丁前妻物故，酺侮慢丁小妻，恭怒，闭酺马厩，酺亡，夜诣彭城县欲上书，恭遣从官仓头晓令归，数责之，乃自杀。〔三〕范晔后汉书卷五０彭城靖王恭传李贤注<br/><br/>　　丙为都乡侯，〔四〕国为安乡侯，丁为鲁阳乡侯。范晔后汉书卷五０彭城靖王恭传李贤注<br/><br/>　　定兄据卞亭侯，〔五〕弟光昭阳亭侯，固公梁亭侯，兴蒲亭侯，延昌城亭侯，祀梁父亭侯，坚西安亭侯，代林亭侯。范晔后汉书卷五０彭城靖王恭传李贤注<br/><br/>　　〔一〕　「恭」，明帝子，永平十五年封为钜鹿王，建初三年徒封江陵王，元和二年徒为六安王。章帝卒，遗诏徒封彭城王。范晔后汉书卷五０有传。<br/><br/>　　〔二〕　「未有国邑」，范晔后汉书彭城靖王恭传云：「彭城靖王恭，永平九年赐号灵寿王。」李贤注云：「东观记曰『赐号，未有国邑』也。」此条即据李贤注所引，又参以范书酌定。<br/><br/>　　〔三〕　「乃自杀」，范晔后汉书彭城靖王恭传云：「元初三年，恭以事怒子酺，酺自杀。」<br/><br/>　　〔四〕　「丙为都乡侯」，恭有四子：道、丙、国、丁。范晔后汉书彭城靖王恭传云：「恭立四十六年薨，子考王道嗣。元初五年，封道弟三人为乡侯。」其下李贤引此条文字作注。<br/><br/>　　〔五〕　「定兄据卞亭侯」，范晔后汉书彭城靖王恭传云：「道立二十八年薨，子顷王定嗣。本初元年，封定兄弟九人皆为亭侯。」其下李贤引此条文字作注。<br/><br/>　　乐成靖王党<br/><br/>　　乐成靖王党，〔一〕善史书，〔二〕喜正文字。御览卷七四七<br/><br/>　　〔一〕　「乐成靖王党」，明帝子，永平九年赐号重熹王，十五年封乐成王。范晔后汉书卷五０有传。「靖」，原误作「静」，谥法有「靖」，云「柔德安众曰『靖』，恭己鲜言曰『靖』，宽乐令终曰『靖』」。范书乐成靖王党传亦作「靖」，今据改正。<br/><br/>　　〔二〕　「史书」，汉书元帝纪赞云：「元帝多材艺，善史书。」应劭注云：「周宣王太史史籀所作大篆。」王先谦补注引钱大昕说云：「应说非也。汉律，太史试学童，能讽书九千字以上，乃得为吏。见艺文志。贡禹传：『武帝时，盗贼起，郡国择便巧史书者，以为右职。俗皆曰：「何以礼义为？史书而仕宦」』。酷吏传：『严延年善史书，所欲诛杀，奏成于手中，主簿亲近史，不得闻知。』盖史书者，令史所习之书，犹言隶书也。善史书者，谓能识字作隶书耳。」<br/><br/>　　乐成王苌〔一〕<br/><br/>　　安帝诏曰：〔二〕「乐成王居谅闇，衰服在身，弹棋为戏，不肯谒陵。」　御览卷七五五<br/><br/>　　〔一〕　「乐成王苌」，本为济北惠王寿子，乐成靖王党传国至其孙，无嗣而绝，安帝永宁元年以苌绍封。范晔后汉书卷五０乐成靖王党传、后汉纪卷一六略载其事。又见汪文台辑司马彪续汉书卷三。<br/><br/>　　〔二〕　「安帝诏」，苌到国数月，骄淫不法，冀州刺史与国相举奏苌罪，安帝下诏谴责。事见范晔后汉书乐成靖王党传、后汉纪卷一六。<br/><br/>　　下邳惠王衍〔一〕<br/><br/>　　和帝赐恭诏曰：〔二〕「皇帝问彭城王始夏无恙。盖闻尧亲九族，万国协和，书典之所美也。下邳王被病沉滞之疾，昏乱不明，家用不宁，姬妾适庶，诸子分争，纷纷至今。前太子仰顽凶失道，陷于大辟，是后诸子更相诬告，迄今适嗣未知所定，朕甚伤之。惟王与下邳王恩义至亲，正此国嗣，非王而谁？礼重适庶之序，春秋之义大居正。孔子曰：『惟仁者能好人，能恶人。』贵仁者所好恶得其中也。太子国之储嗣，可不慎欤！王其差次下邳诸子可为太子者上名，将及景风拜授印绶焉。」　范晔后汉书卷五０下邳惠王衍传李贤注<br/><br/>　　〔一〕　「下邳惠王衍」，明帝子，永平十五年封下邳王，范晔后汉书卷五０有传。<br/><br/>　　〔二〕　「和帝赐恭诏曰」，据范晔后汉书下邳惠王衍传载，衍就国后病荒忽，太子仰有罪废，诸姬争欲立子为嗣。和帝遂使彭城靖王恭至下邳正其嫡庶，故有此诏。后立子成为太子。李贤注引此诏原无「和帝」二字，今据文义增补。<br/><br/>　　梁节王畅〔一〕<br/><br/>　　梁节王畅上疏曰：「筋骨相连，命在丝髮。」〔二〕文选卷二六谢灵运五言诗初发石首城李善注<br/><br/>　　〔一〕　「梁节王畅」，范晔后汉书卷五０有传。姚本、聚珍本漏辑梁节王畅事。<br/><br/>　　〔二〕　「筋骨相连，命在丝髮」，梁节王畅少骄贵，不遵法度。和帝永元五年，豫州刺史梁相举奏畅不道，经考讯，畅不服。有司请徵畅诣廷尉诏狱，和帝不许。有司重奏除畅国，徒九真。和帝不忍，但削二县。畅惭惧，遂上疏辞谢。此二语当即出此疏中。范晔后汉书梁节王畅传节录畅疏文，但漏载此二语。<br/><br/>　　清河王庆〔一〕<br/><br/>　　永元四年，移幸北宫章德殿，讲白虎观，庆得入省宿止。〔二〕初学记卷一０<br/><br/>　　十五年，有司以日食阴盛，奏遣诸王侯就国。诏曰：「甲子之异，责由一人。诸王幼稚，早离顾复，弱冠相育，常有蓼我、凯风之哀。选懦之恩，知非国典，且复宿留。」〔三〕范晔后汉书卷五五清河孝王庆传李贤注<br/><br/>　　〔一〕　「清河王庆」，章帝子，初为皇太子，后被窦皇后所谮，废为清河王。和帝即位，待之甚渥。后庆长子祜入嗣帝统，是为安帝。安帝建光元年三月，追尊庆为孝德皇。聚珍本以「孝德皇」立目，按初学记卷一０、万花谷后集卷七皆引东观汉记「清河王庆传」，可见以「清河王庆」立目，比较符合东观汉记旧貌。清河王庆，范晔后汉书卷五五有传。<br/><br/>　　〔二〕　「庆得入省宿止」，此条万花谷后集卷七亦引，文字全同。<br/><br/>　　〔三〕　「且复宿留」，范晔后汉书清河孝王庆传云：「十五年，有司以日食阴盛，奏遣诸王侯就国。诏曰：『甲子之异，责由一人。诸王幼稚，早离顾复，弱冠相育，常有蓼我、凯风之哀。选懦之恩，知非国典，且复须留。』」李贤注云：「东观记『须留』作『宿留』。」此条即据李贤注，又酌取范书文字辑录。<br/><br/>　　平原王胜〔一〕<br/><br/>　　平原王葬，邓太后悲伤，命史官述其行迹，为作传诔，藏于王府。书钞卷一０二<br/><br/>　　〔一〕　「平原王胜」，和帝子，延平元年封，立八年卒。范晔后汉书卷五五有传。<br/><br/>　　孝穆皇〔一〕<br/><br/>　　〔一〕　「孝穆皇」，即河间孝王刘开，桓帝之祖，范晔后汉书卷五五有传。史通古今正史篇载东观汉记撰修经过云：「至元嘉元年，复令太中大夫边韶、大军营司马崔寔、议郎朱穆、曹寿杂作孝穆、崇二皇及顺烈皇后传，又增外戚传入安思等后。」浦起龙史通通释认为「『孝穆』五字，传写讹脱，当作『献穆、孝崇二皇后。』」。余嘉锡四库提要辨证云：「浦起龙通释谓『「孝穆、崇二皇」五字，传写讹脱，当作「献穆、孝崇二皇后」』，则又非是。献穆皇后乃曹操之女，献帝之后，薨于魏景初元年，崔寔等死已久矣，安得为之作传乎？考桓帝纪云：『本初元年闰月，即皇帝位。九月，追尊皇祖河间孝王曰孝穆皇，皇考蠡吾侯曰孝崇皇。』以其位号出于追尊，故皇而不帝，且不作纪而作传也。起龙不知此事，而欲轻改旧文，妄孰甚焉！」辨证所言甚是。孝穆皇传中文字未见他书引徵，今全阙，仅存其目。此目姚本、聚珍本皆未辑录。<br/><br/>　　孝崇皇〔一〕<br/><br/>　　〔一〕　「孝崇皇」，即蠡吾侯刘翼，桓帝之父。据史通古今正史篇，东观汉记有孝崇皇传，参阅本书孝穆皇传注〔一〕。孝崇皇传中文字今全阙，仅存其目。此目姚本、聚珍本皆未辑录。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-252-3985.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-252-3987.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-252.html" action-type="chapterComment" class="comment"><i></i>东观汉记校注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

