<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第六十一　　　　设官部十三_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第六十一　　　　设官部十三全文,虞世南作品" />
<meta name="description" content="北堂书钞原文阅读,●北堂书钞卷第六十一　　　　设官部十三全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9667.html";
var nextpage="novel-read-999-9669.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第六十一　　　　设官部十三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9667.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第六十一　　　　设官部十三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:45:10<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註司隶校尉八十一　　　　五校尉八十二城门校尉八十三　　　　护羌校尉八十四<br/><br/>　　○司隶校尉八十一<br/><br/>　　司隶周官银章青綬「晋百官表注曰司隶校尉周官也银章青綬五时朝服武佩水苍玉○今案亦见续汉书百官志五有周官也以上陈俞本与原钞悉同」主徒隶「环济要略云司隶周官也主徒隶汉武始置从中都官徒千二百人捕巫蛊事复其兵然使重京师也○今案玉函山房辑本要略合本篇所引三条為一而删去汉武以下二十七字盖据陈本俞本亦照陈本删」<br/><br/>　　捕姦猾「汉书百官公卿表司隶周官也武帝征和四年依周置持节领徒千二百人捕巫蛊大毒姦猾复其兵因统京兆扶风河内弘农等七郡○今案近本汉书十九上百官表依周置作初置领徒作从中都官徒大毒作督大复其十六字作后罢其兵察三辅三河弘农十一字陈本删周官句弘农等七郡五字照原钞餘从近本汉书改」<br/><br/>　　督二千石「汉旧仪云司隶校尉武帝初置后诸矦王贵戚不服乃以中都中官徒奴千二百人属為一校尉部刺史督二千石也○今案平津本汉旧仪补遗谓据书钞引陈俞本同」<br/><br/>　　察举百僚「续汉书百官志司隶校尉比二千石武帝置持节掌察举百僚以下及京师近郡犯法者○今案后汉书三十七百官志作孝正帝初置餘同御览二百五十引志脱二字脱帝置字掌作常郡作都餘亦同陈俞本照近本后汉书改」<br/><br/>　　统七郡「汉书百官公卿表表司隶武帝征和四年置持节统京兆扶风河内弘农等七郡為校尉也○今案详本篇上捕姦猾注」领三河「汉官仪司隶校尉部判司征和中阳石子孙敬声巫蛊之狱乃以周礼置司隶校尉持节督督大姦猾事置其司今董领京师三辅三河弘农者○今案平津辑本汉官仪无部判司三字谓据书钞引又注云子孙当作公孙陈本祇注见前俞本亦脱考后汉三十七百官志注引荀绰晋百官表注有征和中阳石公主巫蛊之狱起句则本钞子孙固误而渊如作公孙亦非矣」<br/><br/>　　乘驄马「列异记云鲍宣至子永孙暗俱為司隶乘驄马京师歌之曰鲍氏驄三入司隶再入公马虽疲行步通○今案通典职官十四引列异记隶下有校尉二字通作工陈本三误四瘦误集餘同俞本疲作瘦通改工餘亦同」<br/><br/>　　从緹骑「环济要略云司隶出从緹骑○今案玉函辑本要略据书钞引陈俞本同」<br/><br/>　　专道而行「汉书百官公卿表司隶校尉掌察皇太子以下行马内事皆主之专道而行专席而坐○今案近本汉书十九上百官表脱陈本以作天删末句以為即下文标目不知校尉亦独坐之一也」<br/><br/>　　专席而坐「东观汉记云御史中丞司隶校尉尚书令并专席而坐故京师号曰三独坐○今案类聚卷六十九引及姚辑东观记卷八同原钞脱御史中三字校尉二字据补陈俞本并字作朝会皆三字餘同」<br/><br/>　　无所不统「汉官仪云司隶校尉纠皇太子三公以下及旁郡无所不统○今案平津本汉官仪据御览职官部引郡下有国字」无不综典「魏志钟会字士季迁司隶校尉在外司时政损益与夺无不综典○今案魏志二十八钟会傅益下有当世二字原钞司国已据订」察按公卿「环济要略司隶主徒隶董京师察按公卿以下○今案玉函辑本要略据书钞引同」内正百僚外督邦畿「王晋书李胤领司隶校尉屡自表让不宜兼司之官皇太子出居东宫上以司隶内正百僚外督邦畿事任峻重○今案亦见今晋书四十四李胤传无标目二句餘同陈本有增引」<br/><br/>　　时惟鹰鸇「胡伯始司隶校尉箴率隶掘蛊以詰其姦既定既寍爰遂其官俾督京甸时惟鹰鸇应璩诗云司隶鹰扬吏爪牙徒握空折翘跃毛距宛颈还入笼世人指為武谁复励严冬○今案陈俞本胡伯始皆作崔援陈无应璩诗俞则箴字以下全删」<br/><br/>　　旧号卧虎「傅咸集教云司隶校尉旧号卧虎诚以举网而万目理提领而眾毛从也○今案百三家傅咸集教上有司隶二字从作顺陈本俞本脱教云二字餘与原钞同」<br/><br/>　　刺举无所迴避「谢承汉书许永字永先為司隶校尉督师京师是时阉侍在内贵幸用势永举法无所迴避京师号曰许永光曰○今案姚辑汪辑本谢书脱督师四字阉作奄末四字作许游光陈本脱字永先三字脱督师四字侍作寺脱京师八字俞本许永作许允亦脱督师句作奄寺作许游光餘与原钞同」<br/><br/>　　司隶纠上检下「应劭汉官司隶校尉初置惟宽饶王章鲍宣纠上检下严刑必断戚惮之京师政清○今案原钞宽饶误实领据本篇下再引订改平津馆辑本汉官仪卷上仍作实领餘同陈本脱初置以下七字俞本王章在盖宽饶之前餘亦同」<br/><br/>　　权门雀目鼠步「东观汉记云阳球字方正為司隶校尉诣闕上书谢恩表言常侍王甫罪过奔车收送詔狱自临考之死以杖下权门惶怖服悚莫不雀目鼠步京师肃然○今案聚珍本东观记二十一阳球传脱奔字服悚作股慄姚辑本脱谢恩二字以作於脱服悚二字陈俞本亦脱服悚二字餘同聚珍本」<br/><br/>　　捕治阉侍「谢承后汉书云许永司隶校尉是时阉侍用势永先举法治之○今案本篇上文引治之作无所迴避陈俞本阉作奄永作允同為一人一事何以前作许永后作允矛盾如是」奏免迁官「干宝晋惣纪传咸兼司隶校尉时朝廷宽子豪右放咨郡县从容寇贼充斥相交请託朝野溷淆咸於是数日之间三奏免迁官奏官謇諤终无曲挠有司肃然○今案今晋书四十七傅咸传与此迥异然咸於是三句作咸奏免尹澹等又以长官到官未几便迁云云是本钞迁字不误陈俞本改迁作送乃误也餘亦与本钞同」<br/><br/>　　走燛奏赵王权戚挫折「续汉书鲍永字君长為司隶校尉上叔父赵王孝良送来歙丧还入大夏城门与右郎将相逢良怒召门贱吏永走马往前奏良大不敬由是权戚挫折百僚肃然数举奏非法朝廷善之永辟右扶风平陵鲍恢以為都官从事恢亦抗直不避强御詔册曰贵戚且当敛手以避二鲍其见重又如此○今案姚辑续汉书无孝字与字贱吏作侯詰责无往字戚挫作威挫册作敕无当字汪辑本入下有大字右下有中字脱永走二字餘与姚辑同俞本逢下有道迫二字餘亦与姚辑同陈本改引范书非是」<br/><br/>　　奔车收王甫权门惶怖「续汉书阳球字方正以司隶校尉表中常侍王甫罪过奔车收之狱自临考之死杖下权门惶怖○今案姚辑续汉书阳球传所引太简惟御览二百五十引中下无书字据删奔车句作收送洛阳詔狱考作楮无权门句汪辑本无詔字餘与御览同陈本改引范书」<br/><br/>　　奏收尹模「王晋书何曾字颖考為司隶校尉时抚军都尉尹模因校事作威曾奏收之罪甚狼籍○今案俞本考作孝脱时字威下有姦利盈积句收之二字照今晋书改核之餘同陈本悉照今晋书改而仍冒王晋书名谬甚」<br/><br/>　　重据阮籍「王晋书何曾字颖考為司隶校尉曾啟文帝曰公方以孝治天下而听阮籍以重哀饮酒食肉於公坐宜摈四裔无令污染华夏文帝曰此子羸病若此君不能為彼忍之耶曾重引据甚切而籍饮喫若故也○今案亦见今晋书三十三何曾传坐作座彼作我无而籍句餘同陈本注见上俞本字颖十三字作阮籍负才放诞居丧无礼何曾因言於帝曰十七字又坐作座彼作吾据下有辞理二字而籍句作帝虽不从时人敬惮之九字同」<br/><br/>　　晚开早閇「谢承后汉书云公卿曄為司隶校尉时京兆门晚开早閇○今案姚辑书公孙曄传閇作闭原钞脱时字门字据补姚辑本作早开晚闭餘同陈本仍脱时门二字俞本祗脱门字考玉篇閇俗闭字」<br/><br/>　　枹鼓不鸣「益都耆旧传赵祈字百鸞為司隶校尉枹鼓不鸣民无称晚○今案陈俞本称作侵餘同」京师清静「续汉书云宣秉字巨公迁司隶校尉奉公遵典督察奸邪务举宏纲正大体阔略细微其政严而不苟百僚肃然京师清静○今案姚辑续汉书宣秉传奉公作奉法僚作官汪辑本苟作苟餘与姚本同原钞秉误康以形近致讹已据更正陈本秉仍作康法官二字照改小注又改静作净」<br/><br/>　　京师政清「汉官仪司隶校尉初置惟宽饶王章鲍宣贵戚惮之京师政清○今案己见本篇上引但详略不同耳平津本既入汉官仪卷上又据陈本引入汉旧仪补遗一而二之苟非见原钞几為所误」<br/><br/>　　持平僚敬惮「续汉书牟融字子优拜司隶校尉典司京师执宪持平多所举正百僚莫不敬惮魏志云徐迁司隶校尉百官敬惮○今案姚辑汪辑本续汉书牟融传宪作直同御览二百五十引无字子优三字师作都餘亦同又魏志见御览二百五十引作徐宣事今考魏志徐宣传有司隶句无百官句」<br/><br/>　　公正百僚忌难「续汉书鲍永字君长為司隶校尉永性矜严公正百僚忌难每朝各加戒慎○今案姚辑续汉书鲍永传脱永性以下汪辑本与原钞同陈俞汪本性上均无平字本钞平字衍文也删之」<br/><br/>　　宦侍屏气「谢承汉书李膺字元礼拜司隶校尉张让弟翔為野王令贪残无道畏膺而逃藏让合柱中膺率将吏破柱取翔出狱杀之让诉冤於帝帝詔膺詰之膺曰仲尼為鲁司寇七日诛少正卯今臣列官已积旬惧以淹留為愆不意获速疾之罪留之五日克殄大二帝顷谓让曰此尔弟之罪司隶何愆自是宦侍屏气休沐不敢复出帝问其故并叩头曰畏李校尉○严氏校元下删初字曰膺改膺曰聪改敢头下删注字裹改畏今案姚辑汪辑本谢书李膺传脱此条陈俞本改引范后汉书」<br/><br/>　　姦慝自弭「楚国先贤传云黄尚字伯可為司隶校尉姦慝自弭言其人不素食也郭仲產南雍州记云黄尚為司隶咸服也○今案御览四百九十六引楚国先贤传无字伯可三字言其人句则虞永兴引申语也餘同陈俞本皆引至自弭二人餘删」<br/><br/>　　权贵改服「谢承后汉书刘治字伯拒為司隶校尉权贵子弟罢职遂还京师輒改易舆服隐慝财宝○今案姚辑谢书作刘右传拒作巨权上有时字职遂作州郡輒上有每至界首句餘同汪辑本拒作袒餘与姚同陈俞本右作佑餘亦与姚辑同」<br/><br/>　　疆族敛手「谢承后汉书公孙曄字春光為司隶校尉下车减损随车坐席不迁豪杰贵戚宾各绝其书疏按法捕治无所迴避京师宴然疆族由是敛手○严氏校补敛手二字今案姚辑谢书公孙曄传脱下车以陈俞本皆误作纷华陈本脱字春三字及下车二十字京师四字俞本脱由是二字餘与原钞同汪辑谢书与俞同」<br/><br/>　　令长去官「谢汉书许永為司隶校尉中官子弟為令长官者并弃官汪辑本谢书永传脱京师四字餘同陈俞本亦脱此四字陈又於误放」守令投印「王晋书刘毅字仲雄為司隶校尉奏何曾刘实羊锈张施所犯良藉司部守令事相连及望风投印綬者甚眾贵戚敛手○今案俞本何上有太尉二字刘上有尚书二字实下有父子二字施作佗手上有眾以為毅能继诸葛丰盖宽饶十二字陈本照今晋书改而仍存王晋书名谬甚」<br/><br/>　　閇閤不通私书「谢承后汉书华松字爱卿握為司隶校尉是时贵戚专势松下车閤不通私书不与豪右相见姦慝犯者輒死定奏马氏三侯豪杰敛手由是深见非恨也○今案姚辑谢书华松传脱字爱卿三字脱死定二字脱马氏四字杰作群汪辑本脱定字有马氏四字餘与姚同又御览二百五十引无由是句餘与汪同陈本删不与以下俞本与姚辑本同」<br/><br/>　　閇閤不通豪右「谢汉书云任防字文始為司隶校尉下车尝食乾饭十日炊閇閤不通豪右施设禁令按法贵戚敛手互相约敕不敢干越○今案姚辑谢书任防传互作致脱敢干三字俞本不脱餘与姚辑同陈本脱字文始脱施设以下惟汪辑本作王防又云一作任防互亦作致餘与原钞悉同」<br/><br/>　　石鉴再為司隶「臧荣绪晋书石鉴以才干习於从攻敢断无疑為称再為司隶校尉○今案晋书四十四石鉴传祇有未句陈俞本脱為称二字餘与原钞同」刘暾五為司「臧晋书刘暾字长升五為司隶允协物情故也○今案亦见今晋书刘暾传同陈本脱字长升三字俞本升作叔」虞詡言常侍输左校「谢承后汉书虞詡字叔卿拜司隶校尉中书侍郎张防专用权势輒按之而屡寝之不下詡乃自繫言防弄国威柄臣不忍与之同朝谨自繫以闻防流涕訢帝詡坐输左校二日之中传考四狱孙程知詡以忠获罪言之而得免○严氏校升改下今案姚辑谢书脱虞詡传汪辑本亦脱此条考范书詡传升卿中书侍郎作中常侍不下作不报餘则虚字微异耳陈俞本改引范后汉书」<br/><br/>　　许永言阉侍当下廷尉「谢汉书许永為司隶校尉言阉侍在内并贵幸用事於外见怨以宰臣遂见诬譖当下廷尉永谓友人曰永年当七十庶几以忠义致身未得歼奸臣之首而先贼受害何能复入奏对刀笔吏豹■〈豸良〉之口遂仰药而死○今案姚辑汪辑本谢书许永传阉作奄事作势臣作人吏下脱豹■〈豸良〉四字餘同陈俞本与姚辑同」<br/><br/>　　摧辱宰相「汉书鲍宣子子都為司隶校尉时丞相孔光园陵官属以令行驰道中宣出逢之使吏拘止丞相掾吏摧辱宰相坐大不敬下廷尉狱博士弟子王咸举幡太学下曰欲救鲍司隶者会此下诸生会者千数人遮丞相自言丞相车即不得行言宣罪可减死一等○今案汉书七十二鲍宣传拘作鉤千数作千餘原钞脱掾吏六字脱一等二字据补陈俞本照汉书增引甚详」<br/><br/>　　贱易上卿「汉书翟方进字子威為丞相司直司隶校尉捐勋初拜不肯謁丞相御史大夫后朝会相见又踞方进举奏勋轻慢宰相贱易上卿请下丞相免勋○今案汉书八十四翟方进传亦见本钞六十二司直篇引陈俞本略增」<br/><br/>　　丁冲饮酒醉死「魏略丁冲為司隶校尉后数岁遇诸将饮酒美不觉醉死○今案魏志十九陈思王传注引魏略岁遇作来过末句作不能止醉烂肠死七字又御览三百七十六引魏略仍作岁遇陈俞本与原钞同」<br/><br/>　　鲍昱救火免官「续汉书鲍昱字守文拜司隶校尉吾欲令天下知忠臣之子复為司隶昱在职奉法守正有父风坐救火迟免官今案姚辑汪辑本续汉书鲍昱传脱吾欲十四字餘同陈俞本与汪辑本悉同」<br/><br/>　　○五校尉八十二<br/><br/>　　五校尉二千石「汉书百官公卿表五校尉皆二千石武帝置又有虎賁校尉胡骑校尉悉隶城门校尉建武七年省长水射声九年改屯骑為驍骑青巾十年又置长水骑為屯骑省越骑置司马併长水又省中垒校尉以虎賁併射声及步兵為五校尉○今案悉隶句以上永兴从汉书十九上百官表节引建武以下或是应劭注据本篇掌骑士条下注引青巾云云可知今汉书特脱此注耳陈本脱青字巾误中」<br/><br/>　　主禁兵「东观记马光字叔山监越骑视事帅厉吏士是时五校尉令在北军营中光以為五校尉乃主禁兵所以宿卫两宫不宜在一处表请二校尉附北宫○今案聚珍本姚辑本东观记十二马光传无是字无乃字餘同陈本删帅厉下十六字宿上添引武备二字删表请句俞本禁兵下添引武备二字而止餘同陈本」<br/><br/>　　掌宿卫「续汉书百官志五校尉各一人秩比二千石掌宿卫兵○今案见后汉三十七百官志陈本掌上衍临字俞本与原钞同」宿卫两宫「东观汉记马光字叔山监越校尉时五校尉令在北军营中光以為五校尉所以宿卫两宫不宜在一处表请二校尉附北宫詔书许越骑射声等治北宫○今案聚珍本姚辑本东观记十二马光传等误寺餘同姚又寺上有治字俞本亦误作寺」<br/><br/>　　各领千兵「晋令云晋承汉置五校尉為宿卫宣各领千兵晋初诸王起家多為之○今案御览二百四十二引无晋令二字作陶氏职官要录军作官无晋初以下餘同陈俞本皆作晋品令陈本至千兵句止俞本与原钞同」<br/><br/>　　官显职闲「东观汉记刘般字仲兴兼屯骑校尉时五校尉官显职闲多以宗室居之○今案聚珍本东观记十七刘殷传仲作伯餘同姚辑本脱此条陈俞本改引后汉」禁兵武备「东观汉记马光监越骑校尉时五校尉令在北军营内光以為五校尉主禁兵武备宿卫两宫不宜在一处表请二校尉附北宫詔许越骑射声等治北宫○今案详本篇上两引」<br/><br/>　　上应天工下厌郡望「东观梁不疑拜步兵校上书曰列校之职上应天工下厌郡望实非过少所宜任也○今案聚珍本东观汉记十二梁不疑传及御览二百四十二引皆宜字又聚珍本夹注谓与梁冀传同恐因冀传误复故陈俞本皆改梁冀但隋以前已然仍久為是」<br/><br/>　　府寺宽敞舆服光丽「东观刘般字仲兴兼屯骑校尉宫显职闲府寺宽敞舆服光丽故多以宗室居之○今案聚珍本东观记十七仲作伯餘同本篇上亦引各有详略耳姚本脱此条陈本改注后汉」掌屯兵「汉书百官公卿表步兵校尉掌上苑门屯兵续汉书百官志步兵校尉掌宿卫兵○今案汉书十九上百官表同」掌骑士「汉书百官公卿表屯骑校尉掌骑士应劭注云世祖中兴改為青巾校尉续汉书百官志云屯骑校尉掌宿卫兵晋中兴书司马无忌让屯骑校尉之任职典禁兵宿卫事重必宜其人岂臣微弱所克堪也○今案汉书一条见十九上百官表惟脱应劭注续汉一条近本同陈本祇引汉书及书亦无应注俞本删应注中兴书一条克堪作堪充餘与原钞悉同」<br/><br/>　　掌胡骑「汉书百官公卿表云长水校尉掌长水宣曲胡骑如湻注长水胡名也晋灼注云卫故长水胡人如湻注曰宣曲观名刑胡骑校尉掌宿卫兵○今案汉书十九上百官表同惟注文长水胡名宣曲观名二句今本作师古注得读旧钞始知本是如湻旧注也注皆脱无可引校俞本谓详通典并改引续汉二句皆非本条注卜陈本直题作师古注改引五代十国书其谬等矣」<br/><br/>　　掌射声「汉书百官公卿表射声校尉掌待詔射声士也服虔注云工射者也冥冥中闻声则中之因名也应劭曰须詔所命而射故曰待詔射声也续汉书百官志云射声校尉掌宿卫兵也○今案汉书十九上百官表并服注皆同惟故曰句脱声字耳又续志见后书三十七百官志亦同陈本工误士」<br/><br/>　　大猷虔恭法宪「王晋书齐王攸字大猷少以英奇见称始除步兵校尉时年十八初受戎任职虔恭法宪绥御有方○今案陈俞本同」士恭躬处俭约「晋中兴书宗室录云譙愍王承字士恭太兴初為屯骑校尉承列位兼重身居藩屏犹躬处俭约乘草莽车○今案亦见今晋书三十七譙閔王传士恭作敬才本钞刺史篇引他事作士敬以避宋讳传者改敬作恭耳陈俞本王承误任丞殊谬然皆作士恭陈删太兴三字承列五字身作位又删乘草四字俞则承列二字作职脱身字犹字餘与原钞同」<br/><br/>　　仲华鹰扬虎视「汝南先贤传曰应顺字仲华拜射声校尉鹰杨虎视○今案陈本俞本同」马光帅厉吏士「东观光字叔山监越骑校尉视事厉吏士教习吾兵○今案聚珍本姚辑本东观汉记马光传吾兵作有方亦详＋本篇上主禁兵条下陈俞本删字叔六字作為字又删视事二字改吾兵作有方」<br/><br/>　　刘超兵多义随「晋中兴书刘录云超字世踰為射声校尉时校尉兵以义兴人多随超因领之号曰君子营以实宿卫○今案御览二百四十二引中兴书校尉兵作军校兵餘同陈本脱录云二字脱世踰五字时校二句作时军校无兵义兴人多义随领之作其眾又脱末句俞本军校二句同陈本以实句移号曰句上餘与原钞同」<br/><br/>　　吏士称仁「续汉书曹褎字叔通迁射声校尉按行营舍有不葬者百餘悉為买官地葬之為之设祭吏士咸称其仁○今案姚辑续汉书曹褎传脱此条御览二百四十二引有字无百餘字无為之字餘同又五百五十一再引有百餘二字汪辑本据御览引亦同陈俞本改引范书」<br/><br/>　　吏士敬畏「谢汉书邓通字子渊迁越骑校尉為营吏士所敬畏天下叹之○今案姚辑汪辑本谢书邓通传叹之作叹服餘同又汪本无吏字陈本脱通字二字并脱末句俞本与原钞同」不同常例「王晋书武帝詔曰射声校尉胡夺外掌方任参九列不宜同之常例勿使入直○今案御览二百四十二引王晋书原钞胡奋误故旧脱外字参误泰据订陈本删胡奋六字及末句俞本仍误故旧餘同」<br/><br/>　　高选纲佐「晋中兴书东海王冲字道让為长水校尉年十一高选纲佐以刘躭為司马顾和為主簿○今案亦见今晋书六十四王冲传纲作僚无年十一字陈俞本与原钞悉同」<br/><br/>　　给千人「王晋书云王允為屯骑校尉给千人营置长吏司马○今案今晋书王允传无御览二百四十二引晋书作濮阳王允餘与原钞同陈俞本亦同疑即王晋书也」领千营「王晋书云下邳王晃传云晃起家為长水校尉领千营置长史司马○今案御览二百四十二引王晋书领千营作给千人餘同陈俞本晃作冕脱长字史误吏餘同」伯宗陈上方略「续汉书耿恭字伯宗迁长水校尉西羌反恭上疏陈方略召问状后遣恭将五校尉御之○今案姚辑汪辑本续汉书耿恭传后作乃尉御之作士三千人陈俞本与姚辑同」<br/><br/>　　武孺数言便宜「东观贾宗字武孺為长水校尉宗性方正奉职爱士及在朝廷数言便宜深见亲异赏赐殊厚上美宗既有武节又兼经术每宴会令与当世大儒问难经传○今案聚珍本东观汉记卷八贾宗传宗性四字在為长句上姚辑本脱既字令字大误文问作论餘同俞本与姚辑本同陈本无上美以下」<br/><br/>　　戴陵諫弋猎「魏志云戴陵长水校尉諫文帝不宜数行弋猎帝大怒陵减死罪一等○今案魏志卷二文帝纪戴陵二字在尉下陈俞本长上添為字餘亦同」留赞好直言「吴书留赞字正明為屯骑校尉时事得失每常规諫好直言不阿旨孙权以此惮之○今案吴志十九孙峻传注引吴书同陈俞本亦同惟陈脱字正明三字」任峻见事理「魏志任峻字伯远迁长水校尉峻宽厚有度而见事理每有所陈太祖多善之○今案魏志十六任峻传远作达俞本与原钞同陈删字伯达三字」陆嘉有德行「王晋书陆嘉字文仲嘉仕吴稍至屯卫校尉既名族有德行名声好学有才思○今案俞本仕上无嘉字名声作声餘同陈本删字文四字删名声以下」任宏教兵书「汉书艺文志成帝时遣步兵校尉任宏教兵书○今案汉书三十艺文志遣作詔陈本与原钞同」贾宗兼经行「东观贾宗字武孺為长水校尉宗既有武节又兼经术每宴会令与当世大儒司徒丁鸿问难经术○今案聚珍本姚辑本东观贾宗传同与本篇上引各有详略俞本尉下添引上美二字大误文餘亦同」<br/><br/>　　正五经异说「续汉书樊儵字长亘為长水校尉与公卿杂定郊祀礼仪以讖记正五经异说○今案姚辑汪辑本续汉书樊儵传无字长亘三字又考聚珍本东观记注云儵字长鱼陈俞本祀作祠餘同」<br/><br/>　　定五经同异「东观丁鸿字孝公兼射声校尉肃宗召鸿与诸儒桓郁贾逵等论定五经同异於白虎观鸿最明诸人称之帝数嗟叹曰殿中无双丁孝公○今案聚珍本?记十五丁鸿传论定作集议无鸿最七字帝数句作上嗟叹鸿才号之曰餘同姚辑本脱字孝公八字诸儒二字餘与聚珍本同陈本改引后汉」<br/><br/>　　嗣宗纵酒昏酣「魏氏春秋阮籍字嗣宗闻步兵校尉缺厨多美酒营人善酿求為校尉随纵酒昏酣遗落世事○今案魏志二十一王粲附阮籍传注引魏氏春秋同亦见本百四十八引陈本酿下添酒字」<br/><br/>　　破石纵暴无道「谢续汉书云曲节弟破石為越骑校尉越骑营五伯妻有美色破石从求之五伯不敢逆妻执意不肯遂自杀其纵暴无道多此类也○今案姚辑谢书曹破石传逆作违姚辑本曹节附弟破石传亦作违肯下有行字御览二百四十九引五作伍逆作违纵作淫又四百三十九引仍作五伯餘同陈俞本伯作百亦有行字餘亦同」<br/><br/>　　公路以气高人「魏志袁术字公路為长水校尉好奢淫骑盛车马以气高人语曰路中得鬼袁长水○今案魏志袁术传长水作折衝无骑盛四字及语曰以下气高句作以气闻陈俞本无淫字骑作綺语作谣餘同」<br/><br/>　　○城门校尉八十三<br/><br/>　　掌京师城门「汉书百官公卿表城门校尉掌京师城门屯兵有司马○今案见汉书十九上百官表同」掌北军垒「汉书百官公卿表云十二城门侯中垒校尉掌北军垒内外玉函山房辑本百官志云省中垒校尉以监五营也○今案近本汉书十九上百官表外下有掌西域三字餘同王氏读书杂志引旧钞以校汉书亦作内外又近本续汉百官志作旧有中垒校尉中兴省中垒但署中候以监五营胡骑云云本钞节文耳陈本照近本书改而删续志俞本与原钞悉同」<br/><br/>　　掌轻车外士「汉书百官公卿表云虎賁校尉掌轻车外士武帝置有丞司马秩二千石○案近本汉书十九上百官表无外士二字陈本引至轻车二字止俞本与原钞同」<br/><br/>　　掌诸军兵田「魏略司农校尉黄初四年置秩比二千石前主无宪后掌诸军屯田○今案御览二百四十二引魏略农下有度支二字无前主五字陈俞本无度支字脱四年字餘与御览同」主天下材木「魏略云材官校尉黄初中置秩比二千石主天下材木属少府○今案御览二百四十二引魏略材木作材官陈俞本脱中字餘同」<br/><br/>　　○护羌校尉八十四<br/><br/>　　主西羌「续汉书百官志护羌校尉一人主西羌秩比二千石○今案见续汉百官志五陈俞本同」主乌桓「续汉书百官志护乌桓校尉一人主乌桓胡秩比二千石○今案见续汉百官志五陈俞本无胡字餘同」羌胡感悦「东观记邓训為护羌校尉诸胡皆喜羌俗耻病死每病临困輒持刀以自刺训闻有困病者輒拘持束缚不与兵刃使医药疗治者非一小大莫不感悦训病卒吏民羌胡爱惜旦夕临者数千人或以刀自割又刺杀犬牛羊曰邓使君已死我曹皆死耳前乌桓吏士皆奔走道路至以空城郭○今案聚珍本观记卷八邓训传无持刀以三字无闻有五字輒作合使医九字作医药疗之多愈民作人餘同姚辑本脱诸胡皆善句脱持字治作之民作人皆作俱士作人餘亦同陈俞本虚字小异」<br/><br/>　　见昆弥欢喜「东观记耿恭字伯宗始置西域都护戊己校尉恭至部移檄乌孙示威德昆弥己下皆欢喜遣使献名马愿遣子入侍○今案聚珍本东观记卷八耿恭传部作即戊误伐已据改姚辑本部亦误即餘同陈本改引后汉俞本部作都餘同」<br/><br/>　　田豫受金答其厚意「魏略田豫字国让為护乌丸校尉鲜卑等多以牛马送豫豫送官复密坏金三十斤谓豫曰愿辟左右欲有所道因曰今以此上公豫张袖受之答其厚意胡去具以状闻詔曰昔魏絳开怀以和戎今卿举袖以受狄金朕甚嘉焉赐青綾五百疋豫分半藏少府后胡来以与之○今案魏志二十六田豫传注引魏略无字国让三字輒作转辟作避和作纳青綾作绢又本钞三十八廉洁篇引三十斤作四十斤恐误俞本让误乌丸作羌卑下有素利二字欲上有我字因下有跪字曰下作我见公贫今作密分上有得二字少作小来上有复字陈本略增餘同俞本」<br/><br/>　　北堂书钞卷第六十一 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9667.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9669.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

