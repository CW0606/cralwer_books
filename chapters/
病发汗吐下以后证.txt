<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《脉经》正文_病发汗吐下以后证_王叔和作品 - 维普阅读网</title>
<meta name="keywords" content="脉经,脉经原文,脉经阅读,病发汗吐下以后证全文,王叔和作品" />
<meta name="description" content="脉经原文阅读,病发汗吐下以后证全文在线阅读,王叔和作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-517-6209.html";
var nextpage="novel-read-517-6211.html";
var indexpage = "novel-chapter-517.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-517.html">脉经</a></strong>
<strong><a href="novel-chapter-517.html">脉经目录</a></strong>
<span>病发汗吐下以后证</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-517-6209.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>病发汗吐下以后证</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=王叔和&amp;searchsubmit=yes"  target="_blank">王叔和</a><span class="divide">|</span>发布时间：2014-09-23 20:35:10<span class="divide">|</span></p>
<div class="page-body">
<div class="page-content">
<p>师曰：病患脉微而涩者，此为医所病也，大发其汗，又数大下之，其人亡血，病当恶寒而发热，无休止时。夏月盛热而与（仲景作欲）着复衣，冬月盛寒而与（仲景作欲）裸其体。所以然者，阳微即恶寒，阴弱即发热，故（仲景作医）发其汗，使阳气微，又大下之，令阴气弱。五月之时，阳气在表，胃中虚冷，以阳气内微，不能胜冷，故与（仲景作欲）着复衣。十一月之时，阳气在里，胃中烦热，以阴气内弱，不能胜热，故与（仲景作欲）裸其体。又阴脉迟涩，故知亡血。<br/><br/>　　太阳病三日，已发其汗，吐下、温针而不解，此为坏病，复不中与也。观其脉证，知犯何逆，随证而治之。脉浮数，法当汗出而愈，而下之，则身体重，心悸，不可发其汗，当自汗出而解。所以然者，尺中脉微，此里虚，须表里实，津液和，即自汗出愈。凡病若发汗，若吐，若下，若亡血，无津液而阴阳自和者，必自愈。大下后，发汗，其人小便不利，此亡津液，勿治，其小便利，必自愈。下以后，复发其汗，必振寒，又其脉微细。所以然者，内外俱虚故也。<br/><br/>　　太阳病，先下而不愈，因复发其汗，表里俱虚，其人因冒。冒家当汗出自愈。所以然者，汗出表和故也。表和，然后下之。得病，六、七日，脉迟浮弱，恶风寒，手足温。医再三下之，不能多（多一作食），其人胁下满，面目及身黄，颈项强，小便难，与汤，后必下重，本渴，饮水而呕，汤复不中与也，食谷者哕。<br/><br/>　　太阳病，二、三日，终不能卧，但欲起者，心下必结，其脉微弱者，此本寒也。而反下之，利止者，必结胸；未止者，四、五日复重下之。此挟热利也。<br/><br/>　　太阳病，下之，其脉促，不结胸者，此为欲解。其脉浮者，必结胸。其脉紧者，必咽痛。其脉弦者，必两胁拘急。<br/><br/>　　其脉细而数者，头痛未止。其脉沉而紧者，必欲呕。其脉沉而滑者，挟热利。其脉浮而滑者，必下血。<br/><br/>　　太阳少阳并病，而反下之，成结胸，心下坚，下利不复止，水浆不肯下，其人必心烦。脉浮紧，而下之，紧反入里，则作痞，按之自濡，但气痞耳。伤寒吐下、发汗，虚烦，脉甚微，八、九日心下痞坚，胁下痛，气上冲咽喉，眩冒，经脉动惕者，久而成痿。<br/><br/>　　阳明病，不能食，下之不解，其人不能食。攻其热必哕，所以然者，胃中虚冷故也。<br/><br/>　　阳明病，脉迟，食难用饱，饱即发烦、头眩者，必小便难，此欲作谷疸。虽下之，其腹满如故耳。所以然者，脉迟故也。<br/><br/>　　太阳病，寸缓关浮尺弱，其人发热而汗出，复恶寒，不呕，但心下痞者，此为医下之也。伤寒，大吐大下之，极虚，复极汗者，其人外气怫郁，复与之水，以发其汗，因得哕。所以然者，胃中寒冷故也。吐、下、发汗后，其人脉平，而小烦者，以新虚不胜谷气故也。<br/><br/>　　太阳病，医发其汗，遂发热而恶寒，复下之，则心下痞，此表里俱虚，阴阳气并竭，无阳则阴独。复加火针，因而烦，面色青黄，肤，如此者，为难治。今色微黄，手足温者，易愈。服汤，下之，头项强痛，翕翕发热，无汗，心下满微痛，小便不利，属去桂加术汤。<br/><br/>　　太阳病，先发其汗，不解，而下之，其脉浮者，不愈。浮为在外，而反下之，故令不愈。今脉浮，故在外，当解其外则愈，属汤。下以后，复发其汗者，则昼日烦躁不眠，夜而安静，不呕不渴，而无表证，其脉沉微，身无大热，属附子汤。伤寒吐、下、发汗后，心下逆满，气上撞胸，起即头眩，其脉沉紧，发汗即动经，身为振摇，属术汤。发汗、吐、下以后，不解，烦躁，属四逆汤。伤寒发汗、吐、下后，虚烦不得眠。剧者，反复颠倒，心中懊，属栀子汤。若少气，栀子汤。若呕，栀子汤。若腹满者，栀子浓朴汤。发汗若下之，烦热，胸中塞者，属栀子汤证。太阳病，过经十余日，心下温温欲吐而胸中痛，大便反溏，其腹微满，郁郁微烦，先时自极吐下者，与承气汤。不尔者，不可与。欲呕，胸中痛，微溏，此非汤证，以呕故知极吐下也。太阳病，重发其汗，而复下之，不大便五、六日，舌上燥而渴，日晡所小有潮热，从心下至少腹坚满，而痛不可近，属大陷胸汤。伤寒五、六日，其人已发汗，而复下之，胸胁满微结，小便不利，渴而不呕，但头汗出，往来寒热，心烦，此为未解，属汤。<br/><br/>　　伤寒汗出，若吐下，解后，心下痞坚，噫气不除者，属旋复代赭汤。大下以后，不可更行汤。汗出而喘，无大热，可以麻黄杏子石膏汤。伤寒大下后，复发其汗，心下痞，恶寒者，表未解也，不可攻其痞，当先解表，表解，乃攻其痞。解表属汤，攻痞属泻心汤。伤寒吐下后，七、八日不解，热结在里，表里俱热，时时恶风，大渴，舌上干燥而烦，欲饮水数升，属白虎汤。伤寒吐下后未解，不大便五、六日至十余日，其人日晡所发潮热，不恶寒，独语如见鬼神之状。若剧者，发则不识人，循衣妄撮，怵惕不安，微喘直视。脉弦者生，涩者死。微者，但发热谵语，属承气汤。若下者，勿复服。三阳合病，腹满身重，难以转侧，口不仁，面垢，谵语，遗溺。发汗则谵语，下之则额上生汗，手足厥冷，自汗，属白虎汤证。<br/><br/>　　阳明病，其脉浮紧，咽干口苦，腹满而喘，发热汗出，而不恶寒，反偏恶热，其身体重，发其汗即躁，心愦愦而反<br/><br/>　　谵语。加温针，必怵惕，又烦躁不得眠。下之，即胃中空虚，客气动膈，心中懊，舌上苔者，属栀子汤证。<br/><br/>　　阳明病，下之，其外有热，手足温，不结胸，心中懊，若饥不能食。但头汗出，属栀子汤证。<br/><br/>　　阳明病，下之，心中懊而烦，胃中有燥屎者，可攻。其人腹微满，头坚后溏者，不可下之。有燥屎者，属承气汤证。<br/><br/>　　太阳病，吐下发汗后，微烦，小便数，大便因坚，可与小承气汤和之，则愈。<br/><br/>　　大汗若大下，而厥冷者，属四逆汤证。<br/><br/>　　太阳病，下之，其脉促胸满者，属去芍药汤。若微寒，属去芍药加附子汤。<br/><br/>　　伤寒五、六日，大下之，身热不去，心中结痛者，未欲解也，属栀子汤证。<br/><br/>　　伤寒下后，烦而腹满，卧起不安，属栀子浓朴汤。<br/><br/>　　伤寒，医以丸药大下之，身热不去，微烦，属栀子汤。<br/><br/>　　伤寒，医下之，续得下利清谷不止。身体疼痛，急当救里。身体疼痛，清便自调，急当救表。救里宜四逆汤，救表宜汤。<br/><br/>　　太阳病，过经十余日，反再三下之，后四、五日，证续在，先与小汤。呕止小安，（呕止小安一云：呕不止，心下急），其人郁郁微烦者，为未解，与大汤，下者止。伤寒，十三日不解，胸胁满而呕，日晡所发潮热，而微利，此本当汤下之，不得利，今反利者，故知医以丸药下之，非其治也。潮热者，实也，先再服小汤，以解其外，后属加汤。伤寒十三日，过经而谵语，内有热也，当以汤下之。小便利者，大盒饭坚，而反利，其脉调和者，知医以丸药下之，非其治也。自利者，其脉当微厥，今反和者，此为内实，属承气汤证。伤寒八、九日，下之，胸满烦惊，小便不利，谵语，一身不可转侧，属加龙骨汤。火逆下之，因烧针烦躁，属龙骨汤。<br/><br/>　　太阳病，脉浮而动数，浮则为风，数则为热，动则为痛，数则为虚。头痛发热，微盗汗出，而反恶寒，其表未解。医反下之，动数则迟，头痛即眩（一云膈内拒痛），胃中空虚，客气动膈，短气躁烦，心中懊，阳气内陷，心下因坚，则为结胸，属大陷胸汤。若不结胸，但头汗出，其余无有，齐颈而还，小便不利，身必发黄。伤寒五、六日，呕而发热，汤证具，而以佗药下之，证仍在，复与汤。此虽已下，不为逆也。必蒸蒸而振，却发热汗出而解。若心下满而坚痛者，此为结胸，属大陷胸汤。若但满而不痛者，此为痞，复不中与也。属半夏泻心汤。本以下之，故心下痞，与之泻心。其痞不解，其人渴而口燥，小便不利者，属五苓散。一方言忍之一日乃愈伤寒、中风，医反下之，其人下利日数十行，谷不化，腹中雷鸣，心下痞坚而满，干呕而烦，不能得安。医见心下痞，为病不尽，复重下之，其痞益甚，此非结热，但胃中虚，客气上逆，故使之坚，属泻心汤。伤寒，服汤药，而下利不止，心下痞坚，服泻心汤已。后以佗药下之，利不止，医以理中与之，利益甚。理中，理中焦，此利在下焦，属赤石脂禹余粮汤。若不止者，当利其小便。<br/><br/>　　太阳病，外证未除，而数下之，遂挟热而利，不止，心下痞坚，表里不解，属汤。伤寒、吐后，腹满者，与承气汤。病者无表里证，发热七、八日，脉虽浮数者，可下之。假令下已，脉数不解，今热则消谷喜饥，至六、七日不大便者，有瘀血，属抵当汤。若脉数不解，而不止，必夹血，便脓血。<br/><br/>　　太阳病，医反下之，因腹满时痛，为属太阴，属加芍药汤。大实痛，属加汤。伤寒六、七日，其人大下后，脉沉迟，手足厥逆，下部脉不至，喉咽不利，唾脓血，泄利不止，为难治，属麻黄汤。伤寒，本自寒下，医复吐下之，寒格更遂吐，（一本作更逆吐下）食入即出，属汤。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-517-6209.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-517-6211.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-517.html" action-type="chapterComment" class="comment"><i></i>脉经章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

