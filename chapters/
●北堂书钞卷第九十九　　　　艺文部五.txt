<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第九十九　　　　艺文部五_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第九十九　　　　艺文部五全文,虞世南作品" />
<meta name="description" content="北堂书钞原文阅读,●北堂书钞卷第九十九　　　　艺文部五全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9705.html";
var nextpage="novel-read-999-9707.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第九十九　　　　艺文部五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9705.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第九十九　　　　艺文部五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:02:23<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註著述十七　　　　　　　名理十八<br/><br/>　　○著述十七<br/><br/>　　沈鬱之思「刘歆与杨雄书云非子云澹雅之才沈鬱思不能经年闲志以成此书○今案陈本俞本脱经年闲志以五字考汉魏百三家刘子骏集改闲志以三字作锐精二字」<br/><br/>　　研精覃思「孔安国尚书序云」覃思不窥园「范曄后汉书何休字邵公拜郎中作公羊墨守覃思不窥园十七年○今案陈本俞本园作门范书何休传亦作门」<br/><br/>　　覃思以终业「范曄书郑玄戒子书云今我将闲居以安性覃思以终业○今案见范书郑玄传」门墙施笔研「谢承后汉书王充贫无书往市中省所卖书一见便忆门墙匡柱皆施笔砚而著论衡○今案陈本改注后汉书非也考御览六百十二引至便忆句初记二十一引门墙以下墙屋作户墙而著作而作又本钞笔篇引与初学记同」<br/><br/>　　户牖置刀笔「范后汉书王充少贫而师受於班彪耻為俗儒闭户潜思绝庆弔户牖置刀笔著论衡八十五篇○今案范书王充传师受作师事餘同陈本竟将此注移入上又删俗儒以上十二字谬矣」<br/><br/>　　把三寸弱翰齎油素四尺「杨子云答刘歆书云天下上计孝廉及内郡卫率会者雄当把三寸弱翰笔齎油素四尺以问其异语归即以鈆■〈木适〉次之於鈆槧也○今案百三家杨子云集■〈木适〉作摘槧上无鈆子孝本钞叹赏篇引作鈆槧■〈木适〉作摘考■〈木适〉摘摘三字通用」<br/><br/>　　著书不起草占授数万言「应璩与王子雍书云乡校之徒有职之士足下著书不起草占授数万言言不改定事合古典无不叹息之矣○今案陈本俞本脱乡校二句惟百三家应璩集尚存又陈本更脱叹息句」<br/><br/>　　时时著书人又取去「汉书司马相如病免官居茂陵天子曰司马相如病甚可往悉取书相如已死妻曰长卿固未尝有书时时著书人又取去○今案汉书司马相如传作家居本钞作官当属上句读」<br/><br/>　　述而不作「论语述而篇」引而伸之「易繫辞云引而伸之触类而长之谨案乾為天為玉為日坎為水為云為雨是触类而长之义也○今案以上两条陈本删去」<br/><br/>　　约文申义敷畅厥旨「孔安国尚书序云云谨案约依也敷布也谓依文考校也○今案陈本删去谨案三句」芟夷烦乱翦截浮辞「孔安国尚书序○王石华校茗改芟」<br/><br/>　　贯穿经传驰骋古今「汉书司马迁传赞云故司马迁据左氏国语採世本战国策楚汉春秋接其后事次於大汉其言秦汉详矣至於採经摭传分散数家之事甚多疏略或有枑梧以其数涉猎者广博贯穿经传驰骋古今上下数千载閒斯已勤矣如湻注云梧一读迕瓚以為枑谓触也○今案陈本作抵梧俞本作牴牾又陈俞皆无如湻以下考汉书传赞次作讫枑作扺以其作亦其已勤作以勤一读作读曰瓚以句作师古曰抵触也」<br/><br/>　　集先代绝言採异国殊语「刘歆与杨子云书集先代绝言採异国殊语以為十五卷○今案见聚珍本方言卷十三」协六经异传齐百家杂语「汉书司马迁传云略三代录秦汉上记轩辕下至於兹凡百三十篇五十二万六千五百字為太史公书序略以拾闕成一家言协六经异传齐百家杂语藏之名山副在京师以為后圣君子○今案陈本俞本同考汉书迁传补闕作补蓺以為作以竢宋祁曰越本作补闕蓺又考本钞下二页引越本同竢作俟」<br/><br/>　　剖判百家「刘歆集序云歆字子骏受詔与父向校眾书著七略以剖判百家○今案陈本与作於非是」箴缕百家「卢植酈文胜誄云自齓未成童著书十餘箱文体思奥烂有文章箴缕百家籍粹百家状也○今案陈本俞本无藉粹以下六字」究天人之际通古今之变「司马迁答任安书云及如左邱明无目孙子断足终不可用僕近网罗旧闻考之行事稽其成败兴坏之理凡百三十篇欲以究天人之际通古今之变成一家之言○今案汉书迁传僕近作近自餘同」<br/><br/>　　採摭群言「孔安国尚书序云云以立训传」错综微言「王隐晋书杜预左氏集解又参考眾家為之释例○今案魏志杜畿传附杜预传注引王隐晋书為作谓餘同陈本俞本乃改注杜预左传序又改标目為错综经文益误矣」<br/><br/>　　因史记作春秋纂同异為国语「汉书司马迁传赞云及孔子因鲁史记而作春秋左邱明论辑其本事以為之传又纂同异為国语○今案陈本及今汉书纂作□俞本作篹」<br/><br/>　　讚易道以黜八索述职方以除九丘「孔安国尚书序」言五德之始终「刘向别传邹衍所言五德之始终天地广大尽云天事曰谈天○今案史记孟子荀卿列传集解引刘向别录无号字始终作终始俞本广上有之字仍作别传陈本改注史记邹衍传又改标目為称五德转移殊谬」<br/><br/>　　论六家之要旨「汉书司马迁传云太史公学天官於唐都受易於杨何习论道於子仕建元元封之闻愍学者不达其意而师评乃论六家之要旨○今案陈本俞本评作考汉书迁传亦作誖」<br/><br/>　　西伯演周易仲尼作春秋「司马迁答任安书云盖西伯拘而演周易仲尼厄而作春秋屈原放逐乃赋离骚左邱夫明厥有国语孙子臏脚兵法修列不韦迁蜀世传吕览韩非囚秦说难孤愤诗三百篇大抵圣贤发愤之所為作也○今案陈本脱篇字又考汉书迁传臏作髕厄作戹」<br/><br/>　　文王著九六之爻「文王世说云文王於羑里演六十四卦著九六之爻谓之周易连山归藏為三易○今案陈本俞本作帝王世纪又脱连山句」孔子作三朝之记「刘向七略云孔子三见哀公作三朝记七篇今在大戴记○今案蜀志秦宓传注引同」文王作彖象「袁子正论云伏羲画八卦触类而长六十四卦○今案陈本俞本改标孔子作彖象并改注论衡考群书治要卷五十袁子正书一卷及马竹吾辑袁子正论一卷皆脱此条」老子说道德「关令尹喜内传云老子出关為尹喜说道德上下经二篇○今案陈本俞本改注列僊传又改说為作」周公著尔雅「尔雅云周公制礼以导天下著尔雅一篇以释其义传於后世歷载五百坟典散落唯尔雅尚在○今案陈本俞本改注尔雅序疏张揖云七字又世作司？子在作存考南昌本尔雅注疏同又类聚引释其下有意字」<br/><br/>　　杨雄草太玄「杨雄解嘲序云哀帝时丁傅董贤用事雄乃草创太玄自守○今案见文选四十五雄乃二字作时雄方三字自守上有有以二字」刘兆作调人「王隐晋书刘兆字延世以春秋一经三殊途命世名儒是非之议纷然遂作春秋调人七万餘言○今案俞本删此条陈本改注唐修晋书皆非也考御览六百十卷引王隐书同本钞春秋篇引亦同」<br/><br/>　　仲舒作繁露「西京杂记云董仲舒梦蛟龙入於怀乃作春秋繁露○今案本钞下页引同学津讨源本卷二入下无於字露下衍词字陈本亦然」发墨守鍼膏肓「郑玄别传云时任城何休好公羊学遂著公羊墨守左氏膏肓穀梁废疾郑君乃发墨守鍼膏肓起疾○今案俞本删此条陈本注后汉郑元见前则非别传矣考类聚五十五引郑玄别传同」<br/><br/>　　作经解「魏略云京兆愧喜撰作诸经解未及缮写而有聋疾○今案陈俞本无京兆二字」撰礼略「益部耆旧传云景鸞字汉伯少随师学经陟七州之地作易是说及时解文句兼取河洛以类相从名為奥集又撰礼略○今案陈本改注后汉书非也考本钞儒篇引陟作涉易下无是字时作诗又本钞本篇下页引无是字无七州句仍作时解」<br/><br/>　　张霸造百两尚书「论衡云成帝读尚书博士郎吏莫能晓知徵天下能為尚书者以為东海张霸造作百二十篇具上成帝成帝出祕书尚书以考校之无一字相应者故曰百两尚书○今案见论衡佚文篇两皆作二造作句无十字考本钞本篇下页及雾篇皆作两又作百二十篇是本钞可互证也又出祕书句本钞下页无尚书二字陈本俞本则作出百篇以校之」<br/><br/>　　服虔作春秋传解「范后汉书服虔字子慎初名重又名祇作春秋左氏传解以驳何休所驳汉事六十条○今案见范书服虔传」洼丹通论「东观汉记云洼丹字子玉传孟氏易作通论七卷世传之号洼君通论○王石华校汪改洼今案聚珍本东观汉记洼丹传卷作篇传作重陈本改注后汉书非是」景鸞奥集「益部耆旧传云景鸞字汉伯少随师学经作易说及时解文句兼取河洛以类相从名為奥集○今案本钞上页引同陈本亦改注后汉书」拾遗补闕「汉书司马迁传云略三代录秦汉上记轩辕下至於兹著十二本纪既科条之矣并时世异年若不明作十表礼乐损益律厤改易兵权幽川鬼神天人之承弊通变作八书二十八宿环北辰三十辐共一轂运行无穷辅弼股肱之臣配焉忠信行道以奉主上作三十世家扶义俶儻不令已失时立功名於天下作七十列传凡百三十篇五十二万六千五百字為太史公书序略以拾遗补闕艺成一家言藏之名山副在京师以俟后圣君子○今案陈本作十三本纪世异作异世年若作年差考汉书迁传仍作十二本纪则陈本三字误也又补闕艺三字已辨见上文陈本俞本删闕字亦非」<br/><br/>　　斐然成章「论语公冶篇云孔安国注时孔子欲还鲁正后生之穿凿也○今案陈本俞本并删此条考集解所引孔注意同辞异」兼丽卿云「范后汉班国传赞云二班怀文裁成帝坟比良迁董兼丽卿云○王石华校标目补云字今案见班彪附固传赞」继迹固「华嶠集序云嶠作后汉书百卷张华等称其有良史之才足以继迹迁固乃藏之祕府与三史并流○今案陈本俞本俱作序集」文直事覈「范后汉司马迁班固其言史官籍大义著矣迁文直而事覈固文赡而事详读之者亹亹不厌也○王石华校窍改覈是也今案见范书班彪附固传论陈本标目覈亦误窍」多為时讳「王沈集序云沈著魏书多时讳未同陈寿实录也○今案陈本改注唐修晋书」暴之於市「吕氏春秋序云不韦為相国乃集儒士為十二纪八览六论暴之咸阳市布于金其上有能增损一字与千金人敢易也○今案吕氏春秋序即高诱注序也惠半农校本土作书市作悬无敢易作无能增损与陈本同」<br/><br/>　　传在民閒「论衡云成帝读尚书博士郎吏莫能晓知徵天下能為尚书者东海张霸造作百二十篇具成上成帝出祕书以考校之无一字相应者故曰百两尚书传在民閒○今案具成上三字近本论衡佚文篇同本钞上页则作具上成帝」<br/><br/>　　仲尼经成紫微降光「抱朴子云○今案平津馆本抱朴子脱此文惟严铁桥辑抱朴子佚文附刻金陵本后尚存此条」董仲舒梦蛟龙「西京杂记云董仲舒梦蛟龙入於怀乃作春秋繁露○今案此条详上文」扬子云梦白凤「西京杂记云扬雄著太玄经梦吐白凤凰集太玄上倾之而成○今案学津讨源本卷二无白字太玄上作玄之上倾作顷俞本与学津本同陈本亦然惟顷仍作倾成作臧又陈本标目作扬子云梦凤凰俞本标目作子云著玄凤凰集上皆非本钞之旧」<br/><br/>　　○名理十八<br/><br/>　　形之所宗者道「韩注易繫云象之所归者一○今案见杂物撰德节韩注」道之所贵者时「春秋穀梁传云信之所以為信者道也信而不道何以為信道之所贵者时也○今案俞本陈本俱作何以為道考今本穀梁僖公廿二年传亦然但上文言而不信何以為言则此当作信而不道何以為信乃合句例王文简经义述闻援引旧钞最见精确」<br/><br/>　　成性存存道义之门「易繫辞云云此明虚无之理能生万物之性成人也○今案此明以下是虞永兴引申语原钞漏谨案二字」无形之类自然之根「张衡玄序云玄者形之类自然之根作於太和莫与為隣」人能弘道非道弘人「论语何注曰才大者道大才小者道随小故不能弘人也○今案陈本删此条俞本与本钞同考卫灵集解引此文则何字作王」道不远人人之為道而远「中庸云郑注云道则不远人人不能行也○今案陈本俞本皆删此条」至灵而善应则以道為称不思而玄览则以神為名「韩注易辞○今案此见阴阳不测之谓神句韩注灵作虚同」闇犹火见非火见闇机由神知非神知机「卢播神不知神諭曰生由水润非水润生闇由火见非火见闇机由神知非神知○今案陈本俞本俱脱神不知神諭五字窃疑諭当作论」道為知者设马為御者良「蔡邕连珠云道為知者设马為御者良贤為圣者用辨為知者通○今案黄蕘圃所藏明刻蔡中郎集脱此条考百三家本连上有广字餘同」易则易知简则易从「易繫辞云易知有亲易从则有功有亲则可久有功则可大可久则贤人之德可大则贤人之业」同归而殊途一致而百虑「易繫辞云天下何思何虑韩注曰夫少则得多则惑故也○今案陈本俞本俱无故也二字今本注疏亦然又惑作感惟陈本仍作惑」方以类聚物以群分「易繫辞吉凶生焉王肃注方道也鸟同翼者相从飞兽同足者相从游是类聚也飞走合宜从适顺顺其所同则吉乖其所趋则凶是吉凶生者也○今案陈本俞本俱改引韩注非也玉函山房辑易王肃注亦脱此条」<br/><br/>　　约以存博简以济眾「王弼周易略例云烦而不忧乱变而不忧惑约以存博简以济眾○今案陈本俞本烦皆作繁」大器晚成大象无形「老子云○今案见老子同异篇第四十一」少者多之所贵寡者眾之所宗「王弼易略例云」时有否泰用有行藏「王弼易略例云」随性命以曲成故圆行而方立「陆机遂志赋○今案陈本俞本脱遂志二字考百三家陆平原集遂志赋命作类餘同」投兵散地六亲不能相保同舟而济胡越何患异心「王弼易略例云○今案陈本俞本兵作戈又六上胡上皆有则字」一真起而万偽动一利立而万诈生「任子云有黄金则偷石□有明珠则鱼眼兴故一真起而万偽动一利立而万诈生也○今案陈本但注任子二字俞本偷作钥眼兴作目溷马竹吾辑任子道论一卷与俞本同」<br/><br/>　　几者动之微吉之先见「易繫辞云韩注云几者去无入有理而无形不可以名寻不可以形睹唯神也昭鉴於未形合抱之木起於毫末吉凶之彰始乎微兆是吉凶之先见」<br/><br/>　　变动以利言吉凶以情迁「易繫辞云韩注曰变而通之以尽利故以利言也吉凶定唯人所动情顺乘理以之吉情逆违道以蹈凶故曰吉凶以情迁也○今案陈本俞本脱故以利言四字蹈误陷阮氏周易校勘记云闽监毛本作陷惟岳本宋本古本足利本作蹈案蹈字是也」<br/><br/>　　情偽相感而利害生「易繫辞云韩注曰清以感物则得利為以感物则致害也○今案俞本注為字并作偽陈本仍作為考偽為古通用」爱恶相攻而吉凶生「易繫辞云注曰泯然同顺何吉何凶爱恶相攻然后顺逆者殊功而吉凶生之也○今案陈本俞本脱功字今本韩注亦然阮校勘记云古本殊下有功字与本钞脗合」<br/><br/>　　远近相取而悔吝生「易繫辞云谨案或应远而近取或应近而远取乖於本情故致悔吝也○今案陈本改引韩注」书不尽言言不尽意「易繫辞云谨案书文字也此明一文一字不能尽亹亹之言言心之声也次序而说岂能如意所包含故是不尽也○今案陈本删谨案以下俞本无易繫四字」天地為炉造化為工「贾谊鶻鸟赋云天地為炉造化為工阴阳為炭万物為铜合散消息安有常则○今案陈本鹏误鹏」天地一指万物一「庄子云以指喻指之非指不若非指喻指之非指以马喻马之非马不若非马喻马之非马天地一指也万物一马也○王石华校标目捐改指今案此见齐物论陈本於第二句不若下多添一以字」<br/><br/>　　仓廩实知礼节衣食足知荣辱「管子云○今案此见牧民篇」墙坏於有隟木毁於有节「鬼谷子云木虽蠹无风不折墙虽隟无雨不坏墙坏於有隟木毁於有节○今案秦氏石研斋本鬼谷子谋篇第十脱木虽蠹十四字又两有字误其考意林引鬼谷子仍作有均可正今本之误」<br/><br/>　　抱薪趋火燥者先燃平地注水溼者先儒「鬼谷子云○今案此见石研斋本□篇第八燃作然餘同」良匠不能斲冰良冶不能铸木「公孙尼子云○今案陈本俞本尼皆作龙考汉志儒家类有公孙尼子二十八篇与公孙龙子不同陈俞改尼作龙非也马竹吾辑公孙尼子一卷漏收此条」大树将颠非一绳所维「范后汉郭林宗传徐孺子云為我郭林宗大树将颠非一绳所维何為栖栖不遑寍处○王石华校愿改颠今案见范书徐传」高巖将霣非细缕所缀「抱朴子云龙门将决非寸壤所遏高巖将霣非细缕所缀○今案见抱朴子外良规篇平津本金陵本寸作掬将决误沸腾」沧海横流则舟航济其用震风陵雨而栋宇竟其功「徐貌穀梁子云○今案陈本俞本只注徐貌云三字陵作暴竟字俞作竞陈作竟考此盖徐貌穀梁注序文也又御览四百一引法言有震风陵雨四字可借证此条陵字非误」<br/><br/>　　鳧脛虽短续之则忧鵠脛虽长断之则悲「庄子云○今案此见駢拇篇近本鵠作鹤」翠以羽殃身棒以珠破体「苏子云是以公孙贺得丞相而啼泣知满之有毁朝之有暮也○今案陈本只注苏子二字俞本朝作晨考御览九百八十三引破体误作致破」松柏之下其草不殖「春秋左氏传楚郟敖即位王子围為令尹郑行人子羽曰是谓不宜必代之昌松柏之下其草不殖○今案见襄公二十九年」皮之不存毛将安附「春秋左氏传秦饥乞糴於晋虢射曰皮之不存毛将安附谨案晋惠公赂秦求入以河外五城既而不与皮以喻城毛以喻糴言既背秦城毛将安附也虽与犹无皮而施焉矣皮之不存毛将安附也重释之○王石华校标目子改之存改附是也今案见僖公十四年近本附作传陈本同但删晋惠以下并改引杜注则非也俞本删谨案二字又删焉矣以下一十四字」<br/><br/>　　北堂书钞卷第九十九 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9705.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9707.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

