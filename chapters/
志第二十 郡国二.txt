<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《后汉书》正文_志第二十 郡国二_范晔作品 - 维普阅读网</title>
<meta name="keywords" content="后汉书,后汉书原文,后汉书阅读,志第二十 郡国二全文,范晔作品" />
<meta name="description" content="后汉书原文阅读,志第二十 郡国二全文在线阅读,范晔作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-653-8081.html";
var nextpage="novel-read-653-8083.html";
var indexpage = "novel-chapter-653.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-653.html">后汉书</a></strong>
<strong><a href="novel-chapter-653.html">后汉书目录</a></strong>
<span>志第二十 郡国二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-653-8081.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>志第二十 郡国二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=范晔&amp;searchsubmit=yes"  target="_blank">范晔</a><span class="divide">|</span>发布时间：2014-10-18 19:45:37<span class="divide">|</span></p>
<div class="page-body">
<div class="page-content">
<p>　颍川　汝南　梁国　沛国　陈国　鲁国　右豫州　魏郡　钜鹿　常山　中山　安平　河闲　清河　赵国　勃海　右冀州<br/><br/>　　　　颍川郡<br/><br/>　　秦置。雒阳东南五百里。十七城，户二十六万三千四百四十，口百四十三万六千五百一十三。<br/><br/>　　阳翟禹所都。《汲冢书》：“禹都阳城。”《古史考》曰“郑厉公入栎”，即此也。《晋地道记》曰去雒阳二百八十六里，属河南。有钧台。《左传》曰“夏启有钧台之享”，杜预曰有钧台陂。《帝王世记》云在县西。有高氏亭，《左传》成十七年卫侵郑，至高氏，杜预曰县西南。有雍氏城。《左传》襄十八年楚伐郑，侵雍梁，杜预曰在县东北。《史记》齐湣王十二年攻魏，楚围雍氏。<br/><br/>　　襄有养阴里。<br/><br/>　　襄城《左传》定四年“盟皋鼬”，杜预曰县东南有城皋亭。有西不羹。杜预曰有不羹城。有氾城。杜预曰在县南。周襄王所处。有汾丘。《左传》襄十八年楚治兵于汾，杜预曰县东北有汾丘城。有鱼齿山。《左传》谓鱼陵，杜预曰鱼齿山也，在犨县北。<br/><br/>　　昆阳有湛水。《左传》襄十六年，楚公子格与晋战于湛阪。<br/><br/>　　定陵有东不羹。杜预曰县西北有不羹亭。《地道记》曰：“高陵山，汝水所出。”<br/><br/>　　<br/><br/>　　舞阳邑。<br/><br/>　　郾<br/><br/>　　临颍<br/><br/>　　颍阳<br/><br/>　　颍阴《左传》文九年楚伐郑，师于狼渊，杜预曰县西有狼陂。献帝遣御史大夫张音奉皇帝玺绶策书，禅帝位于魏，是文帝继王位，南巡在颍阴，有司乃为坛于颍阴。庚午，登坛，魏相国华歆跪受玺绶，以进于王。王既受毕，降坛视燎，成礼而反。《帝王世记》云：“魏文皇帝登禅于曲蠡之繁阳亭，为县曰繁昌，亦《禹贡》豫州之域，今许之封内，今颍川繁昌是也。”北征记曰：“城在许之南七十里。东有台，高七丈，方五十步，台南有坛高二丈，方三十步，即受终之坛也。”案《北征记》云是外黄县繁昌城，非也。有狐宗乡，或曰古狐人亭。有岸亭。《史记》魏哀王五年秦伐魏，走犀首岸门，徐广曰岸亭。<br/><br/>　　许《左传》庄二十八年楚伐郑，郑奔桐丘，杜预曰县东北有桐丘城。献帝徙都，改许昌。<br/><br/>　　新汲《左传》文元年卫孔达侵郑，伐绵訾及匡，杜预曰县东北有匡城。成十七年伐郑至曲洧，杜预曰县治曲洧，城临洧水。<br/><br/>　　鄢陵春秋时曰鄢。春秋郑共叔所保，故曰“克段于鄢”。又成十六年晋败楚于鄢陵。李奇曰：“六国曰安陵。”<br/><br/>　　长社有长葛城。《左传》隐五年宋伐郑，围长葛。县本名长葛，《地道记》曰：“社中树暴长，汉改名。”有向乡。《左传》襄十一年诸侯师于向，杜预曰在县东北。有蜀城，有蜀津。《史记》曰魏惠王元年韩、赵合军伐魏蜀泽。<br/><br/>　　阳城《帝王世记》曰：“阳城有启母冢。”有嵩高山，《山海经》谓为太室之山。《禹贡》有外方山，郑玄《毛诗谱》云外方之山即嵩也。《孟子》曰“益避禹之子于箕山之阴”，注云嵩高之北。洧水、颍水出。《晋地道记》曰：“颍水出阳干山。”有铁。有负黍聚。《史记》曰周敬王十九年郑伐负黍。冯敬通《赋》“遇许由于负黍”也。<br/><br/>　　父城有应乡。杜预曰应国在西南。《史记》曰客谓周最，以应为秦王太后养地。<br/><br/>　　轮氏建初四年置。<br/><br/>　　　　汝南郡<br/><br/>　　高帝置。雒阳东南六百五十里。三十七城，户四十万四千四百四十八，口二百一十万七百八十八。<br/><br/>　　平舆有沈亭，故国，姬姓。有挚亭，见《说文》。<br/><br/>　　新阳侯国。<br/><br/>　　西平有铁。有柏亭，故柏国。<br/><br/>　　上蔡本蔡国。<br/><br/>　　南顿本顿国。<br/><br/>　　汝阴本胡国。杜预曰县西北有胡城。《地道记》有陶丘乡。《诗》所谓“汝坟”。<br/><br/>　　汝阳<br/><br/>　　新息侯国。<br/><br/>　　北宜春<br/><br/>　　□强侯国。<br/><br/>　　灈阳<br/><br/>　　期思有蒋乡，故蒋国。<br/><br/>　　阳安有道亭，故国。杜预曰在县南。《袁山松书》有朔山。《魏氏春秋》曰：“初平三年，分二县置阳安都尉。”<br/><br/>　　项故国，《左传》僖十七年鲁所灭。《地道记》曰有公路城，袁术所筑。<br/><br/>　　西华<br/><br/>　　细阳<br/><br/>　　安城侯国。有武城亭。<br/><br/>　　吴房有棠溪亭。《左传》曰房国，楚灵王所灭。又楚封吴王夫概于棠溪。《地道记》有吴城。<br/><br/>　　鲖阳侯国。《皇览》曰：“县有葛陂乡，城东北有楚武王冢，民谓之楚王岑。永平中，葛陂城北祝里社下于土中得铜鼎，而铭曰‘楚武王之颐’。民传言秦、项、赤眉之时欲发之，辄颓坏填厌，不得发。”<br/><br/>　　慎阳<br/><br/>　　慎<br/><br/>　　新蔡有大吕亭。《地道记》曰故吕侯国。《左传》昭四年吴伐楚，入栎，杜预曰县东北有栎亭。<br/><br/>　　安阳侯国。有江亭，故国，嬴姓。<br/><br/>　　富波侯国，永元中复。<br/><br/>　　宜禄永元中复。<br/><br/>　　朗陵侯国。《左传》成六年楚拒晋桑隧，杜预曰县东有桑里亭。<br/><br/>　　弋阳侯国。有黄亭，故黄国，嬴姓。<br/><br/>　　召陵《左传》昭十三年楚蔡公与子干、子晰盟于邓，杜预曰县西南有邓城。有陉亭。《左传》僖四年齐伐楚，次陉，杜预曰在县南。苏秦说韩宣惠王曰：“南有陉山。”有安陵乡。<br/><br/>　　征羌侯国。有安陵亭。《史记》无忌说魏安僖王曰：“王之使者出，过而恶安陵氏于秦。”《博物记》曰故安陵君也。<br/><br/>　　思善侯国。<br/><br/>　　宋公国，周名郪丘，汉改为新郪，章帝建初四年徙宋公于此。有繁阳亭。《左传》襄四年楚师繁阳，杜预曰鲖阳南有繁阳亭。<br/><br/>　　褒信侯国。有赖亭，故国。《史记》楚封王孙胜白公。杜预曰褒信县有白亭。<br/><br/>　　原鹿侯国。《春秋左氏传》僖二十一年宋盟鹿上，杜预曰原鹿县也。<br/><br/>　　定颍侯国。<br/><br/>　　固始侯国。故寝也，光武中兴更名。有寝丘。史记曰楚庄王封孙叔敖子，又蒙恬破楚军。<br/><br/>　　山桑侯国，故属沛。有下城父聚。有垂惠聚。苏茂奔垂惠，王刘纡。<br/><br/>　　城父故属沛，春秋时曰夷。夷属陈，《左传》僖二十三年楚所取。有干溪，在县南。有章华台。杜预曰：“章华宫在华容县城内。”<br/><br/>　　　　梁国<br/><br/>　　秦砀郡，高帝改。其三县，元和元年属。雒阳东南八百五十里。九城，户八万三千三百，口四十三万一千二百八十三。<br/><br/>　　下邑《左传》哀七年筑黍丘，杜预曰县西南有黍丘亭。<br/><br/>　　睢阳《北征记》曰：“城周三十七里，南临濊水，凡二十四门。”《地道记》曰：“梁孝王筑城十二里，小鼓唱节杵下而和之，称《睢阳曲》。”本宋国阏伯墟。有卢门亭。《左传》桓十四年宋伐郑，“取太宫之椽，为卢门之椽”。昭二十一年败吴鸿口，杜预曰县东南有鸿口亭。《地道记》曰：“昭二十一年‘御诸横’，横亭在县南。”有鱼门。《左传》僖二十二年邾人悬公胄于鱼门。有阳梁聚。《左传》十二年楚伐宋，师杨梁，杜预曰有梁亭。僖二十八年楚子玉梦河神谓己曰“吾赐汝孟诸之麋”，杜预曰在县东北。《尔雅》十薮，宋有孟诸。<br/><br/>　　虞有空桐地，有桐地，有桐亭。《左传》哀二十六年，宋景公死空桐。有纶城，少康邑。<br/><br/>　　砀山出文石。《史记》曰高祖隐于芒、砀山泽岩石之闲。有陈胜墓。<br/><br/>　　蒙《帝王世记》曰有北亳，即景亳，汤所盟处。有蒙泽。《左传》宋万杀宋闵公于蒙泽。僖二年齐侯盟贯，杜预曰县西北有贳城，贳字与贯字相似。<br/><br/>　　谷熟有新城。《左传》曰文十四年诸侯会新城。帝王世记有南亳。有邳亭。古邳国。<br/><br/>　　鄢故属陈留。<br/><br/>　　宁陵故属陈留。《左传》成十六年会沙随，杜预曰县北有沙随亭。有葛乡，故葛伯国。杜预曰在县东北。<br/><br/>　　薄故属山阳，汤所都。杜预曰蒙县西北有薄城。中有汤冢。《左传》宋公子御说奔亳。其西又有微子冢。<br/><br/>　　　　沛国<br/><br/>　　秦泗水郡，高帝改。雒阳东南千二百里。二十一城，户二十万四百九十五，口二十五万一千三百九十三。<br/><br/>　　相《左传》桓十五年会于袲，杜预曰在县西南。一名荦。<br/><br/>　　萧本国。《北征记》：“城周十四里，南临污水。”<br/><br/>　　沛有泗水亭。亭有高祖碑，班固为文，见《固集》。《地道记》有许城。《左传》定八年，郑伐许。<br/><br/>　　丰《地道记》曰：“去国二百六十，州六百，雒千二十五里。”西有大泽，高祖斩白蛇于此。有枌榆亭。案：《前志》注“枌榆社在县东北十五里”。或乡名，高祖里社。戴延之《西征记》曰：“县西北有汉祖庙，为亭长所处。”<br/><br/>　　酂《左传》昭四年吴伐楚入棘，杜预曰县东北有棘亭。襄元年郑侵宋，取犬丘，杜预曰县东北有犬丘城。《帝王世记》曰“曹腾封费亭侯，县有费亭是也。”有鄍聚。《左传》曰“冀为不道，伐鄍三门”，服虔曰鄍，晋别都，杜预曰是虞邑，地处阙，则非此鄍矣。《博物记》曰：“诸侯会于鄍亭。”<br/><br/>　　<br/><br/>　　谷阳<br/><br/>　　谯平阳邑，《左传》僖二十三年楚所取。干溪在南。刺史治。《汉官》曰去雒阳千二十里。<br/><br/>　　洨有垓下聚。高祖破项羽也。<br/><br/>　　蕲<br/><br/>　　有大泽乡，陈涉起此。《史记》曰高祖击黥布于会甀，徐广曰在县西。<br/><br/>　　铚<br/><br/>　　郸<br/><br/>　　建平<br/><br/>　　临睢故芒，光武更名。<br/><br/>　　竹邑侯国，故竹。<br/><br/>　　公丘本滕国。杜预曰在县东南。<br/><br/>　　龙亢《地道记》曰《左传》隐二年入向城，在县东南。<br/><br/>　　向本国。<br/><br/>　　符离<br/><br/>　　虹《地道记》云《左传》昭八年“大搜于红”。<br/><br/>　　太丘<br/><br/>　　杼秋故属梁国，有澶渊聚。《左传》襄二十年“盟于澶渊”。<br/><br/>　　　　陈国<br/><br/>　　高帝置为淮阳，章和二年改。雒阳东南七百里。九城，户十一万二千六百五十三，口百五十四万七千五百七十二。<br/><br/>　　陈《帝王世记》曰：“庖牺氏所都，舜后所封。”《左传》僖元年会于柽，杜预曰县西北有柽城。《尔雅》曰：“丘上有丘曰宛丘。”陈有株邑，盖朱襄之地。《博物记》曰：“邛地在县北，防亭在焉。《诗》曰：‘邛有旨苕，防有鹊巢。’”<br/><br/>　　阳夏有固陵聚。《史记》高祖五年追项籍至固陵，晋灼《汉书》注云汝南固始县。<br/><br/>　　宁平<br/><br/>　　苦春秋时曰相。有赖乡。伏滔《北征记》曰：“有老子庙，庙中有九井，水相通。”《古史考》曰：“有曲仁里，老子里也。”《地道记》曰：“城南三十里有平城。”<br/><br/>　　柘<br/><br/>　　新平<br/><br/>　　扶乐<br/><br/>　　武平《左传》成十六年，诸侯侵陈鸣鹿，杜预曰县西南有鹿邑。<br/><br/>　　长平故属汝南。《左传》宋华氏战于鬼阎，杜预曰县西北有阎亭。有辰亭。《左传》宣十一年盟辰陵，杜预曰县东南有辰亭。有赭丘城。<br/><br/>　　　　鲁国<br/><br/>　　秦薛郡，高后改。本属徐州，光武改属豫州。六城，户七万八千四百四十七，口四十一万一千五百九十。<br/><br/>　　鲁国，古奄国。《帝王世记》曰：“黄帝生于寿丘，在鲁东门之北。少昊自穷桑登帝位，穷桑在鲁北，后徙曲阜。”应劭曰：“曲阜在鲁城中，委曲长七八里。”《左传》曰伯禽封少昊之墟。僖二十九年介葛卢舍于昌衍，杜预曰县东南有昌平城。《皇览》曰：“奄里伯公冢在城内祥舍中，民传言鲁五德奄里伯公葬其宅。”有大庭氏库。杜预曰：“大庭氏，古国名，在城内，鲁于其处作库。”有铁。有阙里，孔子所居。《汉晋春秋》曰：“钟离意相鲁，见仲尼庙颓毁，会诸生于庙中，慨然叹曰：‘蔽芾甘棠，勿翦勿伐，况见圣人庙乎！’遂躬留治之。周观舆服之在焉，自仲尼以来，莫之开也。意发视之，得古文策书，曰‘乱吾书，董仲舒。治吾堂，钟离意。璧有七，张伯盗一。’意寻案未了。而卒张伯者、治中庭，治地得六璧，上之。意曰：‘此有七，何以不遂？’伯惧，探璧怀中。鲁咸以为神。”《意别传》曰：“意省堂有孔子小车乘，皆朽败，意自粜俸雇漆胶之直，请鲁民治之，及护几席剑履。后得瓮中素书，曰‘护吾履，钟离意’。”又《礼记》矍相之圃亦在城中西南，近孔子庙。而仲尼墓在鲁城门北便之外泗水上，去城一里。葬地盖一顷，墓坟南北十步，东西十三步，高一丈二尺。墓前有瓴甓为祠坛，方六尺，与地平。茔中异木以百数，鲁人莫能识也。《皇览》曰：“孔子本无祠堂，茔中不生荆棘及刺人草。伯鱼冢在孔子冢东，与孔子冢并，大小相望。子思冢在孔子冢南。”案：今墓书孙在祖前，谓此为骄孙祔。有牛首亭。《左传》曰桓十四年宋伐郑，取牛首。有五父衢。《地道记》曰在城东。<br/><br/>　　驺本邾国。有驺山，高五里，秦始皇刻石焉。刘荟《驺山记》曰：“邾城在山南，去山二里。城东门外有韦贤墓，北有绎山。《左传》文十三年邾迁于绎。郭璞曰绎山纯石，积构连属。城北有牙山，牙山北有唐口山，唐口山北有阳山。城北有孟轲冢焉。”<br/><br/>　　蕃有南梁水。《左传》襄四年战狐台，杜预曰县东南有目台亭。<br/><br/>　　薛本国，《地道记》曰：“夏车正奚仲所封，冢在城南二十里山上。”《皇览》曰：“靖郭君冢在城中东南陬。孟尝君冢在城中向门东北边。”六国时曰徐州。《史记》曰齐宣王九年与魏襄王会徐州而相王。<br/><br/>　　卞有盗泉。有郚乡城。《左传》文公七年城郚，杜预曰县南有郚乡城。隐元年盟于蔑，杜预曰蔑，地名，县南有姑城。襄十七年齐围桃，杜预曰县东南有桃墟。<br/><br/>　　汶阳《左传》桓十二年盟曲池，杜预曰县北有曲水亭。《地道记》“临淄县西南门曰曲门，其侧有池”。案：鲁桓与杞、莒盟，不往齐地，《地道》为妄。<br/><br/>　　右豫州刺史部，郡、国六，县、邑、公、侯国九十九。<br/><br/>　　　　魏郡<br/><br/>　　高帝置。雒阳东北七百里。《魏志》曰：“建安十七年，割河内之荡阴、朝歌、林虑，东郡之卫国、顿丘、东武阳、发干，钜鹿之廮陶，曲周、南和、广平、任，赵国之襄国、邯郸、易阳，以益魏郡。十八年，分置东西都尉。”十五城，户十二万九千三百一十，口六十九万五千六百六。<br/><br/>　　邺《帝王世记》曰：“县西南有上司马，殷太甲常居焉。”《魏都赋》注曰：“县西北有鼓山，时时自鸣，鸣则兵。”又交谷水在县南。案：本传有西唐山。又邺北太行山，西北去，亦不知山所极处，亦如东海不知水所穷尽也。有故大河。有滏水。《魏都赋》曰：“北临漳、滏，则冬夏异沼。”注云：“水经邺西北。滏水热，故名滏口。”有污水，有污城。《史记》曰项羽破秦军污水上。有平阳城。《史记》曰靳歙别下平阳。有武城。有九侯城。徐广曰一作“鬼侯”。与文王为纣三公。<br/><br/>　　繁阳<br/><br/>　　内黄《左传》襄十九年会于柯，杜预曰县东北有柯城。昭九年荀盈卒于戏阳，杜预曰县北有戏阳城。清河水出。有羛阳聚。世祖破五校处。有黄泽。《前志》曰在县西。<br/><br/>　　魏<br/><br/>　　元城《左传》成七年会马陵，杜预曰县东南有地名马陵。《史记》曰庞涓死处。五鹿墟，故沙鹿，《左传》：“沙鹿崩。”《谷梁传》曰：“林属于山曰鹿。沙，山名也。”有沙亭。《左传》定七年盟于沙，杜预曰沙亭在县东南。七年盟于琐，晋地道记曰县南有琐阳城。<br/><br/>　　黎阳《左传》定十四年会于牵，杜预曰县东北有牵城。<br/><br/>　　<br/><br/>　　阴安邑。<br/><br/>　　馆陶<br/><br/>　　清渊<br/><br/>　　平恩<br/><br/>　　沙侯国。《魏都赋》注曰有龙山。<br/><br/>　　斥丘有葛。杜预曰有干侯。鲁昭公所处。<br/><br/>　　武安有铁。即台孝威隐于县山。<br/><br/>　　曲梁侯国，《左传》宣十五年败赤狄于曲梁。故属广平。有鸡泽。《左传》襄三年诸侯会鸡泽，杜预曰在县西南。<br/><br/>　　梁期<br/><br/>　　　　鹿郡<br/><br/>　　秦置。建武十三年省广平国，以其县属。雒阳北千一百里。十五城，户十万九千五百一十七，口六十万二千九十六。<br/><br/>　　廮陶有薄落亭。<br/><br/>　　钜鹿故大鹿，有大陆泽。有广阿泽。《吕氏春秋》九薮赵之钜鹿，高诱注云广阿泽也，《山海经》曰大陆之水。《史记》纣盈钜桥之粟。许慎云：“钜鹿之大桥也。”钜鹿南有棘原，章邯所军处。《前书》曰沙丘台在县东北七十里。<br/><br/>　　杨氏<br/><br/>　　鄡<br/><br/>　　下曲阳有鼓聚，故翟鼓子国。杜预曰县西南有肥累城。古肥国，白狄别种。有昔阳亭。《左传》昭十二年晋荀吴入昔阳，杜预曰沾县东有昔阳城。肥故都也。<br/><br/>　　任<br/><br/>　　南和<br/><br/>　　广平<br/><br/>　　斥章<br/><br/>　　广宗<br/><br/>　　曲周<br/><br/>　　列人<br/><br/>　　广年<br/><br/>　　平乡<br/><br/>　　南□<br/><br/>　　　　常山国<br/><br/>　　<br/><br/>　　高帝置。建武十三年省真定国，以其县属。十三城，户九万七千五百，口六十三万一千一百八十四。<br/><br/>　　元氏《晋地道记》有石塞、三公塞。<br/><br/>　　高邑故鄗，光武更名。刺史治。《汉官》曰去雒阳一千里。有千秋亭、五成陌，县南七里。光武即位于此矣。<br/><br/>　　都乡侯国。有铁。<br/><br/>　　南行唐有石臼谷。<br/><br/>　　房子赞皇山，在县西南六十里。济水所出。《晋地道记》有砾塞、中谷塞。<br/><br/>　　<br/><br/>　　平棘有塞。<br/><br/>　　栾城在平棘县西北四十里。<br/><br/>　　九门《史记》赵武灵王出九门，如野台以望齐、中山之境。碣石山，《战国策》云在县界。<br/><br/>　　灵寿卫水出。<br/><br/>　　蒲吾《史记》番吾君。杜预曰晋之蒲邑也。《古今注》曰：“永平十年，作常山呼沱河蒲吾渠，通漕船也。”<br/><br/>　　井陉<br/><br/>　　真定<br/><br/>　　上艾故属太原。<br/><br/>　　　　中山国<br/><br/>　　高祖置。雒阳北一千四百里。十三城，户九万七千四百一十二，口六十五万八千一百九十五。<br/><br/>　　卢奴<br/><br/>　　北平有铁。<br/><br/>　　毋极<br/><br/>　　新市有鲜虞亭，故国，子姓。杜预曰白狄别种。<br/><br/>　　望都《左传》晋伐鲜虞及中人，杜预曰县西北有中人城。《晋地道记》有马安关。<br/><br/>　　唐有中人亭，《博物记》曰：“堂关在中人西北百里，中人在县西四十里。”《列子》曰：“赵襄子使新稚穆子攻翟，取左人、中人。”有左人乡。《帝王世记》曰：“尧封唐。尧山在北，唐水西入河，南有望都山，即尧母庆都所居，相去五十里。都山一名豆山。”《博物记》曰：“左人，唐西北四十里。”<br/><br/>　　<br/><br/>　　安国<br/><br/>　　安熹本安险，章帝更名。<br/><br/>　　汉昌本苦陉，章帝更名。<br/><br/>　　蠡吾侯国，故属涿。<br/><br/>　　上曲阳故属常山。恒山在西北。有泉水，干吉得神书。《晋地道记》：“自县北行四百二十五里，恒多山坂，名飞狐口。”<br/><br/>　　蒲阴本曲逆，章帝更名。有阳城。《晋地道记》曰：“有阳安关。阳城。蒲阳山，蒲水出也。”<br/><br/>　　广昌故属代郡。<br/><br/>　　　　安平国<br/><br/>　　故信都，高帝置。明帝名乐成，延光元年改。雒阳北二千里。十三城，户九万一千四百四十，口六十五万五千一百一十八。<br/><br/>　　信都有绛水、呼沱河。<br/><br/>　　阜城故昌城。<br/><br/>　　南宫<br/><br/>　　扶柳<br/><br/>　　下博<br/><br/>　　武邑<br/><br/>　　观津本清河下县。《决录注》曰：“孝文窦皇后父隐身渔钓，坠渊而卒。景帝立，后为太后，遣使者更填父所坠渊而葬，起大坟于县城南，民号曰窦氏青山。”<br/><br/>　　经西有漳水，津名薄落津。《史记》曰，赵武灵王曰：“吾国东有河、薄落之水。”<br/><br/>　　堂阳故属钜鹿。<br/><br/>　　武遂故属河闲。<br/><br/>　　饶阳故名饶，属涿。有无蒌亭。冯异进豆粥光武。案：志有解犊侯，灵帝封。<br/><br/>　　安平故属涿。<br/><br/>　　南深泽故属涿。<br/><br/>　　　　河闲国<br/><br/>　　<br/><br/>　　文帝置，世祖省属信都，和帝永元二年复故。雒阳北二千五百里。十一城，户九万三千七百五十四，口六十三万四千四百二十一。<br/><br/>　　乐成弓高<br/><br/>　　易故属涿。<br/><br/>　　武垣故属涿。<br/><br/>　　中水故属涿。<br/><br/>　　鄚故属涿。<br/><br/>　　高阳故属涿。有葛城。<br/><br/>　　文安故属勃海。<br/><br/>　　束州故属勃海。<br/><br/>　　成平故属勃海。<br/><br/>　　东平舒故属勃海。<br/><br/>　　　　清河国<br/><br/>　　高帝置。桓帝建和二年改为甘陵。雒阳北千二百八十里。七城，户十二万三千九百六十四，口七十六万四百一十八。<br/><br/>　　甘陵故厝，安帝更名。<br/><br/>　　贝丘<br/><br/>　　东武城<br/><br/>　　鄃<br/><br/>　　灵和帝永元九年复。《地道记》曰有鸣犊河。<br/><br/>　　绎幕<br/><br/>　　广川故属信都。有棘津城。太公吕尚困于棘津城，琅邪海曲，非此城也。案：永初元年邓太后分置广川王国，后王薨，国除。太后崩，还益清河。<br/><br/>　　　　赵国<br/><br/>　　秦邯郸郡，高帝改名。雒阳北千一百里。五城，户三万二千七百一十九，口十八万八千三百八十一。<br/><br/>　　邯郸张华曰：“赵奢冢在邯郸西山上，谓之马服山。”有丛台。有洪波台。<br/><br/>　　易阳《魏都赋》曰：“温泉毖涌而自浪。”注曰：“温泉在易阳，世以治疾，洗百病。”<br/><br/>　　襄国本邢国，秦为信都，项羽更名。有檀台。《史记》曰赵成侯，魏献荣椽，因以为檀台。有苏人亭。<br/><br/>　　柏人<br/><br/>　　中丘《晋地道记》曰有石门塞、烧梁关。<br/><br/>　　　　勃海郡<br/><br/>　　高帝置。雒阳北千六百里。八城，户十三万二千三百八十九，口百一十万六千五百。<br/><br/>　　南皮<br/><br/>　　高城侯国。<br/><br/>　　重合侯国。<br/><br/>　　浮阳侯国。<br/><br/>　　东光有胡苏亭。胡苏河之名见《尔雅》。<br/><br/>　　武<br/><br/>　　阳信延光元年复。<br/><br/>　　修故属信都。<br/><br/>　　右冀州刺史部，郡、国九，县、邑、侯国百。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-653-8081.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-653-8083.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-653.html" action-type="chapterComment" class="comment"><i></i>后汉书章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

