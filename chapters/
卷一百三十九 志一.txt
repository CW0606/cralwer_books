<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《旧五代史》正文_卷一百三十九 志一_（宋）薛居正作品 - 维普阅读网</title>
<meta name="keywords" content="旧五代史,旧五代史原文,旧五代史阅读,卷一百三十九 志一全文,（宋）薛居正作品" />
<meta name="description" content="旧五代史原文阅读,卷一百三十九 志一全文在线阅读,（宋）薛居正作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1430-27029.html";
var nextpage="novel-read-1430-27031.html";
var indexpage = "novel-chapter-1430.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1430.html">旧五代史</a></strong>
<strong><a href="novel-chapter-1430.html">旧五代史目录</a></strong>
<span>卷一百三十九 志一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1430-27029.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷一百三十九 志一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=（宋）薛居正&amp;searchsubmit=yes"  target="_blank">（宋）薛居正</a><span class="divide">|</span>发布时间：2016-08-05 21:41:08<span class="divide">|</span></p>
<div class="page-body">
<div class="page-content">
<p>◎天文志<br/><br/>　　（案：《天文志序》原本阙佚，然其日食、星变诸门，事迹具存，较《欧阳史·司天考》为详备。今考《五代会要》所载星变、物异诸门，与《司天考》互有详略。盖五代典章散佚，各记所闻，未能画一也。参考诸书，当以是书为得其实焉。）<br/><br/>　　日食<br/><br/>　　梁太祖乾化元年，正月丙戌朔，日有食之。时言事者多引汉高祖末年日食于岁首，梁祖甚恶之，于是素服避正殿，百官各守本司。是日，有司奏：“云初阴晦，事同不食。”百僚奉表称贺。<br/><br/>　　末帝龙德三年，十月辛未朔，日有食之。<br/><br/>　　唐庄宗同光三年，四月癸亥朔，时有司奏：“日食在卯，主岁大旱。”<br/><br/>　　明宗天成元年，八月乙酉朔，日有食之。二年，八月己卯朔，日有食之。<br/><br/>　　三年，二月丁丑朔，日食。其日阴云不见，百官称贺。<br/><br/>　　长兴元年，六月癸巳朔，日食。其日阴冥不见，至夕大雨。二年，十一月甲申朔，先是，司天奏：“朔日合食二分，伏缘所食微少，太阳光影相铄，伏恐不辨亏阙，请其日不入阁。百官守司。”从之。<br/><br/>　　晋高祖天福二年，正月乙卯，先是，司天奏：“正月二日，太阳亏食，宜避正殿，开诸营门，盖藏兵器，半月不宜用军。”是日太阳亏，十分内食三分，在尾宿十七度。日出东方，以带食三分，渐生，至卯时复满。三年，正月戊申朔，司天先奏，其日日食。至是日不食，内外称贺。四年，七月庚子朔，时中书门下奏：“谨按旧礼：日有变，天子素服避正殿，太史以所司救日于社，陈五兵、五鼓、五麾，东戟西矛，南弩北楯，中央置鼓，服从其位，百职废务，素服守司，重列于庭，每等异位，向日而立，明复而止。今所司法物，咸不能具，去岁正旦日食，唯谨藏兵仗，皇帝避正殿素食，百官守司。今且欲依近礼施行。”从之。七年，四月甲寅朔，是日百官守司，太阳不食，上表称贺。八年，四月戊申朔，日有食之。<br/><br/>　　少帝开运元年，九月庚午朔，日有食之。二年，八月甲子朔，日有食之。三年，二月壬戌朔，日有食之。<br/><br/>　　汉隐帝乾祐三年，十一月甲子朔，日有食之。<br/><br/>　　周太祖广顺二年，四月丙戌朔，日有食之。<br/><br/>　　月食<br/><br/>　　梁太祖开平四年，十二月十四日夜，先是，司天奏：“是日月食，不宜用兵。”时王景仁方总大军北伐，追之不及。至五年正月二日，果为后唐庄宗大败于柏乡。<br/><br/>　　唐庄宗同光三年，三月戊申，月食。九月甲辰，月食。<br/><br/>　　明宗天成三年，十二月乙卯，月食。四年，六月癸丑望，月食。十二月庚戌，月食。<br/><br/>　　晋高祖天福二年，七月丙寅，月食。五年，十一月丁丑，月食鹑首之分。<br/><br/>　　少帝开运元年，三月戊子，月食。九月丙戌，月食。<br/><br/>　　汉高祖天福十二年，十二月乙未，月食。<br/><br/>　　周世宗显德三年，正月戊申，月食。五年，十一月辛未，月食。<br/><br/>　　◎月晕<br/><br/>　　唐明宗天成元年，十一月，月晕匝火、木。<br/><br/>　　◎彗孛<br/><br/>　　梁太祖乾化二年，四月甲戌夜，彗见于灵台之西。<br/><br/>　　唐明宗天成三年，十月庚午夜，西南有孛，长丈余，东南指，在牛五度。<br/><br/>　　末帝清泰三年，九月己丑，彗出虚、危，长尺余，形细微，经天垒、哭星。<br/><br/>　　晋高祖天福六年，九月，有彗星长丈余。八年，十月庚戌夜，有彗见于东方，西指，尾长一丈，在角九度。<br/><br/>　　周太祖显德三年，正月壬戌夜，有星孛于参角，其芒指于东南。<br/><br/>　　◎五星凌犯<br/><br/>　　梁太祖开平二年，正月乙亥，岁星犯月。<br/><br/>　　乾化二年，五月壬戌，荧惑犯心大星，去心四度，顺行。占曰：“心为帝王之星。”其年六月五日，帝崩。<br/><br/>　　唐庄宗同光二年，八月戊子，荧惑犯星。三年，三月丙申，荧惑犯上相。四月甲申，荧惑犯左执法。六月丙寅，岁犯右执法。九月己亥，荧惑在江东犯第一星。（案《欧阳史》：九月丙辰，太白、岁相犯。是书不载，疑有阙文。）<br/><br/>　　明宗天成元年，八月癸卯，太白犯心大星。辛亥，荧惑犯上将。<br/><br/>　　九月庚午，荧惑犯右执法，已卯，荧惑犯左执法。十月戊子，荧惑犯上相。十二月，荧惑犯氐。二年，正月甲戌，荧惑、岁相犯。二月辛卯，荧惑犯键闭。三月，荧惑犯上相。六月辛丑，荧惑犯房。九月壬子，岁犯房。<br/><br/>　　三年，正月壬申，太白、荧惑合于奎。闰八月癸卯，荧惑犯上相。乙卯，荧惑犯右执法。庚午，太白犯左执法。九月庚辰，镇、岁合于箕。辛巳，太白、荧惑合于轸。十二月壬寅，荧惑犯房，太白、岁相犯于斗。四年，三月壬辰，岁犯牛。九月丙子，荧惑入哭星。<br/><br/>　　长兴元年，六月乙卯，太白犯天樽。十一月壬戌，荧惑犯氐。十二月丙辰，荧惑犯天江。二年，正月乙亥，太白犯羽林。四月甲寅，荧惑犯羽林。八月，辰犯端门。十一月丙戌，太白犯键闭。三年，四月庚辰，荧惑犯积尸。九月庚寅，太白犯哭星。十一月己亥，太白犯壁垒。四年，八月己未，五鼓三筹，荧惑近天高星，岁星近司怪，太白近轩辕大星。（案《欧阳史》：九月辛巳，太白犯右执法。是书不载。）<br/><br/>　　末帝清泰元年，六月甲戌，太白犯右执法。<br/><br/>　　晋高祖天福元年，三月壬子，荧惑犯积尸。四年，四月辛巳，太白犯东井北辕。甲申，太白犯五诸侯。五月丁未，太白犯舆鬼中星。六年，八月辛卯，太白犯轩辕。九月己卯，荧惑犯上将。八年，八月丙子，荧惑犯右掖。十月丙辰，荧惑犯进贤。<br/><br/>　　开运元年，二月壬戌，太白犯昴。己巳，荧惑犯天钥。四月丁巳，太白犯五诸侯。七月甲申，太白犯东井。八月甲辰，荧惑入南斗。十月壬戌，荥惑犯哭星。（案：此条《欧阳史》不载。）十二月，太白犯辰。二年，八月甲戌，岁犯东井。九月甲寅，太白犯南斗魁。十一月甲午朔，太白犯哭星。<br/><br/>　　汉天福十二年，十月己丑，太白犯亢距星。<br/><br/>　　乾祐元年，八月己丑，镇星入太微西垣。戊戌，岁犯右执法。十月丁丑，岁犯左执法。二年，九月壬寅，太白犯右执法。庚戌，太白犯镇。丁卯，太白犯岁。十一月，镇星始出太微之左掖门。自元年八月己丑，镇星入太微垣，犯上将、左右执法、内屏、谒者，勾己往来，凡四百四十三日方出左掖。三年，六月乙卯，镇犯左掖。七月甲申，荧惑犯司怪。八月癸卯，太白犯房。庚戌，太白犯心大星。十月辛酉，太白犯岁。<br/><br/>　　周广顺元年，二月丁巳，岁犯咸池。己未，荧惑犯五诸侯。三月甲子，岁守心。己卯，荧惑犯鬼。壬午，荧惑犯天户。四月甲午，岁犯钩钤。二年七月，荧惑犯井钺。八月乙未，荧惑犯天樽。九月辛酉，荧惑犯鬼。庚辰，荧惑掩右执法。十月壬辰，太白犯进贤。三年，四月乙丑，荧惑犯灵台。五月辛巳，荧惑犯上将。<br/><br/>　　显德六年，六月庚子，荧惑与心大星合度，光芒相射。先是，荧惑勾己于房、心间，凡数月，至是与心大星合度，是夜顺行。（案：此条《欧阳史》不载。）<br/><br/>　　◎星昼见<br/><br/>　　唐同光三年，六月己巳，太白昼见。<br/><br/>　　天成元年，七月庚申，太白昼见。<br/><br/>　　长兴二年，五月己亥，岁星昼见。闰五月己巳，岁星昼见。八月戊子，太白昼见。三年，十月壬申，太白昼见。四年，五月癸卯，太白昼见。<br/><br/>　　清泰元年，五月己未，太白昼见。<br/><br/>　　汉天福十三年，四月丙子，太白昼见。<br/><br/>　　乾祐二年，四月壬午，太白昼见，<br/><br/>　　周广顺二年，二月庚寅，太白经天。<br/><br/>　　◎流星<br/><br/>　　梁乾化元年，十一月甲辰，东方有流星如数升器，出毕宿口，曳光三丈余，有声如雷。<br/><br/>　　唐长兴二年，九月丙戌夜，二鼓初，东北方有小流星入北斗魁灭。至五鼓初，西北方次北有流星，状如半升器，初小后大，速流如奎灭。尾迹凝天，屈曲似云而散，光明烛地。又东北有流星如大桃，出下台星，西北速流，至斗柄第三星旁灭。五鼓后至明，中天及四方有小流星百余，流注交横。<br/><br/>　　应顺元年春，二月辛未夜，有大星如五升器，流于东北，有声如雷。<br/><br/>　　清泰元年，九月辛丑夜，五鼓初，有大星如五斗器而南流，尾迹长数丈，赤色，移时盘屈如龙形，蹙缩如二铧，相斗而散。又一星稍小，东流，有尾迹，凝成白气，食顷方散。<br/><br/>　　晋天福三年，三月壬申夜，四鼓后，东方有大流星，状如三升器，其色白，长尺余，屈曲流出河鼓星东三尺，流丈余灭。<br/><br/>　　周显德元年，正月庚寅，子夜后，东北有大星坠，有声如雷，牛马震骇，六街鼓人方寐而惊，以为晓鼓，乃齐伐鼓以应之，至曙方知之。三月，高平之役，战之前夕，有大流星如日，流行数丈，坠于贼营之所。<br/><br/>　　◎云气<br/><br/>　　梁开平二年，三月丁丑夜，月有苍白晕，又有白气如人形十余，皆东向，出于晕内。九月乙酉，平旦，西方有气如人形甚众，皆若俯伏之状，经刻乃散。<br/><br/>　　唐同光三年，日有背气，凡十二。三年，九月丁未夜，遍天阴云，北方有声如雷，四面鸡雉皆雊，俗谓之“天狗落”。是岁，日有背气，凡十三。是月，司天监奏：“自七月三日阴云大雨，至九月十八日后方晴，三辰行度灾祥，数日不见。”闰十二月庚午，日有黑气，似日，交相错磨，测在室十度。<br/><br/>　　天成二年，十二月壬辰，西方有赤气，如火焰焰，约二千里。占者云“不出二年，其下当有大兵。”<br/><br/>　　长兴三年，六月，司天监奏：“自月初至月终，每夜阴云蔽天，不辨星月。”<br/><br/>　　应顺元年，四月九日，白虹贯日，是时闵帝遇害。<br/><br/>　　晋天福初，高祖将建义于太原，日傍多有五色云，如莲芰之状。二年，正月丙辰，一鼓初，北方有赤气，向西至戌亥地，东北至丑地已来向北，阔三丈余，状如火光。赤气内见紫微宫共北斗诸星，其气乍明乍暗。至三点后，后有白气数条，相次西行，直至三鼓后散。<br/><br/>　　汉乾祐二年十二月，日晕三重，上有背气。<br/><br/>　　周显德三年，十二月庚午，白虹贯日，气晕勾环。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1430-27029.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1430-27031.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1430.html" action-type="chapterComment" class="comment"><i></i>旧五代史章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

