<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百三十三　　服饰部二_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百三十三　　服饰部二全文,虞世南作品" />
<meta name="description" content="北堂书钞原文阅读,●北堂书钞卷第一百三十三　　服饰部二全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9739.html";
var nextpage="novel-read-999-9741.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百三十三　　服饰部二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9739.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百三十三　　服饰部二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 22:53:37<span class="divide">|</span></p>
<div class="page-body">
<div class="page-content">
<p>　牀十五　　　　　　　　榻十六簟十七　　　　　　　　荐十八席十九　　　　　　案二十几二十一　　　　　　　杖二十二<br/><br/>　　○牀十五<br/><br/>　　坐卧曰牀「释名云人之所坐卧曰牀牀装也所以自装载也○今案见毕本释牀帐篇」体之所安「李尤卧牀铭曰体之所安寝处和欢夕则钦慎崇德远姦○今案陈俞本脱此条初学记廿五引及百三家尤集则钦作惕敬严辑本作锡敬本钞敬改钦者宋人写避翼祖讳也」宝牀「西京杂记云武帝為七宝？於桂宫支僧载外国事云佛涅自然有七宝牀从地中出○今案陈本桂作宝餘同学津本西京杂记卷二同惟初学记廿五引於上有设字支僧载外国事一条类聚七十六引涅盘作泥洹然有下无七字」<br/><br/>　　玉牀「宋玉讽赋云怀怵惕之心兮徂玉牀横自陈兮君之旁又业中记曰石虎於正殿安牀辟方三丈其餘牀皆局脚高六尺后宫别房中有小形玉牀○王石华校删辟字从陈本今案宋玉三句陈俞本皆脱考七十二家本宋大夫集怀作内无之心二字餘同业中记以下御览七百六引正殿四字作御牀高六尺作高下六寸房作坊餘同」<br/><br/>　　金牀「列仙传云马明生者随神人还岱宗石室中重嵓染隐去地千丈有金牀马明生别传曰明生随神女入室中有金牀玉几○今案陈本删列仙廿八字秘书廿一种本古今逸史本列仙传脱此文惟御览六百六十一引真人传有此文又马明生别传初学记廿五引有作卧餘同类聚四十引入室中作入岱宗石室中」<br/><br/>　　石牀「盛弘之荆州记云湘州南寺之东有贾谊宅宅之中有井井旁有局脚石牀可容一人坐形制甚古相传曰谊所坐也东阳记云湘安县有籍姓在县瀨如瀑布焉瀨边有石牀上有石牒长三尺许似罗列杂繒矣○今案荆州记一条御览七百六引湘州十六字作长沙郡有贾谊所穿井九字形制作其形餘同东阳记一条御览六十九引湘安作信安无有籍十字石牀四字餘同」<br/><br/>　　梨牀「英雄记云向詡常坐梨牀上两膝足皆有餘处○今案陈本删下句御览七百三十九引英雄记梨作板下句作乃有膝踝足指之处」荃牀「曹植九咏云蕙帷兮荃牀○今案陈本帷作幬百三家本曹集及本钞席篇亦作幬荃作苓」象牙「战国策曰楚有象牙之牀○今案齐策云孟尝君至楚献象牀高诱注谓象齿為牀」麡角「异物志云麡狼状似鹿而角触前向入林则挂角故恒在平浅草中肉肥脆香美逐林则得之皮可作履袜角正四据南人用作踞牀○今案俞本脱陈本删肥脆句用作因范书八十六注引异物志收句作南人因以為牀餘同初学记廿五引逐下有入字餘同陈本」<br/><br/>　　沉香「异苑云沙门支法存有八尺沉香板牀刺史為王谈其子劭求之不与遂杀而籍之后得疾法存為崇也○今案学津讨原本异苑其子作大儿劭下有之字陈俞本為王六字作茱字」瑇瑁「西京杂记云韩嫣以以瑇瑁為六牀○今案学津讨原本西京杂记及陈本瑇作玳牀上无六字初学记廿五引亦无六字餘与原钞同」珊瑚「汉武内传云武帝受西王母真形经六甲灵飞十二事帝盛以黄金几白玉函以珊瑚為牀安著栢梁上○今案陈本灵误云事作车脱几字安字守山阁本汉武内传几误箱牀误轴十二事作之事本钞一百三十三几篇引亦作几初学记廿五引无经字柏误柯餘与原钞悉同」<br/><br/>　　嘴蠵「刘楨清虑赋云布瑇瑁之席设嘴蠵之牀冯玫瑶之几对精金之盘○今案陈俞本瑇作玳精金作金精又陈本楨作禎百三家本脱本钞席篇引上二句蠵觿牀作筵严辑本此赋亦作筵玫作文但旧钞既入？篇则？字断非误可知」<br/><br/>　　升御牀「晋中兴书曰中宗既登尊号百官陪列詔王导升御牀共坐导辞曰太阳下同万物苍生何由仰照上乃止○今案陈俞本辞上有固字世说卷下之上注引中兴书中宗作元帝列作位」<br/><br/>　　坐玉牀「易是类谋云群党党假威出坐玉牀注曰小人群党取王者威权坐於牀也○今案陈俞本同」处匡牀「卜商君书曰明者无所不见人主处匡牀而天下治矣○今案陈仁锡本商子画策篇及陈本牀下有之上二字初学记廿五引人主二句治作大理与陈仁锡本同」坐玉牀「焦贑易休鼎之升云安坐玉牀听韶行觴饮福万岁曰寿无疆○今案陈俞本同」沛公踞牀「汉书曰沛公至高阳传舍使人召酈食其至入謁沛公踞牀令两女子洗足○今案陈本洗误跣近本汉书四十三洗下脱足字师古曰洗足也是唐人所见本已脱足字旧钞有足字盖隋时古本如此」<br/><br/>　　裴遐堕牀「邓晋记曰裴遐赋性恬和同类有试遐者推堕牀下遐乃拂衣还坐言慍色○今案陈俞本言作毫御览三百九十三引邓粲晋纪无赋字乃字慍作异」抚军不拂「语林云简文為抚军时所坐牀上生尘不命左右拂见鼠行跡视之為隹也○今案陈本脱上字御览七百六引语林脱生字命作听又九百十一引亦作听拂作扫生作灰」香即扇「东观记云黄香尽心供养暑即用扇牀枕寒则以身温席○今案陈俞本脱类聚二十引无用字姚辑本聚珍本东观记亦然」拊牀起「吴志曰凌统病卒时年二十有九孙权闻之拊牀起哀○今案陈俞本脱吴志卷十凌统传二十作四十又收句作拊牀起坐哀不能自止」休牀泣「江表传云孙权剋荆州将吏皆附潘濬独称疾不见权遣人以牀就家舆致之濬伏面著牀涕泣○今案陈俞本涕上有席字文选五十三辨亡论注引江表传著牀作著席」同牀卧「史记云任安田仁俱為卫将军舍人■〈尸外立内〉门下同心相爱家贫两人同牀卧○今案见史记田叔附传」<br/><br/>　　○榻十六<br/><br/>　　长狭而卑曰榻「释名云长狭而卑曰榻言其奄榻然而近地也○今案陈本脱奄字毕本释名奄作鵪」仙人玉榻「南岳记云衡山有仙人石室中有白玉牀榻○今案陈本同御览七百六引南岳记无石字榻字白作黄」薛湻榻「谢后汉书云薛湻為汉中太守盛夏但坐板榻上不用席冬坐羊皮河内高弘為郑邪相亦然○今案陈本同姚辑本汪辑本薛湻传无此文」连榻坐客「郭子云杜预拜镇南将军朝士悉至皆坐连榻羊稚舒后至曰杜元凯乃复以连榻坐客不坐便去○今案陈俞本同御览七百六引郭子羊误于」合榻对饮「吴志云周瑜荐鲁肃於孙权权见肃甚悦之独引肃还合榻对饮○今案吴志九鲁肃传同陈本脱独字还字」陈藩特设「后汉书曰陈蕃為豫章太守在郡不接寡客惟徐孺子来特设一榻去则悬之○今案见范书八十三」简雍独擅「蜀志云简雍性简傲自适自诸葛亮已下则独擅一榻项枕而语无所為屈○今案蜀志卷八及陈本而语作卧语」羊公卧处尽陷「列仙传云修羊公华阴山石室中有悬石榻卧处尽穿陷矣○今案御览七百六引列仙传华上有止字卧处作卧其上餘同亦见本钞一百六石篇」管膝处皆穿「皇甫謐高士传曰管寍自越海及归尝坐一木榻积五十年榻上当膝处皆穿脱○今案王謨本皇甫高士传越海二字作依辽东太守穿下无脱字陈本删自越五字及脱字」<br/><br/>　　○簟十七<br/><br/>　　赤花双文簟「东宫旧事云太子纳妃有赤花双文簟○今案陈本及说郛本?事双作■〈雨上隻下〉类聚六十九引赤上有乌韜二字餘悉同」黄蔑双文簟「庾翼与燕王书云今致黄蔑双文簟二领黄蔑独坐双文簟一枚○今案严辑庾翼文领作枚同陈俞本多改易」象牙「王晋书车永為广州刺史永子益多使工作象牙细簟又西京杂记云昭阳殿设木画屏风文如蜘蛛丝鏤玉几白象牙之簟○今案类聚六十九引王书益作溢餘同陈本亦作溢」桃枝「东观记曰会稽车皆以桃枝竹细簟○今案御览七百八十引东观汉记及陈本枝下无竹字」桃笙「桃笙象簟韜於箇中○今案陈俞本注左思吴都赋考文选箇作筒」<br/><br/>　　楚簟「王鉴竹簟赋云楚簟陈於玉房巴箱列於椒臺○今案御览七百八引此赋及陈本同」<br/><br/>　　○荐十八<br/><br/>　　所以自荐「释名云荐者所以自荐籍也以蒲作之故其礼平也○今案见释牀帐篇陈本脱以蒲二句」紫罗荐「汉武内传云帝随於寻真臺设置紫罗荐地○今案陈俞本随作斋无地字守山阁本汉武内传上句作帝登延灵之臺设下有座殿上三字置作以」黄莞荐「王子年拾遗记云西王母敷黄莞之荐○今案胡校本拾遗记卷三同」菌荐「曹植九咏云菌荐兮芝席○今案本钞席篇弔同俞本脱陈本及百三家曹集菌误茵芝作兰」<br/><br/>　　平荐布缘「卢諶祭法以蒲平荐布缘朱韦夏日则加以笙筵○今案陈俞本脱严辑本卢諶文据旧钞引筵作缘餘同」复荐草缘「盐铁论曰古之士大夫复荐草缘蒲平单筦今富者绣茵蒲子雾秋也○今案陈俞本秋也作林中者近本盐铁论散不足篇复作复秋作林」<br/><br/>　　○席十九<br/><br/>　　可卷可释「释名云席可卷可释○今案毕校本释牀帐篇同初学记引亦同」南北乡以西方為上「礼记云奉席如桥衡请席何乡请袵何趾席南乡北乡以西方為上乡西乡以南方為上○今案见礼记曲礼上」东乡西乡以南方為上「同上见註中」主人跪正席「又云若非饮食之客则布席席间函丈主人跪正席客跪抚席而辞○今案见曲礼上」客跪抚席「同上注云」席间函丈「同上」长者必异「又云群居五人者必异席○今案见曲礼上」不正不坐「席不正不坐事见论语○今案见乡党篇」揖逊而坐「吴志云吴议郎张纯赋席曰揖让而坐君子攸宜○今案吴志二字陈本作杂记类聚六十九引亦作杂记原钞纯下有而天下治八字系沿上条误入」舜不降席而治不降席而乱「子思曰舜不降席而天下治桀紂不降席而天下乱○今案类聚六十九御览七百九引子思子同」安乐必敬无行可悔「大戴礼曰武王席前左端之铭曰安乐必敬后右端之铭曰无行可悔后左端之铭曰民一反一侧尔不可不志○今案见武王践阼篇陈本脱后左三句元明诸本均脱民字不志作以忘王氏经义述闻特据此旧钞以正本之误惟聚珍六十九引与原钞同原钞敬下脱后字已据类聚补」<br/><br/>　　张华铭前右「张华席铭前左端铭曰安乐必敬□□上班大道坦坦初初在人前右端铭曰行莫若□居莫若正行处止恒脩理俟命○今案严辑本张华文初初作□□餘同陈本已脱」傅元铭左右「傅玄席铭左端曰闲居勿极其欢右端曰寝处无虑其患○今案陈本及百三家本玄集初学记廿五引无虑作母忘」燕王设麟文「王子年拾遗记云燕昭王登崇霞之臺设麟文之席○今案南昌胡校本拾遗记卷四同」淮南设象牙「神仙传曰淮南王為八公设象牙之席○今案陈本同龙威本神仙传脱牙字席作牀」郑以茅霞「汝南先贤传云郑钦以茅霞為席常随杞柳之阴○今案陈本标目脱霞字餘同类聚六十九引汝南先贤传钦作敬茅作蒹御览七十二引霞作蘼初学记廿五引?花谷续集卷七引与旧钞合其敬改钦者详本卷上」<br/><br/>　　老莱以艾「皇甫謐高士传云老莱子亲没隐蒙山之阳枝木為牀以蓍艾為席○今案王謨本皇甫高士传卷上脱亲没二字陈本牀误林盖据类聚六十九引故也类聚并脱以蓍两字惟初学记廿五引枝作杞餘与原钞同」<br/><br/>　　石虎线编「业中记云石虎作席以金裹五香杂以五色綫编蒲皮缘之以锦石虎御坐之制必以五色线隔蒲心為之荐席也○今案续百川本聚珍本业中记以五色綫四字作施以五采綖初学记廿五引至以锦句与原钞悉同皆无石虎御坐以下惟聚珍本据太平环宇记引有以五色编蒲心荐席一句编上仍脱线字陈本多改易」<br/><br/>　　庶人草经「盐铁论云古者庶人蒲席以草经及后践蒲蒻复筵方荐帛缘者也○今案御览七百九引同陈俞本及近本盐铁论散不足篇作庶人即草蓐索经餘多窜误」繅席画纯「司几筵职云加繅席画纯郑元注云繅席削蒲蒻展之编以五采画谓云气也纯缘也○今案周礼司几筵注同陈本无郑注以下」次席黼纯「又云加次席黼纯郑元注曰次席桃枝席有次列之文也黼绣白黑采也纯者缘也○今案司儿筵注列之作列成陈本无郑注以下」祭天六采「綺席也○今案详本钞郊祀篇」<br/><br/>　　祠神白棺「山海经曰鹊山至箕尾山其神状皆人身龙首祠之用白棺為席○今案陈俞本人身作鸟身棺作蒲考南山经正作棺惟人身作鸟身」瑶席「楚辞云瑶席兮玉镇○今案近本楚辞九歌镇作填类聚六十九引与原钞同」綺席「同上祭天六采注云○严氏校此条下删綺席同上四字盖衍文也今案平津本汉旧仪亦同」<br/><br/>　　椰席「西京杂记云赵飞燕為皇后其女弟上椰叶席○今案学津本西京杂记卷一同」芝席「曹植九咏云菌荐兮芝席蕙幬兮苓牀○今案菌荐句详本钞荐篇蕙幬句详本钞牀篇」袵席「周礼云玉府掌王之袵席註云单席也又软篛席○今案天官玉府注及陈本无又软句疑是永兴引申语」毛席「声类云氍氀织毛為之席也○今案御览七百八引声类同陈本作毛？瞿毛？曳」莞蒲「汉书曰文帝莞蒲為席○今案见汉书六十五东方朔传」瑇瑁「刘禎清虑赋云布瑇瑁之席又设嘴觿之筵○今案详本卷上牀篇」云母「卢毓翼州论曰冀州有云母御席○今案陈本同类聚六十九引此论无冀州有三字」赤皮「东官旧事云太子纳妃？皆蒲卒荐三领花麻经席皆一领也○今案郛本东宫旧事无？皆七字及麻字陈本尤多改易」青蒲「汉书元帝疾史丹直入卧内顿首伏青蒲上服度曰青绿蒲席也应劭云以青规地曰青蒲孟康曰以青蒲為席用蔽地○今案汉书八十二史丹传及陈本以青蒲作以蒲青」设熊「周礼司几筵职曰甸役设熊席郑元注谓王甸有司祭貉所设席也○今案近本郑注貉上有表字」铺金「林邑记云林邑王范杨迈其母怀之梦人铺杨迈金席与其生儿儿生落地席上金光照耀○今案陈俞本下林字作东无范字蔑人十字作梦神铺金席於其地太平广记二百七十六引林邑记亦小异」<br/><br/>　　灭霞「晏子曰景公猎休坐地而食晏子后至灭霞而席公不说晏子曰臣闻介冑不席狱讼不席狱户不席三者皆忧也臣故不敢以忧侍坐公曰善○今案晏子春秋内篇下及类聚六十九引同王氏读书杂志据御览引狱户不席句作尸在堂」<br/><br/>　　靡薜「杨子云甘泉赋云靡薜荔以為席兮折琼枝以為芳○今案文选同」同席坐「庄子曰申徒嘉与郑子產同师子產谓嘉曰我先出则子止子先出则我止其明日又合堂同席而坐○今案庄子德充符师下有於伯昏无人五字陈本无子產谓嘉廿二字」同席书「汉书曰宣帝时侍中中郎将张彭祖少与宣帝微时同砚席书○今案本钞砚篇引同汉书五十九张汤附传砚席作席研」孟献坐不重席「韩子曰孟献伯相鲁食不二味坐不重席○今案见韩子外储说左」薛惇家无完席「谢后汉书云汝南薛惇字子為北海长史家贫仕无完席妻谓惇曰君无俸禄给子孙复无完席耶惇因更以善席与妻自坐败者妻惭不复敢言○今案陈本标目完作全御览三百九十三引脱史字本钞廉洁篇引与旧钞同考姚辑汪辑本谢书无谓惇二字无因更二字同惟汪本君无误白居无」<br/><br/>　　御史专席「东观记云特詔御史中丞与司棣校尉尚书令会同并专席而坐故京师号三独坐○今案类聚六十九引及陈本同姚辑本东观汉记附末卷师作兆餘亦同」野绝席「又云王常為横野大将军位次与诸将绝席○今案陈本及姚辑本聚珍本记同类聚六十九引為误与」管寍割席「世说云管寍与华歆尝同席读书有乘轩冕门者寍读书如故歆废书出管寍割席分坐曰子非吾友也○今案世说德行篇书出下有看字类聚六十九引亦然本钞九十七好学篇引出字在废字上亦无看字」<br/><br/>　　任安断席「史记任安与田仁俱為卫将军舍人居门下卫将军从此两人过平阳主主家令两人与骑奴同席而坐食此二人拔刀裂断席坐也○今案史记任安传无坐字裂作列陈本多妄改」<br/><br/>　　介冑不席「见上灭霞注」狱讼不席「同上」讲胜者赐「殷氏世传云殷亮达武中迁讲学大夫诸儒讲论胜者赐席○今案类聚四十六引般世传同」不通輒夺「谢后汉曰戴冯字次仲举明经后正旦朝贺帝令群臣说经更相难詰义有不通輒夺其席以益通者冯遂重五十餘席京师语曰解经不穷戴侍中○今案陈本脱经下有史字无京师二句餘同姚辑本汪辑本谢书戴凭传悉同」<br/><br/>　　以席自障「王晋书苏峻乱孔坦之妻以席自障得免○今案陈俞本及　　　钦定图书集成考工典二百二十四引王隐晋书孔皆作王今晋书苏峻传无孔坦句」以席為门「史记云陈平以弊席為门○今案史记陈丞相世家」坐熊不寒「吕氏春秋云公天寒凿池宛春曰公家衣狐裘坐熊席陬隅有灶是以不寒也○今案吕氏春秋似顺篇无家字类聚六十九引亦然餘悉同本钞寒篇引亦无家字陬隅句作四陬有火」<br/><br/>　　坐则没膝「西京记云熊席毛皆长一尺餘眠而拥毛自蔽望之不能见也坐则没膝其中○今案御览七百九引西京杂记同陈本脱其字近本西京杂记卷一一尺作二尺眠上有人字餘同」<br/><br/>　　赵简子美而妨义「韩子曰赵简子谓左右曰车席泰美美而耗上好义之道也○严氏校不改而今案韩子外储左下篇及御览七百九引韩子同类聚六十九引好作妨是也」<br/><br/>　　臧文仲妾织不仁「左氏传云臧文仲不仁者三妾织蒲杜注曰家人贩席与民争利○今案见文二年传」<br/><br/>　　○案二十<br/><br/>　　承顏接宾「李尤书案铭曰居则致乐○今案陈本百三家本尤集同」道合仁义「又云尊上答下○今案百三家本尤集同」承奉奏记通达謁刺「又曰○今案陈本及百三家本尤集謁作詔严辑本作謁」抵破书案「东观记云更始韩夫人尤嗜酒每侍饮见常侍奏事輒怒曰帝方对我饮正用此时持事来乎起抵破书案○今案陈本同类聚六十九引及姚辑本我下无饮字惟聚珍本东观记与原钞悉同」<br/><br/>　　斫前奏案「江表传云曹公平荆州仍欲伐吴张昭等皆劝也曹公唯周瑜鲁肃陈拒北军之计孙权拔刀斫前奏案曰诸将复有言迎者与此案同○今案陈本及类聚六十九引江表传陈拒六字作諫拒之餘同」<br/><br/>　　漆画书案「魏武上杂物疏云御物有纯银参鏤带漆画书案一枚○王石华校旁勒参字今案陈本脱参字御览七百一十引魏武疏无书字餘同」金席奏案「东宫旧事云皇太子纳妃初拜有漆金带足奏案一枚○今案陈本及御览七百一十引东宫旧事带作渡」青玉案「张衡四愁诗云美人赠我锦绣被何以报之青玉案○今案陈本文选百三家集被作段」杂宝案「西京杂记云武帝為七宝牀杂宝案厕宝屏风列宝帐设於桂○今案明新安程氏校本卷二同陈本及御览七百一十引无厕宝七字」金案「神仙传曰吴兴人沈义為仙人所迎上天又见老君王女以金案玉杯药赠义○今案陈俞本义作羲无天又二字龙威本神仙传亦作羲兴作郡」玉案「业中记云石虎以宫人為官门下通事以玉案行文书○今案聚珍本业中记陈俞本官上有女字」板案「潜夫论曰前羌始叛器械未备虏或持铜镜以象兵或负板案以类楯○今案潜夫论实边篇及俞本同陈本象作蒙」石案「异苑云於潜县百丈山上有石房房之内有石案石书二卷○今案陈本学津本异苑无於潜县三字案下有置字」案多客大「梦书云凡梦见杯案宾客到也案多客大案少客小也○今案陈本及御览七百一十引梦书无凡字下二句作多客大案少客小案」赐杯案食物「东观记云祭彤素清俭在辽东三十年衣无储副帝嘉其功効赐衣服刀剑下至杯案食物大小重踏○今案陈本及聚珍本姚辑本东观记俭作约无效字功下有赐钱百万及五字服作冠踏作叠」<br/><br/>　　赐玉案之食「楚汉春秋云项王使武涉说淮阴侯侯曰臣故事项王位不过郎中官不过执戟乃去项王而归汉汉王赐臣玉案之食臣背叛之内愧於心○今案陈本及类聚六十九引楚汉春秋事上无故字郎中作中郎」<br/><br/>　　赵王持案进食「史记曰汉七年高祖过赵赵王张敖乃自持案进食礼甚恭也○今案陈本敖误傲近本史记张敖传无持案二字恭作卑」许后奉案上食「汉书口许后五日一朝皇太后於长乐宫亲奉案上食以妇道供养○今案陈本同汉书外戚孝宣霍皇后传供作共餘同」子孙有过对案不食「汉书云万石君子孙有过不誚让為设便坐对案而不食○今案史记汉书本传皆无设字」每相与谈屏案不食「东观记云尹敏与班彪相厚每相与谈常屏案不食昼至暝夜彻旦○今案御览七百一十引厚作友餘同又四百七引屏作对彻作至聚珍本姚辑本东观记厚作善屏案不作日旱忘彻作达惟类聚六十九引至不食句止餘与原钞悉同」<br/><br/>　　魏霸奉案前跪「东观记又曰魏霸延平元年為光禄大夫妻死长兄伯為娶妻送至官舍霸曰年老儿子备具何用空养他家老嫗為即自入拜其妻手奉案前跪曰不敢相屈而妻惭求去○今案御览七百一十引同陈本跪下有霸字聚珍本姚本东观记亦同惟聚珍拜作辞」<br/><br/>　　吴戒举案投江「广陵烈士传吴戒同业生陈叔為贼戒往见之故為设食戒乃曰汝已為贼奈何為人设食因举案投江令其趣降○今案御览七百一十引广陵传脱烈士二字叔误外餘同陈本趣降作撒饌」<br/><br/>　　良民画案「盐铁论曰良民文杯画案所谓以治乱治也○今案御览七百一十引良民二字类聚六十九引作所以治乱也餘同陈本作以乱治乱近本盐铁论国病篇所句作此所以刑非诛恶」<br/><br/>　　○几二十一<br/><br/>　　轩辕作法「李尤几铭叙云黄帝轩辕恐事之有闻作舆几之法○今案百三家本尤集及陈本■〈门外卦内〉作闕餘同」圣王设几「左氏曰蒍啟疆曰圣不务行礼不求耻人设几而不倚爵盈而不饮礼之至也○今案见昭五年传」古人之服「魏志曰太祖平柳城特以素屏风素冯几赐毛玠曰君有古人之风故赐之以古人之服○今案见魏志十二毛玠传亦见本钞屏风篇引」以彰旧德「续汉书云魏文帝赐杨彪几杖以彰旧德○今案御览七百一十引同姚辑汪辑本续汉书无末四字」进者拂之「礼记曰进几杖者拂之注云去尘埃○今案近本曲礼注脱埃字惟疏有之耳旧钞所引郑注盖隋时古本」操以从之「又曰谋於长者必操几杖以从之○今案礼记曲礼同」<br/><br/>　　一入公门「又曰龟策儿杖不人公门注云几杖嫌自长老也○今案礼记曲礼策作筴」舅姑不传「又曰父母舅姑之衣衾簟席枕几不传以从之也○今案见礼记内则篇以从四字则虞永兴引申语也」虚左致贤「李尤牀几铭曰虚左致贤设坐来宾筵牀对几盛养已陈殽仁饮义枕典席文道可醉饱何必清醕○今案百三家本同严辑李尤集饮作饭盖从陈本」设而勿倚「张华倚几铭曰倚几之设云云作器於此成礼於彼○今案百三家本华集及御览七百一十引勿倚作不倚陈本标目作勿倚小注作不倚」仲秋老「礼记曰仲秋之月养衰老授几杖○今案见月令」西伯善养「李尤牀几铭曰几索□贤知难求西伯善养二老来游○今案陈本及百三家本尤集无几则二句严辑李尤集据旧钞未改本索下留一空格从之」假物兴思须以忘疲「苏彦隐几铭曰良匠造器妙巧应规俯仰灼照商略神奇假物云云○今案平津馆本续古文苑卷十四同」诵训之諫书之於几「国语曰倚几有诵训之諫注云言工师所作诵训之諫书之於几令诵习之也○今案楚语韦注与此不同疑是郑眾等注佚文」良匠造器「已见上假物兴思须以忘疲注云」<br/><br/>　　秀之尤妙「异苑云厯阳石秀之以元嘉中倏有一人语秀之闻君刻几尤妙太山府君使来相召秀之自陈不如刘儒之能后至数旬而刘殞○今案学津本异苑卷五无元嘉句及使来二字儒作政之能作能造又无后至二字陈本亦然又殞上无刘字」<br/><br/>　　雕画五色「业中记云石虎御坐几悉漆雕画以五色○今案陈本及聚珍本业中记色下有花字」雕文备列「幽明录曰海中有一金臺内有金几雕文备制○今案御览七百一十引幽明录同」漆画重几「魏武上杂物疏云御物三十种有上车漆画重几大小各一枚○今案百三家本魏武集同」狐蟠鹤膝「语林曰任元褎為光禄勋孙翊往诣之门吏冯几视孙入语任推之吏答云得罚体痛以横木扶持非冯几也任曰直木横施植其两足便為冯几何必狐蟠鹤膝曲木抱要也○今案御览七百十一引语林蟠鹤作鵠蟠同陈本植误值又作孤鵠蟠膝」<br/><br/>　　右漆几「周礼司几筵职云掌五几甸役则设熊席右漆儿○今案陈本脱」左彤几「又曰掌五儿筵国宾左彤几诸侯祭祀席右雕儿○今案此见司几筵陈本分两条」<br/><br/>　　玉几「马明生别传云明生见神女年可十六七随神女入岱宗山石室金牀玉几安期生见神女亦设厨膳自称下官○今案御览九百六十五引别传明生四句御览九百三十引脱亦设五字陈本马误冯又脱明生十四字及安期以下」<br/><br/>　　金几「汉武内传云帝西王母真形经盛以黄金几○严氏校汉上删马明生三字从上误入也今案守山阁本汉武内传及本钞牀篇引同陈本脱形字」祭天玉几「汉书仪云祭天用玉几玉饮盎也○今案类聚三十八引汉旧仪玉饮盎作玉饰器餘同陈本玉饮盎作玉器旧上无书字」祭祀雕几「同上左彤几注」為孔光置「汉书云平帝詔為太师孔光省中坐置几○今案见汉书八十一孔光传」请徐稺设「汉杂事云陈蕃请徐稺為功曹及师友祭酒时设东西之坐重席漆几以候之○今案陈俞本西作面　　　定图书集成考工典二百十四引汉杂弗仍作东西餘亦同」隐几而坐「庄子云南郭子綦隐几而坐仰天而嘘曰今之际几非昔之隐几○今案庄子齐物论与此文同徐无鬼篇无今之二句陈本删曰今以下」隐几而卧「孟子坐而言不应○今案见孟子公孙丑下」朱博抵几「汉书云朱博迁琅邪太守齐郡舒缓养名博奋髯抵几曰齐儿欲以此為俗耶○今案见汉书八十三」阮籍书几「竹林七贤论云魏封晋文王郑冲驰使阮籍求文阮籍在袁字尼家所宿醉扶而起书几板為文无所定治乃写付信○今案御览七百一十引户林七贤传苶晋字所字醉字餘同严辑本陈本定治作治定又陈本付作封严辑本付作符」<br/><br/>　　智伯投几「左氏传曰诸侯之师久於偪阳荀偃请班师伯怒投之以几○今案襄十年传作机释文云机本又作几」吕布斫几「英雄记曰吕布因陈宫使诣曹操求徐州牧不得布怒拔刀以斫几○今案御览三百五十二引英雄记及本钞戟篇引宫作登刀作戟陈本亦然」<br/><br/>　　○杖二十二<br/><br/>　　翼德「殷允杖铭曰二老晨征匪杖不还四皓降趾匪杖不反翼德扶耆匪杖焉资○今案类聚六十九引此铭及陈本还作远」扶老「焦贑易林云革之井杖鳩扶老衣食百口曾孙寿老凶害不起○今案陈本老作考」履倾「陆贾新语云夫居高者自处不可以不安履危者任杖不可以不固自处不安则坠任杖不固则颠是以圣人居高处上则以仁义為巢乘危履倾则以圣贤為杖○今案陆贾新语辅政第三颠作仆御览七百一十引及陈本与旧钞同」<br/><br/>　　扶危「郭璞桃杖赞云竹类產巴厥名桃枝从风蔚猗蕈以寧寝杖以扶危○今案类聚六十九引桃杖赞无竹类二句陈本照删百三家本严辑本郭集皆未收此条」不安倾「傅玄杖铭曰杖正心安厥身以随不妄则□不真则危○今案陈本及百三家本玄集真作贞本钞改真者宋钞避仁宗讳也」不正陷坠「张华杖箴云不正陷坠不安倾危○今案百三家本张华集同」五十杖於家「礼记曰五十杖於家○今案以下四条皆见内则」六十杖於乡「同见上注」七十杖於国「同上」八十杖於朝「同上」七十授之玉杖「续汉书礼仪志註云三老五更授玉杖又曰仲秋之月县道皆案户民之年七十者授之以玉杖玉杖长九尺端以鳩為之饰鳩者不噎之鸟也欲老人不噎之义也○今案汉志仲作孟无县道皆三字户下有比字陈本删注字餘亦多改易」<br/><br/>　　年高赐以御杖「吴书曰全棕年高云云○今案御览七百一十引吴书御杖作几杖陈本御作复盖履字之譌」顾眄乎晞阳之条「张翰杖赋云良工登乎曾蛮妙匠鉴乎林阿云云投勿乎直理之柯方圆适意洪细可手○严氏校鲁改曾今案曾层古通用又考类聚六十九引及严辑全晋文据旧钞引皆同陈本脱良工二句方圆二句」<br/><br/>　　投刃乎直理之柯「同上」奥干特挺「应贞朱杖赞曰天作之杖于譙之株奥干特挺非柘非榆○今案本钞下文引赞作铭餘同」云竹条畅「苏彦卭竹杖铭曰秀矣云竹劲直条畅节高质真霜霜弥亮君子是扶逍遥神王○今案严辑苏彦集真作贞餘原钞改真者详本卷上陈本条畅作篠簜与类聚六十九引合」藋藋云质「卞范之席世杖赞曰至至嘉名藋萝云质遣而杖之以协天秩○今案严辑卞范之集据旧钞引无席世二字又至至二字遣字皆作空格餘同陈本但注卞范之杖讚五字」亭亭奇干「李尤灵寿杖铭云亭亭奇干实曰寿灵甘泉润根清露流茎乃制為杖扶危定倾既凭其实亦贵其名○今案　李尤集同类聚六十九引及百三家本陈本作实曰寿灵便不叶韵」<br/><br/>　　莹牙為其眉额朗金為其嘴距「张翰杖赋云仪制裁於一寻假饰在乎首尾莹牙云云○今案陈本同　张翰集脱惟类聚六十九引裁作财在作存又作尾首餘同」<br/><br/>　　诸蔗虽美犹不可杖「崔琼杖铭曰乘危履险非杖不行年老力竭非杖不强诸蔗云云溺人悦己不可相○今案陈本琼作援餘同御览七百一十引此铭作援溺人作人虽严辑崔援集据旧钞引犹作殆溺作佞」<br/><br/>　　都蔗虽甘杖之必折「曹植杂诗曰都蔗虽甘杖之必折巧言虽美用之必灭○今案陈本杂诗作矫志诗」王母扶持永保百禄「崔駰杖颂曰植根荄于湘浦承雷夏之洪泽寓流云而貽我合天生乎裁剥用以為杖餚以犀角玉母扶持永保百福寿如西老子孙千亿○今案百三家本崔集及陈本脱荄字乎裁剥作之质直西老作南极又百三家本植上有爰字陈本流作浮严辑崔駰集据旧钞王误玉餘同」<br/><br/>　　高明执之戒在骄荡「应贞杖箴云高明执之戒在骄荡○今案严辑应贞集同」玉杖「续汉书礼仪志云三老五更扶玉杖○今案详本篇上文」金杖「三石遗事云佛澄死以所服金鈿杖内棺中冉閔后开棺视之唯见金杖○今案陈本服作持无冉閔二字御览七百一十引三石作二石是也但无鈿字末句无金字考隋志王度撰二石偽治时事即此」<br/><br/>　　银杖「述异记云陈敏為江夏太守许官亭庙神一银杖后以一铁杖银涂之迭杖还庙神巫宣教曰陈敏之罪不可容也乃置之湖中杖浮在水上敏舟值风倾覆矣○今案近辑本述异记有银杖一段系焦先事与此不同御览卷七百一十及卷七十一引神异记此文同十之九陈本已照改矣」<br/><br/>　　铜杖「武当山记云山有石室室中有铜杖长七尺八寸○今案陈本同御览七百一十引此记八寸作三分」锡杖「法显记云那謁国有佛锡杖牛头旃檀作长丈六七许百千人举不能移○今案说郛本法显记旃作栴餘同陈本謁作端无佛字及牛头五字」朱杖「应贞朱杖铭云天作之杖于譙之株奥干特挺非柘非榆○今案本钞上文引铭作赞餘同」青筠「王子年拾遗记云老聃与廿人绝跡唯有黄髮老叟五人手握青筠杖与聃共说天九之数○王石华校与世作再世非也今案王謨本拾遗记卷三说作谈九作地同陈本老叟作友人天九句作与老子谈四字廿作世本钞作廿唐钞避太宗讳也」<br/><br/>　　青檀「应贞朱杖序云朱杖者其初盖譙郡朱德声之有也其木青檀端而劲甚德声為杖之宜也○今案陈本初作物郡作都又删末句严辑本据旧钞引与此条合又於檀字之旁注一丰字岂欲改檀為丰乎」<br/><br/>　　麟角「刘向别录云有麒麟角杖赋○今案吴淑事类赋十四注引刘向别录及陈本同」银角「魏武与杨彪书云今赠足下八节银角桃杖一枚○今案百三家本魏武集脱银字陈本脱八节字桃字」延年「续汉书云魏文帝詔云汉太尉杨彪乃祖以来世著名绩其锡公延年杖謁请之日便使杖入也○王石华末句改作使便入三字非也案严辑本据旧钞未改本引同范书杨震附传注引续汉及姚辑汪辑本续汉书亦同陈本改注魏志」<br/><br/>　　灵寿「汉书孔光传云詔曰太师孔光圣人之后先师之子德行纯淑道术大明赐大师灵寿杖注曰扶老杖也○今案汉书八十一大明作通明餘同」买积竹杖「新序曰昌邑王徵為天子到滎阳买积竹杖二枚龚遂諫云积竹刺杖者骄蹇少年杖也○今案御七百一十引新序误作营阳陈本滎误荣」成為青竹杖「邓德明南康记云南野县有监匠陈憣夜尝乘龙还家至家龙化為青竹杖○今案说郛本邓南康记憣作隣御览七百一十引及陈本作怜又汉监匠三字陈本作术士二字」<br/><br/>　　六尺諭贵贱「吕氏春秋云孔子之弟子从远方来者孔子荷杖而问之曰子之公不有恙乎倚杖而问之曰子之父母不有恙乎又置杖而问之曰子之為兄不有恙乎杖步而倍之问曰子之妻子不有恙乎故孔子以六尺杖諭贵贱之道办疏亲之义○王石华校杖步改杙步今案吕氏春秋孟冬纪倚杖而问作搏杖而揖為兄作兄弟陈本作弟兄杖步作？？弋步惠半农校本据广韵引荷作抱倚作拄杖步作曳杖惟类聚六十九引公作父倚作摶父母作母為兄亦作兄弟諭作论餘与原钞同」<br/><br/>　　九节仰指日「刘根别传云孝武皇帝登少室见一女子以九节杖仰指日闭左目右目绝久乃苏息武帝使高宰问之所行何等乎女子不答东方朔乃曰妇人食日精者豕人絳宫不能至故致至耳○今案御览七百一十引刘根别传绝上有气且二字使下无高宰二字又无豕人以下陈本与御览同」<br/><br/>　　杖藜应门「庄子曰子贡乘大马中紺而表素轩车不容巷往见原宪宪华冠縰履杖藜应门○今案见庄子让王篇」金杖应门「搜神记云汉文帝微服怀金过鲁少年少年拄金杖出应门○今案学津本搜神记年作千陈本作干皆非也本钞一百三十四扇篇亦作少年与旧钞此条合」逍遥曳杖「礼记曰孔子疾作负手曳杖逍遥於门歌曰太山其颓乎梁木其坏乎哲人其萎乎○今案檀弓上篇矢作蚤餘同」託病拄杖「魏略云晋宣帝好学曹洪自以麄疏欲屈自辅帝帝耻往访乃託病拄杖洪恨之以语太祖太祖辟帝乃投杖而应命也○今案　　　钦定图书集成考工典二百十九引魏略自作身辟作召同」<br/><br/>　　击杖委笄「国语曰范文子暮退於朝武子曰何暮也对曰秦客廋辞於朝大夫莫能对吾知三焉武子怒曰大夫非不能也让父兄也吾亡无日矣击之以杖折委笄贾逵注曰廋隐也委皂笄簪是也○今案见晋语陈本删贾逵以下非也此是贾注佚文与韦注训委貌冠异可宝贵也」<br/><br/>　　举杖击地「九州春秋云刘备杀徐州刺史车冑据沛以背曹操惧乃自征备田袁绍曰与争天下者曹操今击刘备兵连未可卒解军袭其后可一往而定矣绍辞以子疾丰举杖击地曰嗟乎事去矣○今案陈本改注魏志」<br/><br/>　　拥杖而起「庄子曰荷甘与神农同学於老龙吉神农隐几闔户画眠荷甘曰中奓户入曰老龙死矣神农拥杖而起暴然折杖笑曰天知予僻陋漫诞故弃子也注云天谓老龙吉言老龙弃子而死以夫子无所子之狂言而死也○今案庄子知北游篇荷上有可字暴然折作爆然放漫诞作慢訑」<br/><br/>　　杖策而去「又云太王亶父居邠狄人侵之太王曰与人兄居而杀其弟与人父居而杀其子吾不忍也子皆勉居吾闻之不以所用害所养因杖策而去○今案古佚丛书本子让王篇用下有养字餘同」<br/><br/>　　為邓林「山海经云夸父与日竞走渴饮河渭河渭不足北饮大泽未至道走死弃其杖化為邓林○今案海外北经竞作逐走死作渴而死」作青林「神仙传云壶公遣房归以一竹杖与之曰骑此当到家长房辞去骑杖忽然如睡觉便尔到家以杖投葛陂中顷视之乃化作青林○今案龙威本神仙传及陈本皆作青龙是也林字疑沿上条而误」<br/><br/>　　北堂书钞卷第一百三十三</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9739.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9741.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

