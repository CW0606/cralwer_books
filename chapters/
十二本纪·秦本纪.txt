<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《史记》正文_十二本纪·秦本纪_司马迁作品 - 维普阅读网</title>
<meta name="keywords" content="史记,史记原文,史记阅读,十二本纪·秦本纪全文,司马迁作品" />
<meta name="description" content="史记原文阅读,十二本纪·秦本纪全文在线阅读,司马迁作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-220-2567.html";
var nextpage="novel-read-220-2569.html";
var indexpage = "novel-chapter-220.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-220.html">史记</a></strong>
<strong><a href="novel-chapter-220.html">史记目录</a></strong>
<span>十二本纪·秦本纪</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-220-2567.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>十二本纪·秦本纪</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=司马迁&amp;searchsubmit=yes"  target="_blank">司马迁</a><span class="divide">|</span>发布时间：2014-08-14 21:35:13<span class="divide">|</span></p>
<div class="page-body">
<div class="page-content">
<p>【原文】<br/>　　秦之先，帝颛顼之苗裔孙曰女脩。女脩织，玄鸟陨卵，女脩吞之，生子大业。大业取少典之子，曰女华。女华生大费，与禹平水土。已成，帝锡玄圭。禹受曰：“非予能成，亦大费为辅。”帝舜曰：“咨尔费，赞禹功，其赐尔皁游。尔後嗣将大出。”乃妻之姚姓之玉女。大费拜受，佐舜调驯鸟兽，鸟兽多驯服，是为柏翳。舜赐姓嬴氏。<br/><br/>　　大费生子二人：一曰大廉，实鸟俗氏；二曰若木，实费氏。其玄孙曰费昌，子孙或在中国，或在夷狄。费昌当夏桀之时，去夏归商，为汤御，以败桀於鸣条。大廉玄孙曰孟戏、中衍，鸟身人言。帝太戊闻而卜之使御，吉，遂致使御而妻之。自太戊以下，中衍之後，遂世有功，以佐殷国，故嬴姓多显，遂为诸侯。<br/><br/>　　其玄孙曰中潏，在西戎，保西垂。生蜚廉。蜚廉生恶来。恶来有力，蜚廉善走，父子俱以材力事殷纣。周武王之伐纣，并杀恶来。是时蜚廉为纣石北方，还，无所报，为坛霍太山而报，得石棺，铭曰“帝令处父不与殷乱，赐尔石棺以华氏”。死，遂葬於霍太山。蜚廉复有子曰季胜。季胜生孟增。孟增幸於周成王，是为宅皋狼。皋狼生衡父，衡父生造父。造父以善御幸於周缪王，得骥、温骊、骅緌、騄耳之驷，西巡狩，乐而忘归。徐偃王作乱，造父为缪王御，长驱归周，一日千里以救乱。缪王以赵城封造父，造父族由此为赵氏。自蜚廉生季胜已下五世至造父，别居赵。赵衰其後也。恶来革者，蜚廉子也，蚤死。有非子居犬丘，好马及畜，善养息之。犬丘人言之周孝王，孝王召使主马于汧渭之间，马大蕃息。孝王欲以为大骆適嗣。申侯之女为大骆妻，生子成为適。申侯乃言孝王曰：“昔我先郦山之女，为戎胥轩妻，生中潏，以亲故归周，保西垂，西垂以其故和睦。今我复与大骆妻，生適子成。申骆重婚，西戎皆服，所以为王。王其图之。”於是孝王曰：“昔伯翳为舜主畜，畜多息，故有土，赐姓嬴。今其後世亦为朕息马，朕其分土为附庸。”邑之秦，使复续嬴氏祀，号曰秦嬴。亦不废申侯之女子为骆適者，以和西戎。<br/><br/>　　秦嬴生秦侯。秦侯立十年，卒。生公伯。公伯立三年，卒。生秦仲。<br/><br/>　　秦仲立三年，周厉王无道，诸侯或叛之。西戎反王室，灭犬丘大骆之族。周宣王即位，乃以秦仲为大夫，诛西戎。西戎杀秦仲。秦仲立二十三年，死於戎。有子五人，其长者曰庄公。周宣王乃召庄公昆弟五人，与兵七千人，使伐西戎，破之。於是复予秦仲後，及其先大骆地犬丘并有之，为西垂大夫。<br/><br/>　　庄公居其故西犬丘，生子三人，其长男世父。世父曰：“戎杀我大父仲，我非杀戎王则不敢入邑。”遂将击戎，让其弟襄公。襄公为太子。庄公立四十四年，卒，太子襄公代立。襄公元年，以女弟缪嬴为丰王妻。襄公二年，戎围犬丘，世父击之，为戎人所虏。岁馀，复归世父。七年春，周幽王用襃姒废太子，立襃姒子为適，数欺诸侯，诸侯叛之。西戎犬戎与申侯伐周，杀幽王郦山下。而秦襄公将兵救周，战甚力，有功。周避犬戎难，东徙雒邑，襄公以兵送周平王。平王封襄公为诸侯，赐之岐以西之地。曰：“戎无道，侵夺我岐、丰之地，秦能攻逐戎，即有其地。”与誓，封爵之。襄公於是始国，与诸侯通使聘享之礼，乃用緌驹、黄牛、羝羊各三，祠上帝西畤。十二年，伐戎而至岐，卒。生文公。<br/><br/>　　文公元年，居西垂宫。三年，文公以兵七百人东猎。四年，至汧渭之会。曰：“昔周邑我先秦嬴於此，後卒获为诸侯。”乃卜居之，占曰吉，即营邑之。十年，初为鄜畤，用三牢。十三年，初有史以纪事，民多化者。十六年，文公以兵伐戎，戎败走。於是文公遂收周馀民有之，地至岐，岐以东献之周。十九年，得陈宝。二十年，法初有三族之罪。二十七年，伐南山大梓，丰大特。四十八年，文公太子卒，赐谥为竫公。竫为太子，是文公孙也。五十年，文公卒，葬西山。竫公子立，是为宁公。<br/><br/>　　宁公二年，公徙居平阳。遣兵伐荡社。三年，与亳战，亳王奔戎，遂灭荡社。四年，鲁公子翚弑其君隐公。十二年，伐荡氏，取之。宁公生十岁立，立十二年卒，葬西山。生子三人，长男武公为太子。武公弟德公，同母鲁姬子。生出子。宁公卒，大庶长弗忌、威垒、三父废太子而立出子为君。出子六年，三父等复共令人贼杀出子。出子生五岁立，立六年卒。三父等乃复立故太子武公。<br/><br/>　　武公元年，伐彭戏氏，至于华山下，居平阳封宫。三年，诛三父等而夷三族，以其杀出子也。郑高渠眯杀其君昭公。十年，伐邽、冀戎，初县之。十一年，初县杜、郑。灭小虢。<br/><br/>　　十三年，齐人管至父、连称等杀其君襄公而立公孙无知。晋灭霍、魏、耿。齐雍廪杀无知、管至父等而立齐桓公。齐、晋为彊国。<br/><br/>　　十九年，晋曲沃始为晋侯。齐桓公伯於鄄。<br/><br/>　　二十年，武公卒，葬雍平阳。初以人从死，从死者六十六人。有子一人，名曰白，白不立，封平阳。立其弟德公。<br/><br/> 　　德公元年，初居雍城大郑宫。以牺三百牢祠鄜畤。卜居雍。後子孙饮马於河。梁伯、芮伯来朝。二年，初伏，以狗御蛊。德公生三十三岁而立，立二年卒。生子三人：长子宣公，中子成公，少子穆公。长子宣公立。<br/><br/>　　宣公元年，卫、燕伐周，出惠王，立王子穨。三年，郑伯、虢叔杀子穨而入惠王。四年，作密畤。与晋战河阳，胜之。十二年，宣公卒。生子九人，莫立，立其弟成公。<br/><br/>　　成公元年，梁伯、芮伯来朝。齐桓公伐山戎，次于孤竹。。<br/><br/>　　成公立四年卒。子七人，莫立，立其弟缪公。<br/><br/>　　缪公任好元年，自将伐茅津，胜之。四年，迎妇於晋，晋太子申生姊也。其岁，齐桓公伐楚，至邵陵。<br/><br/>　　五年，晋献公灭虞、虢，虏虞君与其大夫百里傒，以璧马赂於虞故也。既虏百里傒，以为秦缪公夫人媵於秦。百里傒亡秦走宛，楚鄙人执之。缪公闻百里傒贤，欲重赎之，恐楚人不与，乃使人谓楚曰：“吾媵臣百里傒在焉，请以五羖羊皮赎之。”。楚人遂许与之。当是时，百里傒年已七十馀。缪公释其囚，与语国事。谢曰：“臣亡国之臣，何足问！”缪公曰：“虞君不用子，故亡，非子罪也。”固问，语三日，缪公大说，授之国政，号曰五羖大夫。百里傒让曰：“臣不及臣友蹇叔，蹇叔贤而世莫知。臣常游困於齐而乞食綍人，蹇叔收臣。臣因而欲事齐君无知，臣，臣得脱齐难，遂之周。周王子穨好牛，臣以养牛干之。及穨欲用臣，蹇叔止蹇叔止臣，臣去，得不诛。事虞君，蹇叔止臣。臣知虞君不用臣，臣诚私利禄爵，且留。再用其言，得脱，一不用，及虞君难：是以知其贤。”於是缪公使人厚币迎蹇叔，以为上大夫。<br/><br/>　　秋，缪公自将伐晋，战於河曲。晋骊姬作乱，太子申生死新城，重耳、夷吾出饹。<br/><br/>　　九年，齐桓公会诸侯於葵丘。<br/><br/>　　晋献公卒。立骊姬子奚齐，其臣里克杀奚齐。荀息立卓子，克又杀卓子及荀息。夷吾使人请秦，求入晋。於是缪公许之，使百里傒将兵送夷吾。夷吾谓曰：“诚得立，请割晋之河西八城与秦。”及至，已立，而使丕郑谢秦，背约不与河西城，而杀里克。丕郑闻之，恐，因与缪公谋曰：“晋人不欲夷吾，实欲重耳。今背秦约而杀里克，皆吕甥、郤芮之计也。原君以利急召吕、郤，吕、郤至，则更入重耳便。”缪公许之，使人与丕郑归，召吕、郤。吕、郤等疑丕郑有间，乃言夷吾杀丕郑。丕郑子丕豹奔秦，说缪公曰：“晋君无道，百姓不亲，可伐也。”缪公曰：“百姓苟不便，何故能诛其大臣？能诛其大臣，此其调也。”不听，而阴用豹。<br/><br/>　　十二年，齐管仲、隰朋死。<br/><br/>　　晋旱，来请粟。丕豹说缪公勿与，因其饥而伐之。缪公问公孙支，支曰：“饥穰更事耳，不可不与。”问百里傒，傒曰：“夷吾得罪於君，其百姓何罪？”於是用百里傒、公孙支言，卒与之粟。以船漕车转，自雍相望至绛。<br/><br/>　　十四年，秦饥，请粟於晋。晋君谋之群臣。虢射曰：“因其饥伐之，可有大功。”晋君从之。十五年，兴兵将攻秦。缪公发兵，使丕豹将，自往击之。九月壬戌，与晋惠公夷吾合战於韩地。晋君弃其军，与秦争利，还而马<br/>。缪公与麾下驰追之，不能得晋君，反为晋军所围。晋击缪公，缪公伤。於是岐下食善马者三百人驰冒晋军，晋军解围，遂脱缪公而反生得晋君。初，缪公亡善马，岐下野人共得而食之者三百馀人，吏逐得，欲法之。缪公曰：“君子不以畜产害人。吾闻食善马肉不饮酒，伤人。”乃皆赐酒而赦之。三百人者闻秦击晋，皆求从，从而见缪公窘，亦皆推锋争死，以报食马之德。於是缪公虏晋君以归，令於国，齐宿，吾将以晋君祠上帝。周天子闻之，曰“晋我同姓”，为请晋君。夷吾姊亦为缪公夫人，夫人闻之，乃衰绖跣，曰：“妾兄弟不能相救，以辱君命。”缪公曰：“我得晋君以为功，今天子为请，夫人是忧。”乃与晋君盟，许归之，更舍上舍，而馈之七牢。十一月，归晋君夷吾，夷吾献其河西地，使太子圉为质於秦。秦妻子圉以宗女。是时秦地东至河。<br/><br/>　　十八年，齐桓公卒。二十年，秦灭梁、芮。<br/><br/>　　二十二年，晋公子圉闻晋君病，曰：“梁，我母家也，而秦灭之。我兄弟多，即君百岁後，秦必留我，而晋轻，亦更立他子。”子圉乃亡归晋。二十三年，晋惠公卒，子圉立为君。秦怨圉亡去，乃迎晋公子重耳於楚，而妻以故子圉妻。重耳初谢，後乃受。缪公益礼厚遇之。二十四年春，秦使人告晋大臣，欲入重耳。晋许之，於是使人送重耳。二月，重耳立为晋君，是为文公。文公使人杀子圉。子圉是为怀公。<br/><br/>　　其秋，周襄王弟带以翟伐王，王出居郑。二十五年，周王使人告难於晋、秦。秦缪公将兵助晋文公入襄王，杀王弟带。二十八年，晋文公败楚於城濮。三十年，缪公助晋文公围郑。郑使人言缪公曰：“亡郑厚晋，於晋而得矣，而秦未有利。晋之彊，秦之忧也。”缪公乃罢兵归。晋亦罢。三十二年冬，晋文公卒。<br/><br/>　　郑人有卖郑於秦曰：“我主其城门，郑可袭也。”缪公问蹇叔、百里傒，对曰：“径数国千里而袭人，希有得利者。且人卖郑，庸知我国人不有以我情告郑者乎？不可。”缪公曰：“子不知也，吾已决矣。”遂发兵，使百里傒子孟明视，蹇叔子西乞术及白乙丙将兵。行日，百里傒、蹇叔二人哭之。缪公闻，怒曰：“孤发兵而子沮哭吾军，何也？”二老曰：“臣非敢沮君军。军行，臣子与往；臣老，迟还恐不相见，故哭耳。”二老退，谓其子曰：“汝军即败，必於殽�厄矣。”三十三年春，秦兵遂东，更晋地，过周北门。周王孙满曰：“秦师无礼，不败何待！”兵至滑，郑贩卖贾人弦高，持十二牛将卖之周，见秦兵，恐死虏，因献其牛，曰：“闻大国将诛郑，郑君谨修守御备，使臣以牛十二劳军士。”秦三将军相谓曰：“将袭郑，郑今已觉之，往无及已。”灭滑。滑，晋之边邑也。<br/><br/>　　当是时，晋文公丧尚未葬。太子襄公怒曰：“秦侮我孤，因丧破我滑。”遂墨衰绖，发兵遮秦兵於殽，击之，大破秦军，无一人得脱者。虏秦三将以归。文公夫人，秦女也，为秦三囚将请曰：“缪公之怨此三人入於骨髓，原令此三人归，令我君得自快烹之。”晋君许之，归秦三将。三将至，缪公素服郊迎，乡三人哭曰：“孤以不用百里傒、蹇叔言以辱三子，三子何罪乎？子其悉心雪耻，毋怠。”遂复三人官秩如故，愈益厚之。<br/><br/>　　三十四年，楚太子商臣弑其父成王代立。<br/><br/>　　缪公於是复使孟明视等将兵伐晋，战于彭衙。秦不利，引兵归。<br/><br/>　　戎王使由余於秦。由余，其先晋人也，亡入戎，能晋言。闻缪公贤，故使由余观秦。秦缪公示以宫室、积聚。由余曰：“使鬼为之，则劳神矣。使人为之，亦苦民矣。”缪公怪之，问曰：“中国以诗书礼乐法度为政，然尚时乱，今戎夷无此，何以为治，不亦难乎？”由余笑曰：“此乃中国所以乱也。夫自上圣黄帝作为礼乐法度，身以先之，仅以小治。及其後世，日以骄淫。阻法度之威，以责督於下，下罢极则以仁义怨望於上，上下交争怨而相篡弑，至於灭宗，皆以此类也。夫戎夷不然。上含淳德以遇其下，下怀忠信以事其上，一国之政犹一身之治，不知所以治，此真圣人之治也。”於是缪公退而问内史廖曰：“孤闻邻国有圣人，敌国之忧也。今由余贤，寡人之害，将奈之何？”内史廖曰：“戎王处辟匿，未闻中国之声。君试遗其女乐，以夺其志；为由余请，以疏其间；留而莫遣，以失其期。戎王怪之，必疑由余。君臣有间，乃可虏也。且戎王好乐，必怠於政。”缪公曰：“善。”因与由余曲席而坐，传器而食，问其地形与其兵势尽虓，而後令内史廖以女乐二八遗戎王。戎王受而说之，终年不还。於是秦乃归由余。由余数谏不听，缪公又数使人间要由余，由余遂去降秦。缪公以客礼礼之，问伐戎之形。<br/><br/>　　三十六年，缪公复益厚孟明等，使将兵伐晋，渡河焚船，大败晋人，取王官及鄗，以报殽之役。晋人皆城守不敢出。於是缪公乃自茅津渡河，封殽中尸，为发丧，哭之三日。乃誓於军曰：“嗟士卒！听无譁，余誓告汝。古之人谋黄发番番，则无所过。”以申思不用蹇叔、百里傒之谋，故作此誓，令後世以记余过。君子闻之，皆为垂涕，曰：“嗟乎！秦缪公之与人周也，卒得孟明之庆。”<br/><br/>　　三十七年，秦用由余谋伐戎王，益国十二，开地千里，遂霸西戎。天子使召公过贺缪公以金鼓。三十九年，缪公卒，葬雍。从死者百七十七人，秦之良臣子舆氏三人名曰奄息、仲行、针虎，亦在从死之中。秦人哀之，为作歌黄鸟之诗。君子曰：“秦缪公广地益国，东服彊晋，西霸戎夷，然不为诸侯盟主，亦宜哉。死而弃民，收其良臣而从死。且先王崩，尚犹遗德垂法，况夺之善人良臣百姓所哀者乎？是以知秦不能复东征也。”缪公子四十人，其太子�代立，是为康公。<br/><br/>　　康公元年。往岁缪公之卒，晋襄公亦卒；襄公之弟名雍，秦出也，在秦。晋赵盾欲立之，使随会来迎雍，秦以兵送至令狐。晋立襄公子而反击秦师，秦师败，随会来奔。二年，秦伐晋，取武城，报令狐之役。四年，晋伐秦，取少梁。六年，秦伐晋，取羁马。战於河曲，大败晋军。晋人患随会在秦为乱，乃使魏雠馀详反，合谋会，诈而得会，会遂归晋。康公立十二年卒，子共公立。<br/><br/>　　共公二年，晋赵穿弑其君灵公。三年，楚庄王彊，北兵至雒，问周鼎。共公立五年卒，子桓公立。<br/><br/>　　桓公三年，晋败我一将。十年，楚庄王服郑，北败晋兵於河上。当是之时，楚霸，为会盟合诸侯。二十四年，晋厉公初立，与秦桓公夹河而盟。归而秦倍盟，与翟合谋击晋。二十六年，晋率诸侯伐秦，秦军败走，追至泾而还。桓公立二十七年卒，子景公立。<br/><br/>　　景公四年，晋栾书弑其君厉公。十五年，救郑，败晋兵於栎。是时晋悼公为盟主。十八年，晋悼公彊，数会诸侯，率以伐秦，败秦军。秦军走，晋兵追之，遂渡泾，至棫林而还。二十七年，景公如晋，与平公盟，已而背之。三十六年，楚公子围弑其君而自立，是为灵王。景公母弟后子针有宠，景公母弟富，或谮之，恐诛，乃奔晋，车重千乘。晋平公曰：“后子富如此，何以自亡？”对曰：“秦公无道，畏诛，欲待其後世乃归。”三十九年，楚灵王彊，会诸侯於申，为盟主，杀齐庆封。景公立四十年卒，子哀公立。后子复来归秦。<br/><br/>　　哀公八年，楚公子弃疾弑灵王而自立，是为平王。十一年，楚平王来求秦女为太子建妻。至国，女好而自娶之。十五年，楚平王欲诛建，建亡；伍子胥奔吴。晋公室卑而六卿彊，欲内相攻，是以久秦晋不相攻。三十一年，吴王阖闾与伍子胥伐楚，楚王亡奔随，吴遂入郢。楚大夫申包胥来告急，七日不食，日夜哭泣。於是秦乃发五百乘救楚，败吴师。吴师归，楚昭王乃得复入郢。哀公立三十六年卒。太子夷公，夷公蚤死，不得立，立夷公子，是为惠公。<br/><br/>　　惠公元年，孔子行鲁相事。五年，晋卿中行、范氏反晋，晋使智氏、赵简子攻之，范、中行氏亡奔齐。惠公立十年卒，子悼公立。<br/><br/>　　悼公二年，齐臣田乞弑其君孺子，立其兄阳生，是为悼公。六年，吴败齐师。齐人弑悼公，立其子简公。九年，晋定公与吴王夫差盟，争长於黄池，卒先吴。吴彊，陵中国。十二年，齐田常弑简公，立其弟平公，常相之。十三年，楚灭陈。秦悼公立十四年卒，子厉共公立。孔子以悼公十二年卒。<br/><br/>　　厉共公二年，蜀人来赂。十六年，巉河旁。以兵二万伐大荔，取其王城。二十一年，初县频阳。晋取武成。二十四年，晋乱，杀智伯，分其国与赵、韩、魏。二十五年，智开与邑人来奔。三十三年，伐义渠，虏其王。三十四年，日食。厉共公卒，子躁公立。躁公二年，南郑反。十三年，义渠来伐，至渭南。十四年，躁公卒，立其弟怀公。<br/><br/>　　怀公四年，庶长晁与大臣围怀公，怀公自杀。怀公太子曰昭子，蚤死，大臣乃立太子昭子之子，是为灵公。灵公，怀公孙也。<br/><br/>　　灵公六年，晋城少梁，秦击之。十三年，城籍姑。灵公卒，子献公不得立，立灵公季父悼子，是为简公。简公，昭子之弟而怀公子也。<br/><br/>　　简公六年，令吏初带剑。巉洛。城重泉。十六年卒，子惠公立。<br/><br/>　　惠公十二年，子出子生。十三年，伐蜀，取南郑。惠公卒，出子立。<br/><br/>　　出子二年，庶长改迎灵公之子献公于河西而立之。杀出子及其母，沈之渊旁。秦以往者数易君，君臣乖乱，故晋复彊，夺秦河西地。<br/><br/>　　献公元年，止从死。二年，城栎阳。四年正月庚寅，孝公生。十一年，周太史儋见献公曰：“周故与秦国合而别，别五百岁复合，合十七岁而霸王出。”十六年，桃冬花。十八年，雨金栎阳。二十一年，与晋战於石门，斩首六万，天子贺以襜霡。二十三年，与魏晋战少梁，虏其将公孙痤。二十四年，献公卒，子孝公立，年已二十一岁矣。<br/><br/>　　孝公元年，河山以东彊国六，与齐威、楚宣、魏惠、燕悼、韩哀、赵成侯并。淮泗之间小国十馀。楚、魏与秦接界。魏筑长城，自郑滨洛以北，有上郡。楚自汉中，南有巴、黔中。周室微，诸侯力政，争相并。秦僻在雍州，不与中国诸侯之会盟，夷翟遇之。孝公於是布惠，振孤寡，招战士，明功赏。下令国中曰：“昔我缪公自岐雍之间，修德行武，东平晋乱，以河为界，西霸戎翟，广地千里，天子致伯，诸侯毕贺，为後世开业，甚光美。会往者厉、躁、简公、出子之不宁，国家内忧，未遑外事，三晋攻夺我先君河西地，诸侯卑秦、丑莫大焉。献公即位，镇抚边境，徙治栎阳，且欲东伐，复缪公之故地，脩缪公之政令。寡人思念先君之意，常痛於心。宾客群臣有能出奇计彊秦者，吾且尊官，与之分土。”於是乃出兵东围陕城，西斩戎之獂王。<br/><br/>　　卫鞅闻是令下，西入秦，因景监求见孝公。<br/><br/>　　二年，天子致胙。<br/><br/>　　三年，卫鞅说孝公变法修刑，内务耕稼，外劝战死之赏罚，孝公善之。甘龙、杜挚等弗然，相与争之。卒用鞅法，百姓苦之；居三年，百姓便之。乃拜鞅为左庶长。其事在商君语中。<br/><br/>　　七年，与魏惠王会杜平。八年，与魏战元里，有功。十年，卫鞅为大良造，将兵围魏安邑，降之。十二年，作为咸阳，筑冀阙，秦徙都之。并诸小乡聚，集为大县，县一令，四十一县。为田开阡陌。东地渡洛。十四年，初为赋。十九年，天子致伯。二十年，诸侯毕贺。秦使公子少官率师会诸侯逢泽，朝天子。<br/><br/>　　二十一年，齐败魏马陵。<br/><br/>　　二十二年，卫鞅击魏，虏魏公子卬。封鞅为列侯，号商君。<br/><br/>　　二十四年，与晋战雁门，虏其将魏错。<br/><br/>　　孝公卒，子惠文君立。是岁，诛卫鞅。鞅之初为秦施法，法不行，太子犯禁。鞅曰：“法之不行，自於贵戚。君必欲行法，先於太子。太子不可黥，黥其傅师。”於是法大用，秦人治。及孝公卒，太子立，宗室多怨鞅，鞅亡，因以为反，而卒车裂以徇秦国。<br/><br/>　　惠文君元年，楚、韩、赵、蜀人来朝。二年，天子贺。三年，王冠。四年，天子致文武胙。齐、魏为王。<br/><br/>　　五年，阴晋人犀首为大良造。六年，魏纳阴晋，阴晋更名宁秦。七年，公子卬与魏战，虏其将龙贾，斩首八万。八年，魏纳河西地。九年，渡河，取汾阴、皮氏。与魏王会应。围焦，降之。十年，张仪相秦。魏纳上郡十五县。十一年，县义渠。归魏焦、曲沃。义渠君为臣。更名少梁曰夏阳。十二年，初腊。十三年四月戊午，魏君为王，韩亦为王。使张仪伐取陕，出其人与魏。<br/><br/>　　十四年，更为元年。二年，张仪与齐、楚大臣会齧桑。三年，韩、魏太子来朝。张仪相魏。五年，王游至北河。七年，乐池相秦。韩、赵、魏、燕、齐帅匈奴共攻秦。秦使庶长疾与战修鱼，虏其将申差，败赵公子渴、韩太子奂，斩首八万二千。八年，张仪复相秦。九年，司马错伐蜀，灭之。伐取赵中都、西阳十年，韩太子苍来质。伐取韩石章。伐败赵将泥。伐取义渠二十五城。十一年，醿里疾攻魏焦，降之。败韩岸门，斩首万，其将犀首走。公子通封於蜀。燕君让其臣子之。十二年，王与梁王会临晋。庶长疾攻赵，虏赵将庄。张仪相楚。十三年，庶长章击楚於丹阳，虏其将屈匄，斩首八万；又攻楚汉中，取地六百里，置汉中郡。楚围雍氏，秦使庶长疾助韩而东攻齐，到满助魏攻燕。十四年，伐楚，取召陵。丹、犁臣，蜀相壮杀蜀侯来降。<br/><br/>　　惠王卒，子武王立。韩、魏、齐、楚、越皆宾从。<br/><br/>　　武王元年，与魏惠王会临晋。诛蜀相壮。张仪、魏章皆东出之魏。伐义渠、丹、犁。二年，初置丞相，醿里疾、甘茂为左右丞相。张仪死於魏。三年，与韩襄王会临晋外。南公揭卒，醿里疾相韩。武王谓甘茂曰：“寡人欲容车通三川，窥周室，死不恨矣。”其秋，使甘茂、庶长封伐宜阳。四年，拔宜阳，斩首六万。涉河，城武遂。魏太子来朝。武王有力好戏，力士任鄙、乌获、孟说皆至大官。王与孟说举鼎，绝膑。八月，武王死。族孟说。武王取魏女为后，无子。立异母弟，是为昭襄王。昭襄母楚人，姓琇氏，号宣太后。武王死时，昭襄王为质於燕，燕人送归，得立。<br/><br/>　　昭襄王元年，严君疾为相。甘茂出之魏。二年，彗星见。庶长壮与大臣、诸侯、公子为逆，皆诛，及惠文后皆不得良死。悼武王后出归魏。三年，王冠。与楚王会黄棘，与楚上庸。四年，取蒲阪。彗星见。五年，魏王来朝应亭，复与魏蒲阪。六年，蜀侯煇反，司马错定蜀。庶长奂伐楚，斩首二万。泾阳君质於齐。日食，昼晦。七年，拔新城。醿里子卒。八年，使将军羋戎攻楚，取新市。齐使章子，魏使公孙喜，韩使暴鸢共攻楚方城，取唐眛。赵破中山，其君亡，竟死齐。魏公子劲、韩公子长为诸侯。九年，孟尝君薛文来相秦。奂攻楚，取八城，杀其将景快。十年，楚怀王入朝秦，秦留之。薛文以金受免。楼缓为丞相。十一年，齐、韩、魏、赵、宋、中山五国共攻秦，至盐氏而还。秦与韩、魏河北及封陵以和。彗星见。楚怀王走之赵，赵不受，还之秦，即死，归葬。十二年，楼缓免，穰侯魏厓为相。予楚粟五万石。<br/><br/>　　十三年，向寿伐韩，取武始。左更白起攻新城。五大夫礼出亡奔魏。任鄙为汉中守。十四年，左更白起攻韩、魏於伊阙，斩首二十四万，虏公孙喜，拔五城。十五年，大良造白起攻魏，取垣，复予之。攻楚，取宛。十六年，左更错取轵及邓。厓免，封公子市宛，公子悝邓，魏厓陶，为诸侯。十七年，城阳君入朝，及东周君来朝。秦以垣为蒲阪、皮氏。王之宜阳。十八年，错攻垣、河雍，决桥取之。十九年，王为西帝，齐为东帝，皆复去之。吕礼来自归。齐破宋，宋王在魏，死温。任鄙卒。二十年，王之汉中，又之上郡、北河。二十一年，错攻魏河内。魏献安邑，秦出其人，募徙河东赐爵，赦罪人迁之。泾阳君封宛。二十二年，蒙武伐齐。河东为九县。与楚王会宛。与赵王会中阳。二十三年，尉斯离与三晋、燕伐齐，破之济西。王与魏王会宜阳，与韩王会新城。二十四年，与楚王会鄢，又会穰。秦取魏安城，至大梁，燕、赵救之，秦军去。魏厓免相。二十五年，拔赵二城。与韩王会新城，与魏王会新明邑。二十六年，赦罪人迁之穰。侯厓复相。二十七年，错攻楚。赦罪人迁之南阳。白起攻赵，取代光狼城。又使司马错发陇西，因蜀攻楚黔中，拔之。二十八年，大良造白起攻楚，取鄢、邓，赦罪人迁之。二十九年，大良造白起攻楚，取郢为南郡，楚王走。周君来。王与楚王会襄陵。白起为武安君。三十年，蜀守若伐楚，取巫郡，及江南为黔中郡。三十一年，白起伐魏，取两城。楚人反我江南。三十二年，相穰侯攻魏，至大梁，破暴鸢，斩首四万，鸢走，魏入三县请和。三十三年，客卿胡攻魏卷、蔡阳、长社，取之。击芒卯华阳，破之，斩首十五万。魏入南阳以和。三十四年，秦与魏、韩上庸地为一郡，南阳免臣迁居之。三十五年，佐韩、魏、楚伐燕。初置南阳郡。三十六年，客卿灶攻齐，取刚、寿，予穰侯。三十八年，中更胡攻赵阏与，不能取。四十年，悼太子死魏，归葬芷阳。四十一年夏，攻魏，取邢丘、怀。四十二年，安国君为太子。十月，宣太后薨，葬芷阳郦山。九月，穰侯出之陶。四十三年，武安君白起攻韩，拔九城，斩首五万。四十四年，攻韩南，取之。四十五年，五大夫贲攻韩，取十城。叶阳君悝出之国，未至而死。四十七年，秦攻韩上党，上党降赵，秦因攻赵，赵发兵击秦，相距。秦使武安君白起击，大破赵於长平，四十馀万尽杀之。四十八年十月，韩献垣雍。秦军分为三军。武安君归。王龁将伐赵皮牢，拔之。司马梗北定太原，尽有韩上党。正月，兵罢，复守上党。其十月，五大夫陵攻赵邯郸。四十九年正月，益发卒佐陵。陵战不善，免，王龁代将。其十月，将军张唐攻魏，为蔡尉捐弗守，还斩之。五十年十月，武安君白起有罪，为士伍，迁阴密。张唐攻郑，拔之。十二月，益发卒军汾城旁。武安君白起有罪，死。龁攻邯郸，不拔，去，还奔汾军。二月馀攻晋军，斩首六千，晋楚流死河二万人。攻汾城，即从唐拔宁新中，宁新中更名安阳。初作河桥。<br/><br/>　　五十一年，将军摎攻韩，取阳城、负黍，斩首四万。攻赵，取二十馀县，首虏九万。西周君背秦，与诸侯约从，将天下锐兵出伊阙攻秦，令秦毋得通阳城。於是秦使将军摎攻西周。西周君走来自归，顿首受罪，尽献其邑三十六城，口三万。秦王受献，归其君於周。五十二年，周民东亡，其器九鼎入秦。周初亡。<br/><br/>　　五十三年，天下来宾。魏後，秦使摎伐魏，取吴城。韩王入朝，魏委国听令。五十四年，王郊见上帝於雍。五十六年秋，昭襄王卒，子孝文王立。尊唐八子为唐太后，而合其葬於先王。韩王衰绖入吊祠，诸侯皆使其将相来吊祠，视丧事。<br/><br/>　　孝文王元年，赦罪人，修先王功臣，襃厚亲戚，弛苑囿。孝文王除丧，十月己亥即位，三日辛丑卒，子庄襄王立。<br/><br/>　　庄襄王元年，大赦罪人，修先王功臣，施德厚骨肉而布惠於民。东周君与诸侯谋秦，秦使相国吕不韦诛之，尽入其国。秦不绝其祀，以阳人地赐周君，奉其祭祀。使蒙骜伐韩，韩献成皋、巩。秦界至大梁，初置三川郡。二年，使蒙骜攻赵，定太原。三年，蒙骜攻魏高都、汲，拔之。攻赵榆次、新城、狼孟，取三十七城。四月日食。王龁攻上党。初置太原郡。魏将无忌率五国兵击秦，秦卻於河外。蒙骜败，解而去。五月丙午，庄襄王卒，子政立，是为秦始皇帝。<br/><br/>　　秦王政立二十六年，初并天下为三十六郡，号为始皇帝。始皇帝五十一年而崩，子胡亥立，是为二世皇帝。三年，诸侯并起叛秦，赵高杀二世，立子婴。子婴立月馀，诸侯诛之，遂灭秦。其语在始皇本纪中。<br/><br/>　　太史公曰：秦之先为嬴姓。其後分封，以国为姓，有徐氏、郯氏、莒氏、终黎氏、运奄氏、菟裘氏、将梁氏、黄氏、江氏、脩鱼氏、白冥氏、蜚廉氏、秦氏。然秦以其先造父封赵城，为赵氏。<br/><br/>　　柏翳佐舜，皁斿是旌。蜚廉事纣，石椁斯营。造父善驭，封之赵城。非子息马，厥号秦嬴。礼乐射御，西垂有声。襄公救周，始命列国。金祠白帝，龙祚水德。祥应陈宝，妖除丰特。里奚致霸，卫鞅任刻。厥後吞并，卒成凶慝。<br/><br/>【译文】<br/>　　秦的祖先，是帝颛顼的后代子孙，名叫女脩。女脩织布时，燕子掉下卵，女脩吞了，生下儿子大业。大业娶少典的女儿，叫女华。女华生大费，大费跟随禹平治水土。事情成功后，帝舜赐给禹黑色玉圭。禹受赐说：“不是靠我就能成功，还多亏大费的帮助。”帝舜说：“费呀，是你赞助禹取得成功，我要赐你黑色旗旒。你的后世子孙将繁多兴旺。”因此把姚姓的美女赐给他为妻。大费拜受，帮助舜驯养鸟兽，鸟兽多被驯服，这就是柏翳。舜赐姓为赢氏。<br/><br/>　　大费生有两个儿子：一个叫大廉，即鸟俗氏；另一个叫若木，即费氏。费氏的玄孙叫费昌。其子孙有些住在中国，有些住在夷狄。费昌生当夏桀之时，脱离夏，投奔商，为汤驾车，而在鸣条打败桀。大廉的玄孙叫孟戏、中衍，他们长着鸟的身子却能说人话。帝太戊听说，便卜问是否可让中衍来驾车，卜的结果是吉，便召中衍来驾车并赐女为妻。从太戊以来，中衍的后代，世世辅佐殷国有功，所以赢姓中有不少显名于世，终于成为诸侯。<br/><br/>　　中衍的玄孙叫中潏，住在西戎，保守西垂。中潏生蜚廉。蜚廉生恶来。恶来有力，蜚廉善跑，父子都凭勇力臣事殷纣王。周武王伐纣，连恶来一起杀死。当时蜚廉正为纣在北方采石，回去已无可复命，便在霍太山筑坛报祭殷纣王，结果得一石棺，其铭文说：“上帝使处父幸免于殷亡之乱，赐给你石棺以光耀氏族。”死后便葬于霍太山。蜚廉还有一个儿子叫季胜。季胜生孟增。孟增有宠于周成王，他就是宅皋狼。宅皋狼生衡父。衡父生造父。造父以擅长驾车而有宠于周缪王，周缪王得到赤骥、盗骊、骅骝、�耳等驾车的骏马，西去巡狩，乐而忘返。徐偃王作乱，造父为缪王驾车，长驱疾驰，一日千里，赶回周地来平定叛乱。缪王把赵城封给造父，造父一族从此称为赵氏。从蜚廉生季胜传五世到造父，开始另外住在赵城。赵衰就是他的后代。恶来革是蜚廉的儿子，早死。他有儿子叫女防。女防生旁皋，旁皋生太几，太几生大骆，大骆生非子。他们都因造父所受之宠，承赵城之名而姓赵氏。<br/><br/>　　非子庄在犬丘，喜好马和各种牲畜，擅长养殖它们。犬丘人把这些告诉周孝王，孝王便召非子命他在汧水、渭水交会处掌管养马，马匹繁衍得很多。孝王想立非子为大骆的嫡子。但申侯之女为大骆的妻子，她生的儿子叫成，已立为嫡子。所以申侯对孝王说：“从前我们的祖先郦山之女，是戎胥轩的妻子，生了中潏，中潏由于亲戚关系而归附于周，保守西垂，西垂因此才和睦。现在我们又嫁女给大骆为妻，生下嫡子成。申人和大骆再次通婚，西戎全都归顺，您才得以为王。请您再三考虑。”孝王说：“从前伯翳为舜掌管牲畜，牲畜繁衍得很多，因此获得封地，被赐姓为赢氏。现在他的后代又来为我养马，我也要分封国土让他作附庸。”把非子封在秦，让他重新接续赢氏的祀统，号称秦赢。但同时又不废去申侯之女所生立为大骆嫡子者，以安抚西戎。<br/><br/>　　秦赢生秦侯。秦侯在位十年，死。秦侯生公伯。公伯在位三年，死。公伯生秦仲。<br/><br/>　　秦仲在位三年，周厉王无道，有些诸侯起来反叛。西戎也反叛王室，灭了住在犬丘的大骆之族。所以周宣王即位，便任命秦仲为大夫，讨伐西戎。结果西戎杀秦仲。秦仲在位二十三年，死于戎。留下五个儿子，其中年长的是庄公。周宣王便又召庄公五兄弟，给他们士兵七千人，让他们征伐西戎，终于将西戎击溃。周宣王把土地重新给予秦仲的后代，连同其祖先大骆的封地大丘在内，封他为西垂大夫。<br/><br/>　　庄公住在大骆的故邑西犬丘，生有三个儿子，长子是世父。世父说：“西戎杀死我的祖父秦仲，我不杀戎王绝不敢入城而居。”于是率兵攻打西戎，让位给他的弟弟襄公。襄公因而立为太子。庄公在位四十四年，死，太子襄公即位。襄公元年，把妹妹缪赢嫁给丰王为妻。襄公二年，西戎围攻犬丘，世父迎击，被戎人俘虏。过了一年多，戎人又放回世父。七年春，周幽王立褒姒为后而废太子，改立褒姒之子为嫡子，并多次失信于诸侯，因而诸侯反叛。西戎中的犬戎和申侯伐周，把周幽王杀死在郦山下。而秦襄公率兵救援周王室，作战非常卖力，有功。周避犬戎侵犯，东迁洛邑，襄公率兵护送周平王。平王封襄公为诸侯，赐给他岐以西之地，说：”戎人无道，强占我岐、丰之地，秦若能赶走戎人，即可拥有这些土地。”与秦立誓，封赐爵称。襄公从此正式建立国家，与诸侯互派使节往来，并用赤色幼马、黄牛、公羊各三，祭祀上帝于西岐。十二年，襄公伐西戎至岐，死。生文公。<br/><br/>　　文公元年，住在西垂宫。三年，文公率兵七百人东猎。四年，到汧水、渭水交会处。文公说：“从前周把我们的祖先秦赢封在此地，后来秦终于成为诸侯。”于是卜居该地，占辞为吉，便营筑城邑。十年，开始设鄜畤，用三牢祭祀。十三年，开始设史官记事，人民越来越开化。十六年，文公率兵伐戎，戎败逃。文公收罗留居当地的周人归自己统治，将领土扩大到岐，而把岐以东的土地献给周。十九年，获得陈宝。二十年，法律开始规定三族之罪。二十七年，砍伐南山上的大梓树，驰击丰水中的大公牛。四十八年，文公太子死，赐谥为竫公。竫公的长子立为太子，即文公的孙子。五十年，文公死，葬于西山。竫公的儿子即位，就是宁公。<br/><br/>　　宁公二年，宁公迁都平阳。派兵伐荡社。三年，与毫交战，毫王逃奔到戎地，遂灭荡社。四年，鲁公子翬杀其国君隐公。十二年，伐荡氏，并占领之。宁公十岁即位，在位十二年死，葬于西山。生下三个儿子：长子武公立为太子，武公的弟弟为德公，他们共同的母亲鲁姬子还生有出子。宁公死，太庶长弗忌、威垒、三父废太子而改立出子为君。出子六年，三父等人又合伙派人谋杀出子。出子出生五岁即位，在位六年死。故三父等人又立从前的太子武公为君。<br/><br/>　　武公元年，伐彭戏氏，直抵华山下。武公住在平阳封宫。三年，处死三父等人并灭了他们的三族，因为他们杀了出子。郑国的高渠眯杀其君昭公。十年，伐邦戎、冀戎，开始设邽、冀为县。十一年，开始设杜、郑为县。灭小虢。<br/><br/>　　十三年，齐人管至父、连称等杀其国君襄公而立公孙无知为君。晋灭霍、魏、耿。齐国的雍廪杀公孙无知、管至父等而立齐桓公为君。齐、晋成为强国。<br/><br/>　　十九年，晋曲沃之君始立为晋侯。齐桓公在鄄称霸。<br/><br/>　　二十年，武公死，葬于雍的平阳。开始用活人陪葬，陪葬者达六十六人。武公有一个儿子，名叫白。白未能即位，封于平阳。立了他的弟弟德公为君。<br/><br/>　　德公元年，开始住在雍城大郑宫。用纯色祭牲三百牢祭于鄜畤。经过占卜，定居于雍。其后子孙饮马于黄河。梁伯、芮伯来朝见。二年，开始设伏祭，杀狗禳除传播疾病的暑气。德公出生三十三岁即位，在位二年死。生有三个儿子：长子宣公，次子成公，幼子穆公。长子宣公即位。<br/><br/>　　宣公元年，卫、燕伐周，赶走惠王，立王子颓为君。三年，郑伯、虢叔杀王子颓，接回惠王。四年，建密畤。与晋交战于河阳，取得胜利。十二年，宣公死。他生有九个儿子，都未能即位，立了他的弟弟成公为君。<br/><br/>　　成公元年，梁伯、芮伯来朝见。齐桓公伐山戎，驻军于孤竹。<br/><br/>　　成公在位四年死。生有七个儿子，都未能即位，立了他的弟弟缪公为君。<br/><br/>　　缪公任好元年，缪公亲自率兵伐茅津，取得胜利。四年，从晋国迎娶媳妇，娶的是晋太子申生的姐姐。此年，齐恒公攻楚，直达邵陵。<br/><br/>　　五年，晋献公灭虞、虢，俘虏了虞君和他的大夫百里傒，这是用垂棘所产的玉壁和北屈所产的骏马贿赂虞国的缘故。俘虏了百里傒之后，又用他陪嫁秦缪公夫人到秦国。百里傒从秦逃到宛，被楚国边地的居民抓获。缪公听说百里傒很贤能，想用重金把他赎回，又怕楚人不肯给，就派人向楚国说：“我国陪嫁奴隶百里傒现在贵国，请用五张黑羊皮赎他。”楚人才同意交还。这时候，百里傒已有七十多岁。缪公释放了他，同他讨论国家大事。百里傒推辞说：“我是亡国之臣，还有什么可问！”缪公说：“虞君正是因为不听您的劝告才亡国，这并不是您的罪过。”再三向他请教，谈了三天，缪公大喜，要把国政交给他，号称五羖大夫。百里傒推让说：“我可比不上我的朋友蹇叔，蹇叔贤能而世人不知。从前我曾游宦于齐，陷于困境，不得不向�地的人讨饭，多亏蹇叔收留了我。我因而想在齐君无知手下做事，又是蹇叔劝阻我，我才幸免于齐国内乱，然后到了周。周王子颓喜欢牛，我借养牛求仕，当他正要任用我时，还是蹇叔劝阻我，我才离开，免遭杀身之祸。在虞君手下做事，蹇叔又劝阻我。我虽明知虞君不会重用，但心里又贪图爵禄，也就暂时留下了。（这三次，）有两次我听他的话都得以脱身，只有一次不听，就碰上了虞君亡国之难，由此可见他的贤能。”于是缪公派人用贵重的礼物把蹇叔请来，封他为上大夫。<br/><br/>　　秋，缪公亲自率兵伐晋，与晋军交战于河曲。晋国的骊姬作乱，太子申生死于新城，重耳、夷吾逃亡国外。<br/><br/>　　九年，齐桓公与诸侯会盟于葵丘。<br/><br/>　　晋献公死。立骊姬所生子奚齐为君，奚齐之臣里克杀奚齐。荀息立卓子为君，里克又杀卓子和荀息。夷吾派人向秦请求，希望回晋国。缪公答应了他，派百里傒率兵护送夷吾。夷吾对秦人说：“如果我能即位，我将把晋国的河西八城割让给秦国。”但等回国即了位，却派丕郑拒绝秦，违背誓约不肯交付河西八城，并且杀了里克。丕郑听说害了怕，就跟缪公商量说：“晋人并不拥护夷吾，拥护的实际上是重耳。现在夷吾既违背与秦订立的誓约又杀死里克，全都是吕甥、郤芮的主意。希望您能用重利赶紧把吕、郤二人召来，吕、郤二人来了，再换重耳回国即位就好办了。”缪公表示同意，派人随丕郑回国，去召吕、郤二人。吕、郤等人怀疑丕郑有阴谋，便告诉夷吾杀了丕郑。丕郑的儿子丕豹逃亡到秦国，劝缪公说：“晋君无道，百姓不亲附，可以讨伐。”缪公说：“百姓如果认为不合适，又怎么能处死其大臣呢？能处死其大臣，这正说明他们的关系是谐调的。”不予采纳，暗地却重用丕豹。<br/><br/>　　十二年，齐国的管仲、隰朋死。<br/><br/>　　晋大旱，来求借粮食。丕豹劝缪公不要借给，趁其饥荒而伐之。缪公问公孙支，公孙支说：“丰歉交替出现，（谁都难免碰上灾荒，）不可不借。”问百里傒，百里傒说：“夷吾得罪了我们的国君，但他的百姓又有什么罪过呢？”最后采纳了百里傒、公孙支的意见，终于借给晋国粮食。用船载车运，从雍到绛络绎不绝。<br/><br/>　　十四年，秦国饥荒，向晋国求借粮食，晋君征求大臣们的意见。虢射说：“趁其饥荒而去攻打，可以打大胜仗。”晋君采纳了他的意见。十五年，晋国将要举兵攻打秦国。缪公发兵，派丕豹率兵，亲自去迎击。九月壬戌，与晋惠公夷吾会战于韩地。晋君甩开其主力部队，和秦军争夺战势之便，战车旋转，马匹被陷。缪公与其部下驰车追赶，未能俘获晋君，却反被晋军包围。晋军攻击缪公，缪公负伤。这时恰好有岐山下偷吃过缪公骏马肉的三百人出来驰击晋军，晋军解除包围，这样才使缪公脱身，反而活捉了晋君。当初，缪公丢失了骏马，岐山下的农民把马抓住吃掉，一块共有三百多人，官吏追捕到他们，要依法处置。缪公说：“君子不会因为畜牲而害人。我听说吃过骏马肉如果不喝酒，是会伤人的。”于是全部赐酒，赦免了他们。这三百个人听说秦要迎击晋军，都争着要随军前往，去了正好碰上缪公处于困境，个个手持兵器拼死力战，以报答偷吃骏马肉而被赦免的恩德。缪公俘获晋君而归，下令国中说：“大家斋戒，我将用晋君来祭祀上帝。”周天子听说了，说“晋是我的同姓”，请求赦免晋君。夷吾的姐姐是缪公的夫人。夫人听说了，也穿上丧服光着脚，对缪公说：“我竟然连自己的兄弟也不能相救，唯恐有辱于您的命令。”缪公说：“我把俘获晋君当作一件值得庆贺的大事，不料现在天子为之求情，夫人也为之忧伤。”便与晋君盟誓，同意放他回去，换了高级的客舍供他住，并用七牢的规格来宴飨他。十一月，送晋君夷吾回国，夷吾献上晋国的河西之地，让太子圉到秦国为质。秦把宗女嫁给子圉为妻。当时秦的领土已东抵黄河。<br/><br/>　　十八年，齐桓公死。二十年，秦灭梁、芮。<br/><br/>　　二十二年，晋国的公子圉听说晋君病了，说：“梁国，是我的外祖母家，而秦灭亡了它。我兄弟很多，一旦晋君去世，秦必定扣留我，晋国看不起我，也会另立他人。”子圉因此逃回晋国。二十三年，晋惠公死，子圉立为国君。秦怨恨公子圉私自逃归，就从楚国迎来公子重耳，并把子圉过去的妻子嫁给他为妻。重耳一开始拒绝，后来才接受下来。缪公优礼有加，格外款待他。二十四年春，秦派人告诉晋国的大臣，要送重耳回国。晋国表示同意，于是派入送重耳回国。二月，重耳被立为晋君，就是文公。文公派人杀子圉。子圉就是怀公。<br/><br/>　　当年秋天，周襄王的弟弟王子带勾结翟人伐周襄王，周襄王逃出，住在郑国。二十五年，周襄王派人向晋国、秦国告急求救，秦缪公率兵帮助晋文公送周襄王回国，杀周襄王的弟弟王子带。二十八年，晋文公在城濮击败楚军。三十年，缪公帮助晋文公包围郑国。郑国派人告诉缪公说：“灭亡郑国是帮晋国的忙，对晋当然有好处，但对秦未必有利。晋国的强大，正是秦国所担忧的呀。”缪公于是罢兵而归，晋也罢兵。三十二年冬，晋文公死。<br/><br/>　　郑国有人向秦出卖郑国说：“我掌守郑国的城门，郑国可以偷袭。”缪公征求蹇叔、百里傒的意见，他们回答说：“穿过好几个国家千里迢迢去偷袭别人，很少能占到什么便宜。况且郑国有人出卖郑国，焉知我国就不会有人把我国的情况也告给郑国呢？不行呀。”缪公说：“你们不知道，我已决定了。”遂发兵，派百里傒之子孟明视、蹇叔之子西乞术和白乙丙率兵。出兵的那天，百里傒、蹇叔二人哭送他们。缪公听见了，大怒说：“我发兵的时候你们这样哭哭啼啼沮丧我军，这是为什么？”二位老人说：“我们决不敢沮丧您的军队。只是因为军队出发，我们的孩子将随军前往，我们年已老迈，一旦回来晚了恐怕就再也见不到了，所以才哭。”二位老人退下，对他们的孩子说：“你们的军队如果打败，必定是在殽山险隘之处。”三十三年春，秦军终于东进，经晋地，路过周的北门。周王孙满说：“秦军无礼，不败才怪呢？”军队开到滑，郑国商人弦高，正带了十二头牛到周地去卖，碰上秦军，怕被杀或俘虏，所以献上他的牛说：“听说大国将要征讨我郑国，郑君正恭谨地加强守备，派我用这十二头牛来犒赏士兵。”秦国的三位将军相互商量说：“原打算偷袭郑国，但郑国现已觉察，去也来不及了。”便灭了滑。滑是晋国的边邑。<br/><br/>　　此时正碰上晋文公去世尚未埋葬。太子襄公大怒说，“秦欺我孤寡，竟然趁我举丧攻破我滑邑。”于是穿上黑色丧服，发兵在殽山堵截秦军，出击，把他们打得大败，没有一人逃脱。俘虏秦的三将军而归。晋文公夫人，是秦国女子，为这三位在押的将军求情说：“缪公对这三个人恨之入骨，希望能将这三人放归，让我们秦国的国君亲自烹之而后快。”晋文公答应了她，放秦的三将军回去。三将军回到秦国，缪公穿戴凶服亲迎于郊，面向三人大哭说：“都是我不听百里傒、蹇叔的话才让三位受了委屈，三位有什么罪呢？你们要想方设法报仇雪耻，不可懈怠。”于是恢复三人的官职如同以往，待遇更好。<br/><br/>　　三十四年，楚太子商臣杀其父成王而代立。缪公又派孟明视等人率兵伐晋，与晋军交战于彭衙。秦不利，撤兵返回。<br/><br/>　　戎王派由余出使于秦。由余，其祖先是晋人，逃亡到戎地，会说晋国话。戎王听说缪公贤能，所以派由余到秦国考察。秦缪公向他炫耀宫殿建筑和物资储备。由余说：“就是让鬼神来完成，也够烦累鬼神了；就是让人民来完成，也够辛苦人民了。”缪公对他的话很奇怪，问他说：“中国靠诗书礼乐和法度来治理，尚且经常出乱子，现在戎翟没有这些，那又靠什么来治理呢，岂不是太困难了吗？”由余笑着说：“这恰恰是中国所以发生乱子的原因呀。从至圣黄帝制定礼乐和法度，以身作则，率先奉行，才仅仅达到小治。到了后世，统治者日益骄奢淫佚。依仗法度的威严，去苛求下民，下民疲劳到极点就会埋怨责怪统治者不仁不义，上下互相责怪，篡夺杀戮，以至断子绝孙，还不都是由于这类缘故。而戎夷却不是这样。统治者怀有淳厚的仁爱之心以对待其下，下民也怀有忠贞不渝的信义以事奉其上，管理一国之政犹如管理一个人一样，简直不知是凭什么来管理，这才是真正的圣人之治呀。”于是缪公回来问内史廖说：“我听说邻国有圣人，是其敌国担心的事情。现在由余这佯贤能，也是我的心头之患，应该拿他怎么办呢？”内史廖说：“戎王住在偏僻蔽塞的地方，没有听到过中国的音乐。您不妨试探给他送去一些歌伎舞女，以削弱他的志气。并替由余请留，以疏远他们的关系；挽留不放，以耽误他的归期。戎王感到奇怪，必然怀疑由余。君臣有了嫌隙，就能俘获戎王。而且戎王喜欢歌舞。也一定会懈怠政事。”缪公说：“好。”于是和由余连席而坐，传器而食，把该国的地形和军事情况打听得一清二楚，然后命内史廖把八人一列的两列歌伎舞女送给戎王，戎王接受之后很喜欢，一年到头也没有送还。这时秦才放回由余。由余屡次劝谏均不为采纳，缪公也不断派人暗地邀请由余，由余终于弃戎降秦。缪公把他当贵客一样来招待，向他请教如何伐戎。<br/><br/>　　三十六年，缪公更加优待孟明视等人，派他们率兵伐晋，渡黄河时，连船都烧掉，终于大败晋人，占领王官和鄗，作为对殽之战役的报复。晋人皆守在城里不敢出来。于是缪公就从茅津渡河，掩埋了殽山中（秦军死难者的）尸骨，为他们发丧，哭了三天。缪公向全军发布誓辞说：“喂，士兵们！请安静听着，不要喧哗，我要向你们宣告誓辞。古时候的人们都向白发苍苍的老人请教，所以才不犯大错误，然而我却没有听取蹇叔、百里傒的劝告，为了反省这一点，所以作此誓辞，让后代永远记住我的过错。”君子听说了，无不为之流泪，说：“唉！秦缪公用人真是周到呀，所以到底还是靠孟明视等人取得了很大成功。”<br/><br/>　　三十七年，秦采用了由余的计策讨伐戎王，兼并了十二个国家，开拓了方千里的土地，终于称霸西戎。天子派召公过赐给缪公金鼓表示祝贺。三十九年，缪公死，葬于雍。陪葬者共一百七十七人，秦有贤臣三人，属子舆氏，名叫奄息、仲行、鍼虎，也在陪殉者之列。秦人哀痛，为之作《黄鸟》之诗。君子说：“秦缪公扩地并国，东面打败强晋，西面称霸戎夷，然而不能作诸侯盟主，也是应该的。死后丢下人民，还要把自己的贤臣也带去陪葬。先王去世，尚且要留下好的道德和制度，何况是夺走百姓哀痛的好人和贤臣呢？由此可见秦不能东征了。”缪公有子四十人，他的太子叫�代之而立，就是康公。<br/><br/>　　康公元年。前一年缪公去世，晋襄公也去世；襄公的弟弟叫雍，是秦国的外甥，住在秦。晋国的赵盾打算立他为君，派随会来迎接。秦派兵护送到令狐。晋立襄公之子为君，反过来攻打秦军，秦军败，随会逃奔到秦。二年，秦伐晋，占领武城，用来报复令狐之役。四年，晋伐秦，占领少梁。六年，秦伐晋，占领羁马。两军交战于河曲，大败晋军。晋人担心随会在秦国搞破坏，便派魏雠余假装叛变，与随会合谋，用诈谋得到随会，随会因而回到晋国。康公在位十二年死，其子共公即位。<br/><br/>　　共公二年，晋国的赵穿杀其国君灵公。三年，楚庄公强大，出兵北上攻到洛水，问周鼎的轻重大小。共公在位五年死，其子桓公即位。<br/><br/>　　桓公三年，晋打败我军，俘虏将军一名。十年，楚庄王征服郑，北上打败晋军于黄河边。当时，楚称霸，主持诸侯会盟。二十四年，晋厉公刚即位，与秦桓公隔着黄河会盟。回来后秦违背盟约，与翟人合伙策划攻打晋国。二十六年，晋率领诸侯伐秦，秦军败逃，晋军一直追到泾水才回去。桓公在位二十七年死，其子景公即位。<br/><br/>　　景公四年，晋国的栾书杀其国君厉公。十五年，救援郑国，打败晋军于栎。当时晋悼公为盟主。十八年，晋悼公强大，多次主持诸侯盟会，率诸侯之兵伐秦，打败秦军。秦军败逃，晋军追击，渡过泾水，直到棫林才回去。二十七年，景公前往晋国，与平公会盟。不久又违背盟约。三十六年，楚公子围杀其国君丽自立，就是灵王。景公的胞弟后子鍼有宠于桓公，并且非常富有，有人暗地中伤他，他害怕被杀，逃亡到晋，车子装着东西有上千辆之多。晋平公说：“后子既然如此富有，为什么还要出走呢？”后子鍼回答说：“这是因为秦君无道，我害怕被杀，想等到他死了之后再回国。”三十九年，楚灵王强大，与诸侯会盟于申，当上盟主，杀齐国的庆封。景公在位四十年死，其子哀公即位。后子又回到秦国。<br/><br/>　　哀公八年，楚公子弃疾杀灵王而自立，就是平王。十一年，楚平王派人来求娶秦国女子作太子建的妻子。娶回国来，见秦国女子漂亮便自己娶了过去。十五年，楚平王要处死太子建，太子建逃亡：伍子胥逃奔到吴国。晋国公室衰落，六卿强大，考虑的主要是内部的兼并，所以有很长时间秦、晋不再相互攻击。三十一年，吴王阖闾与伍子胥伐楚，楚王逃奔到随国；吴乘势攻进郢。楚国的大夫申包胥来告急，七天不吃饭，日夜哭泣。这样秦国才派兵车五百辆救援楚国，打败吴军。吴军撤回，楚昭王才又回到郢。哀公在位三十六年死。太子为夷公，夷公早死，未能即位，立夷公之子为君，就是惠公。<br/><br/>　　惠公元年，孔子担任鲁君的傧相。五年，晋卿中行氏、范氏反叛晋国，晋君派智氏和赵简子攻打他们，范氏和中行氏逃亡到齐国。惠公在位十年死，其子悼公即位。<br/><br/>　　悼公二年，齐国大臣田乞杀其国君孺子，立他的哥哥阳生为君，就是悼公。六年，吴打败齐军。齐人杀悼公，立其子简公为君。九年，晋走公与吴王夫差在黄池会盟，为序次先后而发生争执，终于让吴为先。吴国强大，侵犯中国。十二年，齐国的田常杀简公，立简公的弟弟平公为君，由田常做他的相。十三年，楚灭陈。秦悼公在位十四年死，其子厉共公即位。孔子于悼公十二年死。<br/><br/>　　厉共公二年，蜀人来馈送财物。十六年，堑修黄河堤岸。派兵二万攻打大荔，占领王城。二十一年，开始在频阳设县。晋占领武城。二十四年，晋国内乱，杀智伯，把他的封土分给赵、韩、魏。二十五年，智开与智氏封邑中的人逃亡到秦国。三十三年，伐义渠，俘虏义渠王。三十四年，日食。厉共公死，其子躁公即位。<br/><br/>　　躁公二年，南郑反叛。十三年，义渠来犯，直抵渭南。十四年，躁公死，立其弟怀公为君。<br/><br/>　　怀公四年，庶长晶和大臣围困怀公，怀公自杀。怀公太子叫昭子，早死，大臣就立了太子昭子的儿子为君，就是灵公。灵公，是怀公的孙子。<br/><br/>　　灵公六年，晋修筑少梁城的城墙，秦攻订晋。十三年，修筑籍姑城的城墙。灵公死，其子献公未能即位，即位的是灵公的叔父悼子，就是简公。简公，是昭子的弟弟、怀公的儿子。<br/><br/>　　简公六年，下令开始准许下层官吏佩剑。堑修洛水的堤岸，修筑重泉城的城墙。十六年死，其子惠公即位。<br/><br/>　　惠公十二年，其子出子出生。十三年，伐蜀，占领南郑。惠公死，出子即位。<br/><br/>　　出子二年，庶长菌改把灵公之子献公从河西接回来立为国君。杀出子及其母，把他们沉入深渊。在以前一段时间里，秦国频繁更换国君，君臣名分颠倒失次，所以晋国又重新强大起来，夺走秦的河西之地。<br/><br/>　　献公元年，废止陪葬。二年，修筑栎阳城的城墙。四年正月庚寅，孝公出生。十一年，周太史儋进见献公说：“周从前曾与秦台在一起，而后来又分了开来，分开五百年还会再台在一起，合起来十七年将有霸王出现。”十六年，桃树冬天开花。十八年，栎阳下金雨。二十一年，与晋交战于石门，斩首六万，天子赐给黼黻以示祝贺。二十三年，与魏交战于少梁，俘虏魏将公孙痤。二十四年，献公死，其子孝公即位，年龄已二十一岁了。<br/><br/>　　孝公元年，黄河、华山以东有六大强国，秦孝公与齐威王、楚宣王、魏惠王、燕悼王、韩哀侯、赵成侯并称。淮水、泗水之间有小国十多个。楚、魏与秦接界。魏筑长城，从郑沿洛水河岸北上，占有上郡之地。楚从汉中，往南占有巴郡和黔中郡。周王室衰落，各诸侯国凭武力征伐，相互兼并。秦僻处雍州，不参加中原各国的会盟，被人视同夷翟。孝公于是广施恩惠，赈济孤寡，招募战士，论功行赏。下令国中说：“从前我们的祖先缪公崛起于歧、雍之间，讲求文德武功，东面平定晋国内乱，以黄河与晋划界，西面称霸戎翟，扩地方千里之大，天子承认为霸，诸侯皆来祝贺，为后世创业，非常荣耀。不幸碰上厉共公、躁公、简公、出子在位的那段不安定时期，国家内有忧患，顾不上国外的事情，三晋乘机攻占了我先君的河西之地，诸侯都鄙视秦国，耻辱莫大于此。献公即位，安抚边境，迁都栎阳，并且打算举兵东征，收复缪公旧地，重整缪公的政令。我想到先君的意愿，每感痛心。宾客群臣有能进献奇计使秦国强大者，我将封以高官，分给土地。”随即出兵东围陕城，西斩戎族的獂王。<br/><br/>　　卫鞅听说此令已下，西来秦国，通过景监介绍求见孝公。<br/><br/>　　二年，天子赏赐祭肉。<br/><br/>　　三年，卫鞅劝说孝公变更法制，整饬刑罚，对内提倡致力农业，对外严明赏罚，鼓励士卒力战效死，孝公表示赞赏。但甘龙、杜挚等人不以为然，同他辩论起来。最后还是采纳了卫鞅的新法。（新法初行，）百姓觉得很苦，但过了三年，他们就习惯了。于是封卫鞅为左庶长。这些事在《商君列传》中有介绍。<br/><br/>　　七年，与魏惠王会见于杜平。八年，与魏交战于元里，获得胜利。十年，卫鞅封为大良造，率兵包围魏国的安邑，安邑投降。十二年，建造成阳城，修筑冀阙，秦迁都于咸阳。合并各小乡聚，编为大县，每县设县令一人，共四十一县。规划田亩，设置阡陌，把领土扩大到洛水以东。十四年，开始收赋。十九年，天子承认为霸。二十年，诸侯皆来祝贺。秦派公子少官率兵与请侯会盟于逢泽，并朝见天子。<br/><br/>　　二十一年，齐在马陵打败魏军。<br/><br/>　　二十二年，卫鞅攻打魏，俘虏魏公子卬。封卫秧为列侯，号称“商君”。<br/><br/>　　二十四年，与魏交战于雁门，俘虏魏将魏错。<br/><br/>　　孝公死，其子惠文君即位。此年，处死卫鞅。卫鞅刚在秦国施行新法，新法不能推行，首先太子即触犯法律规定。卫鞅对孝公说：“新法不能推行，阻力首先来自贵戚，您如果决心推行新法，就得先从太子下手。太子不可施以墨刑，请施之太子的傅、师。”这样一来，新法才顺利推行，秦人才被治理好。等到孝公一死，太子即位，不少宗室大臣都很怨恨卫鞅，卫鞅逃亡，因此被加上反叛的罪名，而终于彼车裂示众于秦国。<br/><br/>　　惠文君元年，楚、韩、赵、蜀等国来朝见。二年，天子向秦祝贺。三年，惠文君行冠礼。四年，天子赏赐祭祀文王、武王的祭肉。齐国和魏国相互称王。<br/><br/>　　五年，阴晋人犀首封为大良造。六年，魏割让阴晋给秦，阴晋改名叫宁秦。七年，公子卬与魏军交战，俘虏魏将龙贾，斩首八万。八年，魏割让河西之地。九年，东渡黄河，占领汾阴、皮氏。与魏王在应会见。包围焦，迫其投降。十年，张仪到秦国为相。魏割让上郡十五县。十一年，在义渠设县。把焦、曲沃归还给魏。义渠君称臣。将少梁改名为夏阳。十二年，开始设腊祭。十三年四月戊午，魏君称王，韩君也称王。派张仪攻占陕，驱逐陕的居民到魏国。<br/><br/>　　十四年，改元为元年。二年，张仪与齐国和楚国的大臣会见于齧桑。三年，韩国和魏国的太子来朝见，张仪到魏国为相。五年，王巡游直到北河。七年，乐他到秦国为相。秦、赵、魏、燕、齐率匈奴之兵一起攻打秦国。秦派庶长羑里疾与之交战于修鱼，俘虏其将申差，打败赵公子渴、韩太子奂，斩首八万二千。八年，张仪再次到秦国为相。九年，司马错伐蜀，并灭亡了它。攻占赵的中都、西阳。十年，韩太子苍入秦为质。攻占韩的石章。打败赵将泥。攻占义渠的二十五座城。十一年，羑里疾攻打魏国的焦，迫其投降。打败韩军于岸门，斩首一万，韩将犀首逃走。公子通被封于蜀。燕君让位给其大臣子之。十二年，王与梁王会见于临晋。庶长羑里疾攻打赵国，俘虏了赵将赵庄。张仪到楚国为相。十三年，庶长魏章打败楚军于丹阳，俘虏楚将屈匄，斩首八万；又攻打楚的汉中郡，占领的土地方六百里，设置汉中郡。楚包围雍氏，秦派庶长羑里疾帮助韩东进攻打齐国，到满帮助魏攻打燕国。十四年，伐楚，占领召陵。丹、犁称臣，蜀相壮杀蜀侯来降。<br/><br/>　　惠王死，其子武王即位。韩、魏、齐、楚、越皆归顺。<br/><br/>　　武王元年，与魏惠王会见于临晋。处死蜀相壮。张仪、魏章皆东去魏国。伐义渠、丹、犁。二年，开始设丞相，羑里疾、甘茂分别任左丞相和右丞相。张仪死于魏。三年，与韩襄王会见于临晋外。南公揭死，羑里疾到韩国为相。武王对甘茂说：“我想开辟车道直通三川，一睹周室，就是死了也不遗憾。”当年秋天，派甘茂和庶长封攻打宜阳。四年，攻占宜阳，斩首六万。渡黄河，修筑武遂城的城墙。魏太子来朝见。武王有气力，喜欢竞技，力士任鄙、乌获、孟说都做了大官。王与孟说举鼎，折断膝盖。八月，武王死。灭孟说之族。武王娶魏国女子为后，没有儿子。立武王的异母弟为君，就是昭襄王。昭襄王的母亲是楚人，为芈姓，号称宣太后。武王死时，昭襄王在燕做人质，燕入送他回国，才得以即位。<br/><br/>　　昭襄王元年，严君羑里疾任丞相。甘茂出走到魏国。二年，彗星出现。庶长壮与大臣、诸侯、公子谋篡王位，皆被处死，惠文后也不得好死。悼武王后出走回到魏。三年，王行冠礼。与楚王会见于黄棘，把上庸之地归还给楚。四年，攻占蒲阪。彗星出现。五年，魏王到应亭来朝见，把蒲阪归还给魏。六年，蜀侯煇反叛，司马错平定蜀乱。庶长奂伐楚，斩首二万。泾阳君到齐国为质。日食，白天天黑。七年，攻占新城。羑里疾死。八年，派将军芈戎攻打楚，占领新市。齐派章子，魏派公孙喜，韩派暴鸢一起攻打楚国的方城，俘获唐眜。赵攻破中山，其君逃亡，最后死于齐。魏公子劲、韩公子长被封为诸侯。九年，孟尝君薛文到秦国任丞相。免攻打楚，占领八座城，杀楚将景快。十年，楚怀王来朝见秦，秦扣留了他。薛文因金受而被免除丞相。楼缓任丞相。十一年，齐、韩、魏、赵、宋、中山等五国一起攻打秦国，到盐氏而还。秦把河北和封陵送给韩、魏以求和。彗星出现。楚怀王出走到赵国，赵国不接纳，又返回到秦国，不久就死了，归葬于楚。十二年，楼缓被免除丞相，穰侯魏冉任丞相。送给楚国五万石粮食。<br/><br/>　　十三年，向寿伐韩，占领武始。左更白起攻打新城。五大夫吕礼出走逃亡到魏国。任鄙往汉中郡守。十四年，左更白起攻打韩、魏的军队于伊阙，斩首二十四万，俘虏了公孙喜，攻占五座城。十五年，大良造白起攻打魏，占领垣，接着又归还给魏。攻打楚，占领宛。十六年，左更司马错占领轵和邓。魏冉被免除丞相。封公子市于宛，公子悝于邓，魏冉于陶，为诸侯。十七年，城阳君来朝见，同时东周君也来朝见。秦用垣换取蒲阪、皮氏。王前往宜阳。十八年，司马错攻打垣、河雍，拆毁河桥而占领之。十九年，昭襄王称西帝，齐称东帝，接着又都放弃帝号。吕礼来自首。齐攻破宋，宋王在魏国，死在温。任鄙死。二十年，王前往汉中。又前往上郡、北河。二十一年，错攻打魏的河内。魏献出安邑，秦驱逐其中的居民，用爵位招募人民迁居河东，并赦免罪犯迁往安邑。泾阳君封于宛。二十二年，蒙武伐齐国。在河东设九县。与楚王会见于宛。二十二年，蒙武伐齐。在河东设九县。与楚王会见于宛。与赵王会见于中阳。二十三年，尉斯离与三晋、燕伐齐，大破齐军于济水西岸。王与魏王会见于宜阳，与韩王会见于新城。二十四年，与楚王会见于鄢，又会见于穰。秦占领魏的安城，兵至大梁。燕、赵救魏。秦军撤退。魏冉被免除丞相。二十五年，攻占赵城两座。与韩王会见于新城，与魏王会见于新明邑。二十六年，赦免罪犯迁往穰，穰侯再次任丞相。二十七年，司马错攻打楚。赦免罪犯迁往南阳。白起攻打赵，占领代国的光狼城。又派司马错发兵陇西郡，利用蜀攻打楚的黔中郡，并攻占了它。二十八年，大良造白起攻打楚，占领鄢、邓，赦免罪犯迁往该地。二十九年，大良造白起攻打楚，占领郢设为南郡。楚王逃走。周君来。王与楚王会见于襄陵。白起被封为武安君。三十年，蜀守张若伐楚，占领巫郡和江南，设为黔中郡。三十一年，白起攻魏，占领两座城。楚人在我国占领的江南之地反叛。三十二年，丞相穰侯攻打魏，兵至大梁，击溃暴鸢军，斩首四万，暴鸢败逃，魏割让三县求和。三十三年，客卿胡阳攻打魏国的卷、蔡阳、长社，并占领了它们。攻打芒卯于华阳，击溃之，斩首十五万。魏割让南阳求和。三十四年，秦把魏、韩（的南阳之地）与上庸之地并为一郡，将南阳被赦免的奴隶迁往该地。三十五年，帮助韩、魏、楚伐燕。开始设南阳郡。三十六年，客卿灶攻打齐，占领刚、寿，封给穰侯。三十八年，中更胡阳攻打赵的阏与，未能占领。四十年，悼太子死于魏，归葬于芷阳。四十一年夏，攻打魏，占领邢丘、怀。四十二年，安国君被立为太子。十月，宣太后死，葬于芷阳的郦山。九月，穰侯出走前往陶。四十三年。武安君白起攻打韩，攻占九座城，斩首五万。四十四年，攻打韩的南阳，并占领了它。四十五年，五大夫贲攻打韩，占领十座城。叶阳君公子悝出走前往自己的封国，没有到就死了。四十七年，秦攻打韩的上党郡，上党郡投降赵国，秦又攻打赵，赵国发兵迎击秦，两军相持不下。秦派武安君白起进攻，大破赵军于长平，四十万降卒全部被杀。四十八年十月，韩国献出垣雍。秦军分为三军。武安君回。王龁率兵攻打赵的武安、皮牢，并占领了它们。司马梗北定太原，全部占领韩的上党郡。正月，停战，又守上党郡。当年十月，五大夫陵攻打赵都邯郸。四十九年正月，扩大征兵增援陵。陵战绩不佳，被免职，由王龁代替他率军。当年十月，将军张唐攻打魏，由于蔡尉弃城不守，返回斩之。五十年十月，武安君白起犯了罪，贬为士伍，迁往阴密。张唐攻打郑，并占领了它。十二月，扩大征兵，驻军于汾城旁。武安君白起犯了罪，死了。王龁攻打邯郸，未能攻占，撤离，赶回汾城驻军两个多月。攻打魏军，斩首六千，魏、楚联军死于黄河之中的达两万人。攻打汾城，接着又随张唐军拔取宁新中，宁新中改名为安阳。初次修造黄河桥。<br/><br/>　　五十一年，将军摎攻打韩，占领阳城、负黍，斩首四万。攻打赵国，占领二十多县，斩首俘虏九万。西周君背叛秦，与诸侯合纵，率天下精兵出伊阙攻打秦国，使秦不能通往阳城。因此秦命将军摎攻打西周。西周君慌忙前来投降，叩头认罪，全部献出他的城邑三十六座，人口三万。秦上接受所献，放他回到周。五十二年，西周人民逃往东周，周的宝器九鼎被搬到秦国，周开始灭亡。<br/><br/>　　五十三年，天下皆来归顺。只有魏国到得最晚，秦派摎伐魏，占领吴城。韩王来进见，魏回交出国家政权，一切听命于秦。五十四年，王郊祀上帝于雍。五十六年秋，昭襄王死，其子孝文王即位。尊（生母）唐八子为唐太后，与昭襄王合葬。韩王穿上孝服来吊唁祭悼。诸侯也都派遣他们的将相来吊唁祭悼，参加丧事。<br/><br/>　　孝文王元年，赦免罪犯，依旧重用先王的功臣，优待亲戚，放宽苑囿的限制。孝文王除丧，十月己亥日即位，仅仅三天，到辛丑日就死了，其子庄襄王即位。<br/><br/>　　庄襄王元年，大赦罪犯，依旧重用先王的功臣，施仁德于骨肉亲戚，并广布恩惠于人民，东周君与诸侯策划攻打秦国，秦派相邦吕不韦讨伐他，把他的全部国土并入秦的版图。但秦也并不中断他的祀统，把阳人之地赐给周君，让他继续保持自己的祭祀。派蒙骜伐韩，韩献出成皋、巩。秦的疆界扩大到大梁，开始设三川郡。二年，派蒙骜攻打赵，平定太原。三年，蒙骜攻打魏的高都和汲，并占领了他们。攻打赵的榆次、新城、狼孟，占领三十七座城。四月日食。王龁攻打（赵国的）上党郡。开始设太原郡。魏将军无忌率五国之兵攻打秦，秦退却到河外。蒙骜兵败，诸侯解除包围而去。五月丙午，庄襄王死，其子政即位，就是秦始皇帝。<br/><br/>　　秦王政即位二十六年，开始合并天下为三十六郡，号称始皇帝。始皇帝五十一岁死，其子胡亥即位，就是二世皇帝。二世三年，诸侯纷纷起来反叛秦朝，赵高杀二世，立子婴为帝。子婴即位一个多月，诸侯又杀死他，因而灭亡秦朝。详细叙述见《秦始皇本纪》中。<br/><br/>　　太史公说：秦的祖先出自赢姓。其后世子孙分封，以封国为姓，有徐氏，郯氏、莒氏、终黎氏、运奄氏、菟裘氏、将梁氏、黄氏、江氏、脩鱼氏、白冥氏、蜚廉氏、秦氏。但秦因其祖先造父封于赵城，也称为赵氏。<br/><br/>【解析】<br/>　　这篇本纪记载的是秦氏族从兴起、发展到称霸天下、秦始皇统一全国之前的历史。<br/><br/>　　秦本为地处偏远的西方的一个部落，其远祖多以驯兽驾车见长，从虞舜到周代屡屡有功：柏翳（yì）佐禹治水，舜赐姓嬴氏；费昌为汤驾车败桀于鸣条，中潏（jué）在西戎为殷保西部边境，造父（fǔ）为周缪（mù）王驾车，日驱千里以救周乱，其族由此为赵氏，周宣王时秦仲为西垂大夫，襄公救周难，又率兵护送周平王东迁，被封为诸侯，建立了秦国。秦国本为西方一个小国，各方面都比较落后，到后来相当强大了，还被中原各国视为戎狄，不让它参与盟会。但秦国一方面在戎族地区扩充土地，一方面与中原各国来往，通婚，吸取中原文化，逐步发展成为强国。<br/><br/>　　这篇本纪主要取材于《左传》、《国语》和《战国策》，通篇以秦为中心，同时把周王室和其他各诸侯国的情况穿插进去，条分缕析，勾勒出了春秋战国时代的政治军事形势和社会概貌。秦国的发展与强盛，起关键作用的是有几代励精图治、开明能干的君王，而作者正是抓住了这些人的事迹刻意叙写，如缪（穆）公、孝公、惠文王、昭襄王等，而且抓住了他们广招贤才、知人善任的特点，泼墨重写，这一历史时期许多著名的谋臣武将都在这篇里出现过，这不仅反映了历史的真实，也为后面有关的各篇列传提供了总的背景。在这些叙写中尤以缪公写得生动真切，如他以五张羊皮赎来百里傒（奚），百里傒又向他推荐蹇（jiǎn）叔；与晋惠公战于韩地，在关键时刻乡民报食马之德；秦晋崤之战后，缪公的自责、为战死的将士筑坟发丧，作誓“今后世以记余过”，以及对孟明等将领的宽容与信用；诱降由余，伐西戎，益国十二，开地千里，遂霸西戎等等，都描绘得栩栩如生，充满感情。其他如商鞅、张仪、司马错、樗（chū）里疾、甘茂、白起、王翦、范睢等人也都为秦国做出过重大贡献。只是由于全书的体例和安排，在本篇中虽屡提及，而没有详述。<br/><br/>　　司马迁之所以将《秦本纪》与《秦始皇本纪》分列，是因为秦始皇开创了一个时代，而不是仅仅继承了秦国的基业。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-220-2567.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-220-2569.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-220.html" action-type="chapterComment" class="comment"><i></i>史记章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

