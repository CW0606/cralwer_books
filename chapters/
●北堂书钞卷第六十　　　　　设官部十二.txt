<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第六十　　　　　设官部十二_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第六十　　　　　设官部十二全文,虞世南作品" />
<meta name="description" content="北堂书钞原文阅读,●北堂书钞卷第六十　　　　　设官部十二全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9666.html";
var nextpage="novel-read-999-9668.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第六十　　　　　设官部十二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9666.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第六十　　　　　设官部十二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:44:42<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註吏部尚书七十四　　　　诸曹尚书七十五诸尚书左右丞七十六　　尚书郎揔七十七尚书吏部郎七十八　　　尚书诸曹郎七十九尚书令史八十<br/><br/>　　○吏部尚书七十四<br/><br/>　　掌选举「百官表注云尚书一人秩六百石掌选举事○今案陈本百上有晋书二字无举字俞本注详类聚亦无举字事下有斋祠二字考明本类聚四十八引亦然」掌人物「华谭集云尚书二曹论云刘道真曰汉氏重戎曹為是矣吴晋重吏部為非曰八座秩同班等选望宜同百揆以先廊庙不足偏有所重盖人才或多或少选例难精如不得已吏部职掌人物人物难明谓吴晋為得而君何是古而非今○今案通典二十三引华谭集戎作贼百作一无以先二句陈本戎作贼脱為是矣三字吴字為非二字曰作或谓八座十六字作八座望同一揆又脱盖人十一字人物难名以下作為差重焉舛误甚矣俞本真下有问薛令长四字戎亦作贼非下又有薛令长三字选上有其字望作并清百作一难明上脱人物二字餘同」<br/><br/>　　专选百官「袁子曰魏家署吏部尚书专选天下百官夫用人人君之所司不可以假人者也使治乱之柄制在一人之手权重而人才难得居此职称此才者未有一二也是百乱而一治者矣○王石华校未有句内补一字也字今案类聚四十八引袁子署作置无之柄字无二字无末句玉函山房辑本正书君之误君子脱二字及是百句谓据书钞六十御览二百十四引又云书钞作居比盖所见者陈本耳陈本又脱乱之柄三字称作有餘与类聚同」<br/><br/>　　位处三曹「华谭集尚书二曹论云今吏部非為能刊虚名举沈朴部磐石而名未也故录已成之人位处三曹署所採乡誉而用之者也○今案通典二十三引华谭集作公卿誉俞本所作听亦作公卿餘同」<br/><br/>　　銓管為任「晋起居注云惠帝元康元年詔曰夫与治成务要在官人銓管之為任不可假人授侍中中书令光禄大夫王戎经德秉正鉴诚明远其以戎為领吏部○今案陈本元作永兴作兴脱经德句俞本亦作兴秉作静餘与原钞同又按元康乃惠帝即位之次年改元永康即位之十一年改元也以元康為是」<br/><br/>　　銓衡之常「傅玄吏部尚书箴云周仲山甫亦允内言且表正而象平日夕而景倾处唯舌者患銓衡之无常不患於不明也○王石华校兴改夕今案类聚四十八引傅玄箴有周仲二句初学记十一引有且表以下与本钞同百三家集亦脱周仲二句倾作侧陈本百三家同」<br/><br/>　　銓管人才「晋起居注云太康四年八月詔曰选曹銓管人才宜得忠恪寡欲抑华崇本者尚书朱整是其人也○今案见本篇下再引又见翰苑新书前集卷四引晋起居注八月二字御览二百十四引有八月二字陈本亦脱八月字詔作制得作以又脱寡欲二字华作末是其句作以道素自居其以為吏部尚书俞本写误宜整下作周慎敬让以道素自居九字餘与原钞同」<br/><br/>　　刊定选制「晋诸公赞云李胤字宣伯為吏部尚书正身率职不倾不挠遂刊定选制著於令○今案本篇下再引率作居刊作删无不倾句类聚四十八引诸公赞无字宣伯三字无不倾二字制作例白帖七十二引亦然陈本脱字宣伯脱著於合餘亦同」<br/><br/>　　建九品之法「魏略云陈群字长文延康元年始建九品官人之法拜吏部尚书○今案白帖七十二引魏略同」明审才之宜「李重集云為选部尚书著选曹箴置之左右以明审才之宜○王石华校李下删部字衍文也今案初学记十一引李重此箴同严辑李重文脱此条」吏部宜重「华谭尚书二曹论云今吏部非為能刊虚名举沈朴部磐石而名未齿也故录成人耳然人有精粗而事有难易在於朝野者牵君子难精择吏部实為宜重者也○今案见通典二十三引华谭集亦见本篇上引故录句作已成之人无然人以下陈俞本从然人句起引无君子二字吏上有此字无实為二字」<br/><br/>　　选曹尤剧「李重选吏部尚书箴云难以选曹尤钟其剧三季陵迟请裛方起书牘交横货贿苦而属请难从亦不可杜唯在善察断简举止○今案白帖七十二祇引李重為吏部尚书著箴事严辑李重文亦祇有箴序四句脱引箴文陈本仅得难以二句俞本方作互属请作浊清简作□餘与原钞同」<br/><br/>　　易贵好爵书慎官人「傅玄吏部尚书箴云修已以道弘道以身易贵好爵书慎官人○王石华校补修己二字以身下衍身字贵下衍乃字皆涂去今案初学记十一引傅玄箴及百三家集皆同」刊虚名举沈朴「华谭集尚书二曹论云今吏部非為能刊虚名举沈朴部磐石而名未齿也○今案详本篇上两引」举无失才「王隐晋书山涛為吏部前后所选周遍内外百官举无失才涛所题名目皆如其言惟詔用陆亮涛争之不得亮寻以败○王石华校据陈本走改才始改如涛下补所字今案陈本作前后选殆周遍无内外二字无詔字亮下有是詔所用与公意异二句得作从餘同俞本照陈本略简」<br/><br/>　　无复滞才「世说云王濬冲裴叔则二人揔角诣钟士季须臾去后客问二童是谁曰裴王曰何如钟曰裴楷清通王戎简要后二十年此二贤当為吏部尚书冀尔时天下无复滞才○今案近本世说新语识鉴篇后客十五字作后客问钟曰向二童何如钟曰十二字又滞上无复字惟类聚四十八引世说作此贤白帖七十二引误作十二年」<br/><br/>　　先举性行「魏志云虚毓字子家迁吏部尚书选先性行而后言才李丰常以问毓毓曰才所以為善者也是故大才成大善小才成小善今称之有才而不能為善是才不中器也丰等服其言○今案魏志二十二虚毓传选先二字作选举先举餘同陈本照魏志增引」<br/><br/>　　多被拔擢「魏略云何晏字平叔迁侍中尚书主选举有旧者多被拔擢○王石华校升改叔今案魏志卷九何晏传注引魏略同陈本脱字平叔三字脱举字俞本举改宿原钞同盖从白帖七十二校改宿也」<br/><br/>　　心精体密「吴志云薛综字敬文為选曹尚书固让顾评心精体密贯道达微才昭人物德服眾望诚非愚臣所可越先后遂代综○王石华校宗改综补非字遇改愚今案吴志卷七顾雍附谭传无字敬文三字服作允惟本篇下再引白帖七十二引及俞本与原钞同陈本照吴志删改又才误十」<br/><br/>　　执心平当「晋诸公赞云刘维字公平迁吏部尚书执心平当不能顾惮也○今案俞本同陈本维误雄脱不能句」凌虚篤素「晋起居注云武帝太始八年詔曰议郎山涛至性简静凌虚篤素立身行已足以励俗其以涛為吏部尚书○今案陈本性误為励误厉」<br/><br/>　　抑华崇本「晋起居注云武帝太康四年詔曰选官宜得忠恪寡欲抑华崇本者尚书朱整周慎敬让以道素自居是其人也其以整為吏部尚书○今案翰苑新书前集卷四引晋起居注周慎九字作周谨廉素以道自居白帖七十一引与本钞同餘详本篇上文陈俞本皆华改末」<br/><br/>　　不懈于位「魏志云卢毓為侍中在职三年多所駮易詔曰官人任才圣帝所难必须良佐进可替否侍中虚毓稟性贞固心平体正可谓明试有功不懈于位者也其以毓為吏部尚书使毓自选代如卿者乃可毓举常侍郑冲帝曰文和吾自知之○王石华校其改贞今案魏志二十二卢毓传任作秩如上有曰得二字类聚四十八引亦然原钞駮误校自误者百文误大已据订陈本照改秩无其以以下」<br/><br/>　　正身率职「晋诸公赞云李胤字宣伯為吏部尚书正身居职遂删定选例而著于令○今案详本篇上引居作率删作刊例作制」居职行其所见「又云具上议也○今案类聚四十八引晋诸公赞李胤為吏部尚书正身率职故能行其所见本篇上两引此事而各有删节」用人密啟后奏「王隐晋书云山涛為太常遭母丧手植松柏詔曰今风俗凌岂宜镇以退让山太常虽在谅闇古人亦墨絰从戎其以涛為吏部尚书涛用人皆先密啟然后□奏○王石华校补柏字退字今案类聚四十八引王晋书闇作阴□作公陈本改引今晋书」<br/><br/>　　号為得才「吴书云李肃字伟恭少以才闻孙权擢為选曹尚书加骑部尉知选举号為得才陈俞本才作方脱知字又陈删字伟恭三字餘与原钞同」官人称允「晋诸公讚云山涛為吏部尚书官人称允也○今案陈本同」当时清净内外肃然「王隐晋书云邓攸迁吏部尚书牧马於家庭妻息素食不受一钱於人当时清净内外肃然○王石华校人下删家依载继四字衍文也今案类聚四十八引王晋书息作自钱作饭无当时二句餘同初学记十一引迁作為无於人二字当时二句在牧马上白帖七十二引牧作饮息作悉亦作饭陈本与原钞同俞本节引」<br/><br/>　　无敢好衣美食「傅咸集表云昔毛玠為吏部尚书无敢好衣美食魏武叹曰孤之法不如毛玠尚书令使吏吏部用心如毛玠风格之易不难矣乎○严氏校傅贤改傅咸今案御览二百十四引傅咸集表末句作在不难矣陈本照改俞本作何难乎」<br/><br/>　　薛综固让「吴志云薛综字敬文為选曹尚书固让顾谭心精体密贯道达徵才昭人物德服眾望诚非愚臣所可越先后遂代综○王石华校遇改愚补可字末删正之可乎四字衍文也今案见吴志卷七顾雍附谭传亦详本篇上引」<br/><br/>　　阮孚不拜「臧荣绪晋书云阮孚字遥集转吏部尚书领东阳王师称疾不拜詔就家用之尚书令郄监以為非体帝曰就家用之诚不快不尔便废才当轻重务推之耳○王石华校季改孚今案白帖七十二引臧晋书阮孚误玩李无领东句詔下有惜其大才四字尚书令以下亦见今晋书阳作海监作鉴体作礼无当轻句俞本阳作暘称疾作辞脱郄字当上有為字餘与原钞同陈本改引今晋书」<br/><br/>　　一时之俊「华谭集尚书二曹论云刘道真弘阳开举才识高妙一代名俊昔与梁相薛令长往见之问曰薛君在吴何官答曰為吏部尚书问吴时吏部如何餘曹曰通并高而吏部特取一时之俊刘曰晋魏以来俱尔也○今案通典二十三引华谭集无弘阳句吴时作吴待通并作并通特下无取字俞本照通典改陈本节存末二句无字无刘曰二字」<br/><br/>　　二贤吏部「世说云钟士季曰裴楷清通王戎简要后二十年此二贤当為吏部尚书冀尔时天下无复滞才○今案见世说识鉴篇亦详本篇上引」<br/><br/>　　○诸曹尚书七十五<br/><br/>　　再升紫微「谢承汉书魏朗字少英為尚书再升紫微謇諤禁省不屈豪右為百僚所服○王石华校补禁字屈字今案初学记十一引谢书少作仲一本作美升作昇姚辑本魏朗传从之汪辑本亦作昇惟事文类聚新集卷十引与原钞同陈本脱字少英三字亦改服下有以当事免句」<br/><br/>　　三為选官「裴松之晋纪云江彪字思玄三為选官少有私荐素称之也○今案亦见今晋书五十江彪传字思玄无三為以下陈俞本脱字思玄三字并脱末句」周厯三臺「谢承后汉书云蔡邕字伯谐以治书御书迁尚书三月之间周厯三臺选侍中○今案初记十一引谢书治作持选作迁姚辑汪辑本谢书蔡邕传治作侍餘与初学记同陈本照初学记改」<br/><br/>　　损益万机「朱凤晋书云杜预字元顗為度支尚书在内七年损益万机酬酢諮輒不可胜数朝野称焉号曰杜氏武库言其无所不有者也○王石华校用改有今案亦见今书三十四杜预传无酬酢句焉作美无氏字陈俞本已改引今晋书矣考翰苑新书前集卷四引王隐晋书无度支二字称作伏餘同」<br/><br/>　　闲练旧典「益部耆旧傅云太尉李固荐杨淮字伯川累世服事臺阁闲练旧典具有干用宜在机密特拜尚书○今案翰苑新书前集卷四引益部传无太尉二字无字伯九字具作且陈俞本淮作準亦作且干误渐餘与原钞同」<br/><br/>　　典定旧制「袁山松汉书云伏湛字惠公建武二年拜尚书典定旧制○今案翰苑新书前集卷四引袁后汉无建武四字餘同姚辑汪辑本建武以下亦同陈俞本与原钞悉同」<br/><br/>　　事无不综「傅子云傅嘏字兰石為尚书事小大无不综也○今案严辑傅子据书引石改若陈俞本删字兰字」内外不漏「谢后汉王博字季习拜尚书明敏习汉家旧事在臺厯载夙夜敬戒内外不漏○王石华校宇改字家下衍事字在下衍厯字删之今案姚辑汪辑本谢承后汉书王博传与原钞同陈本删字季习三字」<br/><br/>　　敏於眾职「谢后汉书云荀緄字伯条拜尚书緄性明亮敏於眾职以勖群僚秉机平正直道而行是时内外公卿大夫莫敢不惮○王石华校抹去外字非朼今案姚辑本谢书荀緄传脱正字道而行三字是时内外四字末句作莫不惮之汪辑本直道句作直而行之餘悉同考事文类聚新集十引亮作宽勖作厉敢不作不敬餘亦同陈本脱字伯条三字脱以勖下十六字俞本勖误最餘与姚辑同」<br/><br/>　　干机密职「又云杨高字圣达拜尚书高渊懿博雅治术又办优纳王事明习国家典故干机密之职夙夜周慎退食自公高仪表伟丽每朝贺天成属意百僚侧目○今案姚辑本谢承后汉书杨高传达作建又作亦脱天威四字俞本亦然惟本钞诸尚书左右丞篇引亦作达陈本节录」<br/><br/>　　臺阁弹驳「魏略云丁謐字彦静迁尚书謐為人外似疏略而内多忌其正臺阁数有所弹驳臺中患之事不复行○王石华校补内忌二字今案魏志卷九曹爽传注引魏略作靖迁作转复作得陈俞本脱字彦静三字复亦作得餘同原钞又謐误謚据订」<br/><br/>　　军粮校计「朱凤晋书云文帝立度支尚书军粮校计一由之以司马孚為度支尚书○今案翰苑新书前集卷四引朱凤晋书军误年挍计作计较為度五字作為之陈俞本脱文帝句移以司马孚句在军粮句上」<br/><br/>　　文武群才多所明拔「先贤行状云崔琰拜尚书委受銓衡揔齐清议十有餘年文武群才多所明拔朝廷归高天下称平○王石华校方改才补高字今案魏志十二崔琰传注引先贤行状无拜尚书三字平作仁陈俞本受作授餘同陈略增引」<br/><br/>　　内外眾职各得其才「傅咸陈事云正始中何晏典选举内外眾职各得其才杰然之美於斯可观也○王石华校已造改选举今案陈俞本同」朱穆讜言正直「谢承后汉书云朱穆為尚书讜言正道○今案姚辑汪辑本谢后汉朱穆传同考类聚四十八初学记十一引及陈本皆同」毛玠拔真斥偽「先行状云毛玠為尚书典选举拔真实斥华偽长吏还者乃垢面嬴玄乘柴车○王石华校补标目真字今案魏志卷十二毛玠传注引先贤行状还误真作贞本钞称职篇引行状亦作还作真盖宋钞兼避仁宗讳也俞本还亦?同陈本无长吏以下」<br/><br/>　　黄琬方毅「续汉书云黄琬字子琰方毅廉直為侍中尚书○今案姚辑汪辑本书黄毅传直作贞餘同初学记十一引续汉书无字子琰三字亦作直宋人改避详上」淡泊无欲「东观汉记云郑均字仲虞為尚书淡泊无欲章帝东巡过任城乃幸均舍敕赐尚书禄故时人号為白衣尚书又嵇康高士传曰均不事汉朝章帝自往终不肯起曰陛下何惜不為上世之君今臣得為偃息之士民上顾命百僚以尚书禄终其身○今案聚珍本观记為尚作治尚餘同御览五百一十引嵇康高士传上世作太上民上无士字又无顾命句餘同又东观记条内章帝东巡五句误窜人高士传之下今移正陈本舛脱更甚」<br/><br/>　　许混见识「魏志云许混邵子也清虚有见识明帝时為尚书○今案魏志二十三和洽传虚作醇见作鑑御览二百十二引虚作湻与陈俞本皆作鉴陈又删劭子五字」王昶考课「王昶考课事云尚书侍中考课一曰掌选六才以考官人二曰紑理万机以考庶绩三曰进规惟允以考讜言四曰出纳王命以考赋政五曰罚法以考典刑○今案御览二百十二引课事选作建规作视陈本选亦作建贤餘同又原钞庶上衍课字纳下衍故以承三字已据刑」<br/><br/>　　翟酺高第补「谢承后汉书翟酺字子庶為侍中有缺詔将军大夫六百石以上试对政事天文道术以高第者补之由是酺对第一拜尚书○王石华校据陈本涂去军字非也名改石是也今案姚辑谢书脱翟酺传汪辑本庶作超中下有时尚书三字餘同御览二百十二引庶作广餘亦同陈本删字子庶三字為作迁亦有时尚书三字又增引颇多俞本有字子庶三字餘与陈同」<br/><br/>　　钟离至德「钟离意别传云棠邑令钟离意至德仁和有养民之道得百姓之欢心孝明皇帝詔徵诣闕拜此臺之旧事政以大尚书大臺也○王石华校删改以八字今案陈俞本删有养十二字删皇字删此臺八字删末三字」<br/><br/>　　光耀紫微「韦诞集太僕杜侯誄云入作纳言光耀紫微○今案严辑韦诞文杜侯祇据书钞一引惟讹作卷百亦十耳陈本脱太僕六字餘悉同」光翼明圣「陆机祖道清正云□□□题允藩克正惟是喉舌光翼明圣○王石华校涂去云题允三字今案照石涂去仍不可句允藩以上舛脱已甚无从引证陈本删存惟是二句」<br/><br/>　　○诸尚书左右丞七十六<br/><br/>　　掌百官威仪「续汉书百官志云左右丞掌录尚书吏民上章百官威仪○今案近本后汉三十六百官志作左右丞各一人本注曰掌录文书期会左丞主吏民章报无百官句初学记十一引御览二百二十二引续汉志皆民作人是唐钞改避太宗讳耳餘与原钞悉同陈本照改人字」<br/><br/>　　主臺内体制「晋百官表注云左右丞主臺内宗庙祠祀朝仪体制弹按选用署吏督近道文书给假○今案御览二百十三引晋百官表注宗上有禁令二字体讹射督作稽同陈本无右字俞本节录又原钞脱左右字弹字给假字皆据御览补」<br/><br/>　　皇朝司直天臺管辖「傅咸答辛旷诗序云尚书左右丞弹八坐以下居万机之会斯乃皇朝之司直天臺之管辖余前為左丞具知此职之要忝此任侃俛从事日慎一日○严氏校补序字弹字具知字今案严辑傅咸文此序刑右字坐作座為左作為右僶俛作黽勉又注云初学记十一引两条前作傅元后作傅咸通典二十二御览二百十三并作傅咸考陈本无答辛五字云下有六字无弹字前下有后字餘与原钞同又按明本初学记管辖注引作傅咸弹八座注祗云见管辖注中未尝前玄而后咸或严氏所见本不同耳」<br/><br/>　　职轻事重以贱制贵「傅咸表云左丞职轻事重以贱制贵人所难居臣以闇劣猥忝斯任愧於不称惧罪之及也○严氏校补人字闇字不字惧字今案御览二百十三引傅咸表人所作所以陈本脱末二句俞本脱惧字」<br/><br/>　　揔典纲纪「晋百官志云左丞揔领纲纪绪不去也○今案初学记十一引晋百官志有上句无绪不四字陈本纪下改作云云原钞末句实有舛脱」掌廩钱穀「汉官典职云左丞与僕射掌廩钱穀○今案续汉志补注引汉官典职作右丞与僕射对掌授廩假与左丞无所不统二字初学记十一引廩下有假字穀下有诸财用字本钞卷五十九尚书僕射篇亦引掌授廩给钱穀二句陈本注作蔡质汉仪」<br/><br/>　　领都令史「晋百官表注云左丞领都令史七人史五人韩二蕃人八也○王石华校据陈本删韩句今案俞本仍之虽有舛脱存其原钞之面目诚是」署诸财用「续汉书百官志云右丞假署印綬及纸笔诸财用○王石华校据陈本添纸字今案陈本笔下有墨字用下有库藏字盖据后汉三十六百官志改也本钞是节引者俞本注云详通典」<br/><br/>　　量物多少「晋百官表云右丞主臺内库藏廨舍量物多少及稟赐民户租布刑狱兵器督录远道文书○今案御览二百十三引晋百官表原钞脱臺字舍字赐误财据订陈本亦脱臺字廨误斛脱舍字无及稟以下俞本上半与陈同及稟以下赐作假餘与本钞同」<br/><br/>　　久次郎补「汉官侍臣上注左右丞久次郎补也○今案平津本汉官仪据旧钞引同陈俞本上注作主法」称左右君「汉官典职云尚书郎见左右丞对揖无敬称左右君○王石华校从陈本抹去无字今案平津辑本典职脱尚书四字无敬二字亦据陈本者本八十五拜揖篇对揖无敬条下亦引此上二句惟御览礼仪部及续汉志补注引与原钞同」<br/><br/>　　攸摄百揆「王导答别驾孔坦拜左右丞辞云省民慨然然卿在朝无赖端右康济务拾遗损益者多矣眾谈咸以左丞事要宜须谅道以摄百揆今天子事弊亦是急病攘夷之日岂得己者矣○今案陈本作晋中兴书引然卿以下删无赖四字俞本辞下有表字攘误让餘与原钞同」<br/><br/>　　无弹外官「江彪駮议云杜左丞荀蕤以见事弹免建康令孝怡等至於左右丞都弹外官之事则免朝之明惟尊而勿失也○今案陈本祇存左右丞十字俞本与原钞同」<br/><br/>　　张稷言辞辩达帝深奇之「谢承后汉书云张稷為卫君除尚书侍郎左丞朝贺陛见进对威仪辞令辩达明帝深奇异之拜胶东相○王石华校将东相二字旁勒今案姚辑汪辑本谢书张稷传及俞本与原钞悉同此条原脱胶字陈本遂删末句故石华疑之」<br/><br/>　　黄香功满当迁帝留增秩「东观汉记云黄香拜左丞功满当迁和帝留增秩○今案陈本同聚珍本东观记十九黄香传和帝二字作詔书姚辑本脱初学记十一引续汉书此亦同惟丞下衍相字耳原钞标目迁误选据聚珍改」<br/><br/>　　许奇有准绳节操「傅畅晋赞云许奇字子秦為尚书左丞有准绳节操○今案初记十一引晋诸公赞脱子字节字御览二百十三引无字子泰三字准作準陈本亦脱节字餘同御览」杨高陈国便宜「谢承后汉书杨高字圣达拜尚书侍郎转左丞自在?练汉家故事前后上表陈国政便宜○今案姚辑谢书杨高传脱此条陈本脱字圣达三字转误辅俞本圣误至餘亦同」<br/><br/>　　傅咸奏王懋「王隐晋书云傅咸字长虞為右丞殿中尝火百官莫不趍救而尚书平王懋郎温字桓昆等不赴臺咸以懋等职在机近宜当风发先百僚就有患疾宜自扶力而晏然在外不赴警急奏免懋咸前后所弹奏辞皆深切及入坐以下莫不测目者○今案陈本无字长虞三字无右字无殿中十一字无郎温五字及八五字作公卿二字俞本脱右字脱郎温五字莫上有峻急二字餘与原钞同」<br/><br/>　　郄詵奏崔洪「干宝晋纪云郄詵為尚书左丞奏推吏部尚书崔洪洪曰我举詵左丞而詵奏我是挽弩自射也詵闻曰崔侯為国举才我以才见举唯官是亲各明至公何故私言洪闻悦服○今案本钞公正篇引干宝晋记左丞误右丞无悦服句為国作為相餘同亦见汉书十一引王晋书无我左二字奏我上有还字私作其又今晋书四十五崔洪传悦服作重之奏推作紏皆与于氏纪相近陈本改引中兴书」<br/><br/>　　白褎奏山涛「王隐晋书云武帝以山涛為司徒频让不许涛出遂归家左丞白褎表奏涛违詔詔杖褎五十○今案类聚四十七引王晋书遂作径无表字但本钞杖刑篇引亦作遂陈本改引今晋书俞本改径字餘亦同」<br/><br/>　　百僚所惮「又云祁隆字弘始為尚书郎转左丞在朝為百僚所惮○今案初学记十一引王晋书郝作郄无隆字两字僚作寮餘同陈本脱弘始字三字餘亦同」在朝清肃「又云刘暇字长升為尚书左丞正色在朝三臺清肃出兼中丞○今案初学记十一引王书暇作恢原钞脱尚书二字脱三臺二字据补陈本暇作□脱字长升三字亦脱尚书三诸字」<br/><br/>　　违命加罚「杨济与传咸书云昨违命相视受罚虽云太重以為相念怛然答曰违拒上命稽停詔罚退思此罪在於不测财如罚黜退用战悸何敢复以杖重為剧乎○今案御览百五十引杨济此书违命作遣人怛误恒财作纔本钞杖篇引亦作财财纔古通字陈本删非违以下作云云两字俞本脱虽字脱念字詔作招罪作非财作则黜作默用下有自字餘与原钞同」<br/><br/>　　懦弱免官「晋中兴书云王国宝因酒坐怒右丞祖台之詔曰国宝纵肆惰性甚不可长台之懦弱非监司体其各免官○王石华校补台字性字长字各字今案御览二百十三引中兴书无各字陈本改引今晋书俞本各作咎餘与原钞同」<br/><br/>　　○尚书郎揔七十七<br/><br/>　　以孝廉郎「应劭汉官仪云郎以孝廉年未五十先试牋奏初上称郎中满岁為侍郎○今案初学记十一引汉官先试以下平津辑本汉官仪祇据书钞一引」选孝廉為郎「汉旧仪云高后选孝廉為郎宿吏二千石以上视事满三年得任同產若子一人為郎○今案汉书哀帝纪应劭注引汉旧仪无宿字原钞廉误悌据订平津辑本旧仪以入补遗陈本廉作悌无宿吏以下俞本亦作悌任下有其字无若字餘与原钞同」<br/><br/>　　满岁為侍郎五选太尉「汉官仪云尚书郎四人一主匈奴单于营部一主羌戎吏民一主天下户口土田垦作一主钱帛贡献委输初上為郎中满岁為侍郎五岁迁太尉○今案平津辑本汉官仪谓书钞御览职官部引戎作夷又注谓吏民二字当在天下二字之上说见通典又谓初上三句另為一条今本篇上亦已另引矣然考初学记十一引一下怕有人字戎作夷民作人无天下二字土田四字作垦田是又一说也陈本委输上照初学记末三句照本钞」<br/><br/>　　郎极清望「山涛啟事云旧选尚书郎极清望也○今案翰苑新书前集卷四引啟事同」臺清显「郭璞辞尚书郎表云臺郎清显论望宜允也○今案百三家本郭璞表脱此二句亦见本篇下再引惟表上脱郎字耳陈俞本与原钞同」上应列宿出居百里「应劭汉官仪云明帝时馆陶公主為子乞郎不许赐钱千万上曰夫郎上应列宿出居百里使非其人民受其伤故时称明慎之至也○今案平津辑本汉官仪明作武餘同然祇据书钞一引陈本作华嶠后汉书无明帝三字求作乞上曰作明帝谓群臣曰郎下有中字使作苟伤作殃无末句盖据初学记卷十一所引耳」<br/><br/>　　选吏能者為之「汉官典职云尚书郎从三署试初上臺称守尚书三年御亲詔称侍郎凡三十四人精选吏能者為之○今案平津辑本典职谓据初学记及续汉志补注引考初学记十一引蔡质汉官典职与孙说异亦与原钞字句少异盖原钞节录自是不同陈本称侍郎以上照初学记改凡三以下与原钞同」<br/><br/>　　简良能以亲职「裴秀奏事云谨按臺阁简统万机动為法制是以特宜精简良能以亲其职臺郎皆朝之儁选当之处事宜辨正疑滞也○今案严辑裴秀文其奏事亦据书引同本篇下再引儁作俊陈本改儁作俊餘同俞本删臺郎以下」<br/><br/>　　邦之俊茂「晋起居注云臺郎御史万邦之俊茂数出掌牧颂声兴矣○今案翰苑新书前集卷四引晋起居注无万字数作若掌作宰陈本删万字删数出二句俞本颂声□餘与原钞同」<br/><br/>　　朝之俊选「裴秀奏事云臺郎皆朝之俊选当之处事宜辨正疑滞○今案详本篇上疑误欸已据改」大臣之副「山涛啟事云旧选尚书郎极清望号称大臣之副州取光者以应雍州刺史久无郎前尚书郎傅祇人才无先之者请以补职○今案翰苑新书前集卷四引啟事无号称以下严辑山涛文其啟事据御览二百十五引亦脱刺史二字原钞脱字雍字史字前尚书字傅祗误副之已据订补陈本无州取以下俞本脱雍字前尚八字作副之人三字餘与原钞同」<br/><br/>　　宰士之儁「又云荆州宜恒有郎王垣之以病出义阳邓选有才义论者以為宰士之儁而未满之年臣以為宜先用郎○今案本钞三十三荐贤篇引山公啟事垣之作祖字作选严辑山公啟事宜恒作宜都王垣之作王恒选作遐餘同又本钞六十八掾篇引宰士二句儁作雋邓选作刘遐陈本无注俞本恒亦作都用郎作用之也餘与原钞同」<br/><br/>　　弥纶旧章「谢后汉书云承父婴為尚书侍郎服事丹墀弥纶旧章策文通训条在禁秘於省阁為臺承郎升复道取得為开览其餘他官莫敢闞门？俞者也○今案姚辑承书承父婴传门？敔作闚餘同事文类聚新集卷十引服作伏无策文以下翰苑新书前集卷四引亦然陈本脱承父四字脱禁字脱於省阁三字為作唯脱承字脱升复四字亦作闚餘同俞本与原钞同」<br/><br/>　　繁剧之任「郭璞辞尚书郎表云今当以劣弱之质充督责之官以无用之才管繁剧之任且臺郎清显论望宜允者也○今案此条脱表字据本篇上引补严辑郭璞文据书引显改选陈俞本脱郎字显又作贵俞无末二句」<br/><br/>　　主文书「续汉书百官志云侍郎三十六人一曹有六人主作文书起作草本○今案后汉书三十六百官志末句无作本二字是彪书十志收入范书后亦有不尽同也陈俞本照今范书删此二字」<br/><br/>　　受口宣詔「百官表注云直郎一人尚书受主及受口宣詔皆书二通校侍郎一通付主者施行○今案陈本删尚书五字删皆书以下俞本与原钞同」更直建礼门「汉官典职云尚书郎昼夜更直五日於建礼门内给青縑白綾牒布被或以锦被帷帐毡褥大官供食○今案文选沈休文和谢宣城诗注引汉官典职无五日二字又初学记十一引无昼字无牒布二字无帷帐二句又后汉钟离意传注引给作供亦无牒布二字氊作？？冉大作太白帖七十二引给青二句无牒布二字陈本删昼字更字牒布字大改太餘同」<br/><br/>　　奏事明光「汉官典职云尚书郎入直臺廨中给女侍史二人皆选端正指使从直女侍执香鑪烧薰从入臺奏事明光殿省中也○今案亦见初学记十一引应劭汉官仪从入三字作以从入臺中给使护衣服下接奏事句此节录耳陈本照初学记改」<br/><br/>　　握兰丹墀「汉官仪云尚书郎握兰含香趍走丹墀奏事黄门郎与对揖天子五服赤管大笔一双分墨一丸○今案初学记十一引汉官仪尚书郎含鷄舌香伏奏事郎对揖跪受故称尚书郎怀香握兰趍走丹墀又御览二百十五引汉官仪握兰一条而末二句此是节录者陈本服作珥餘与原钞同」<br/><br/>　　珥笔华轩「潘岳赠陆机诗云齐轡墀龙光讚纳言优游省闥珥笔华轩○今案文潘岳為贾謐赠陆机诗墀作群百三家亦然但本篇下再引亦作墀陈俞本均作龙墀」青縑被「汉官典职云尚书给青縑白綾牒布被或以锦被帐毡大官供食○今案详本篇上引此脱帷二字陈本增引」赐赤管笔「又云尚书赐赤管大笔一双分墨一丸○今案本篇上握兰丹墀条下引作汉官仪陈俞本亦然俞本赤管上有尚书郎五时赐珥句本篇上引珥作服」趍翔廊閤「华阳国志云杜軫起家入為齐尚书郎每升降趍翔廊閤之下威容可观中朝伟之○今案廖刻顾校本华阳国志后贤志篇同又本钞尚书诸曹郎篇引伟作卫陈本脱齐字俞本与原钞同」<br/><br/>　　优游省闥「潘岳赠陆机诗云齐轡墀龙光讚纳言优游省闥珥笔华轩○今案详本篇上引」<br/><br/>　　○尚书吏部郎七十八<br/><br/>　　慎其所举「魏志云诸葛诞為吏部郎人有属託则显其言而承用之有当否则公其得失自是群僚莫不慎其所举○今案魏志二十八诸葛诞传原钞脱郎字显误题据订陈本失下有以為褎贬句餘同又类聚四十八引亦无褎贬句」<br/><br/>　　清慎举选「王晋书云李胤為吏部郎清慎举选号為廉平○今案类聚四十八引王晋书清作精餘同陈禹謨或因其所据之本下条脱去标目误将注文移此抑知李重事本条标目迥殊耶」<br/><br/>　　群才毕举「王晋书云李重字茂曾迁尚书吏部郎询朝眾而抑华竞任公平而塞私謁是以群才罔不毕举又特留心幽阻海内莫不归心也○严氏校云按晋书作茂曾原鲁字误今案俞本询朝四字作务任公五字作不通皆照今晋书改而仍存王晋书名诬妄极矣」<br/><br/>　　时无屈滞「王蕴别传云蕴為吏部郎欲使时无屈滞草莱自书曾下鼓急出日吴乃至家○今案类聚四十八御览二百十六引蕴别传皆无草莱四字又类聚吴误迭陈本脱草莱以下」<br/><br/>　　许允多用其乡里「郭子云许允為吏部郎多用其乡里帝收之允妇诫允曰明主可以理夺难以情求既至明市核之允答曰举尔所知臣之乡人臣所知也愿陛下检校為职与否不称职臣宜受其罪皆官得其人也○今案类聚四十八引郭子官作郎度作夺已据订改又末句作既检校皆其人餘同本钞百四十四粥篇再引部下亦无官字陈本改引世说非是」<br/><br/>　　杜锡不敢用乡亲「王隐晋书云杜锡字世嘏补吏部郎不敢用乡亲一人也○今案陈俞本同陈删字世嘏三字」山涛在事清明「又云山涛為吏部郎文帝与书曰足下在事清明洁操迈时念多所之今致钱物○今案类聚四十八引王晋书钱下作二十万丝百勇穀三百斛无物字陈本洁作雅照补末二句」<br/><br/>　　阮放甚有称誉「晋中兴书云阮放与从弟孚齐名在銓曹之任甚有称誉性约俭不治產业為吏部郎不免饥乏王导以其名士供给衣食○今案类聚四十八引中兴书曹作管约作清不上有终字导下有庾亮二字无供字陈本与弟六字作迁吏部郎誉作续乏作寒餘与类聚同」<br/><br/>　　选举精密论望益美「臧荣绪晋书云周馥字祖宣定九品迁吏部郎选举精密论望益美○今案亦见今晋书六十一周馥传密作切餘同陈俞改引今晋书」蒞位称职名朝廷「又云桓彝字茂纶转尚书吏部郎蒞官称职名显朝廷○今案亦见今晋书七十四桓彝传纶作伦无蒞位四字餘同陈俞本改引今晋书陈本标目蒞位称三字误作竟厯殊谬」<br/><br/>　　裴楷清通王戎简要「世说吏部郎缺文帝问其人於钟会会曰裴楷清通王戎简要皆其选也於是用裴○今案见世说识鉴篇又本钞三十三荐贤篇亦引」许允清吏「魏氏春秋许允為吏部郎选郡守明帝疑其所用非人召入将加罪帝怒詰之对曰某郡太守虽满文书先至年限在后某守虽后年限在前帝取视事乃释遣出望其衣败曰清吏也○今案魏志卷九注引魏氏春秋人作次满上有限字年限在前之年字作日御览五百二十引书作字餘与魏志注同陈俞本脱郎字脱召入二字脱帝怒句帝下衍前字餘亦与魏志注同」<br/><br/>　　阮放名士「晋中兴书陈留阮录云放為吏部郎在銓管之任性清约不治產业不免飢乏王导以其名士供给衣食○今案详本篇上阮放甚有称誉注但上引管作曹」<br/><br/>　　庾敳静默无為「臧荣绪晋书庾敳字子嵩迁吏部郎是时天下多故机变屡起敳常静默无為○今案亦见今晋书敳作顗餘同陈俞本改引今晋书」阮咸清真寡欲「世云山涛举阮咸為吏部郎目曰清真寡欲物不能移○今案世说识鉴篇物上有万字本分三十三荐贤篇引郎误中类聚四十八引无目字有万字御览二百十六引无目字真作直陈本改引今晋书清真作真素」<br/><br/>　　非但正己乃当正人「山涛啟事云吏部郎与辟事日夜相接非但当正己而已乃当能正人议郎杜默德履亦佳太子庶子崔谅中书郎陈准皆有意正人其次不审有可用者不也○王石华校王改杜今案类聚四十八引山公啟事碎作辟据订又翰苑新书前集卷四引与作典默误点脱书字陈作陆审上衍当字又御览二百十六引亦无书字餘与原同陈本与作以无书字餘亦同」<br/><br/>　　虽充人乏诚失其所「袁宏与谢僕射书辞吏部曰闻欲见拟為吏部郎不知审尔果当至此诚相遇之过闻之惕然不能自默者顾以冠世群才故当粗依其方苟得则小大成器纶经允中最以其先者僕之才性尽此无分虽以充人乏诚失其所也○今案御览二百十六引袁宏书至之过句正俞本脱袁字亦下有否字世误五餘同陈本小注未详」<br/><br/>　　阮咸三上不用「干宝晋纪云山涛选举阮咸宣子為吏部郎三上帝弗能用○今案亦见文选卷二十一注引曹嘉之晋纪选举六字作举咸帝上有武字餘与本钞同俞本脱选字宣子字帝字用下有之字餘同陈本改引今晋书」<br/><br/>　　毕卓饮酒废职「晋中兴书云毕卓少亦放达為胡母辅之□□泰兴末為吏部郎常饮酒废职○今案类聚四十八引中兴书无胡母七字餘同御览二百十六引与类聚同陈俞本亦作希□□作所知餘同但陈作今晋书尚可俞作中兴书何耶」<br/><br/>　　坐稽迟免「臧荣诸晋书云刘实字子真為吏部郎坐稽迟选免官○今案陈俞本真作直选字移坐字下餘同」以私被黜「徐广晋纪云吏部陆亮山涛知其非才啟可為左丞帝遂使為吏部郎其后果以私被黜也○今案陈俞本同」<br/><br/>　　○尚书诸曹郎七十九<br/><br/>　　马游卿甲第為郎「汉书马宫字游卿治春秋以射策甲第為郎○今案见汉书八十一马宫传」阮德猷上第拜郎「阮德猷集云策在上第即拜尚书郎毁誉之徒或言对者因缘从託詔乃更延群才廷对○今案陈本同俞本误延对亦见今晋书卷五十二」王公仲明经為郎「汉书云王嘉字公仲平陵人以明经射策甲科為郎○今案汉书八十六王嘉传原钞脱以字据补」陆士衡文学转郎「王隐晋书云陆机字士衡為尚书郎与吴王表曰以臣颇涉文学见转殿中郎○今案原钞与吴十二字今晋书作吴王出镇淮南陈俞本改引今晋书而仍存王晋书名谬甚」<br/><br/>　　禰衡正平性与道合「抱朴子云汉有禰衡孔文举荐之以為宜起家作臺郎禰衡目所一见必传於口耳所暂闻不忘於心性与道合思若有神○今案平津本抱朴子外四十七弹禰篇必传作輒诵暂作瞥陈俞本改引后汉本传」<br/><br/>　　夏侯湛理识明彻「司马攸与山巨源书云太子舍人夏侯湛□心居正理识明彻应可郎也○今案陈俞本心上□作柔字餘同」乐彦辅人之水镜「王隐晋书云乐彦辅為尚书郎卫瓘见奇之命诸子造焉曰此人之水镜每见此人莹然若开云雾覩青天○今案类聚卷二引王晋书彦辅作广曰此误曰或见此误见今开作披餘同翰苑新书前集卷四引王隐晋书曰下无此字餘同陈本改引今晋书而仍存王晋书名」<br/><br/>　　田凤仪状端正「长陵碑云长陵田凤字季宗為尚书郎仪状端正入奏事灵帝月送之因柱题云堂堂乎京兆田郎○今案二百丛书张辑三辅决录卷二据御览引无长陵□云四字状作貌乎下有张字并谓顏氏家亦引作貌初学记引作容仪又白帖七十二引作容貌亦有张字陈本為上衍立字餘与原钞同」<br/><br/>　　杜軫威容可观「华阳国志云杜軫起家為齐尚书郎威容可观中朝伟之○今案详本卷上尚书郎揔篇趍翔閤条下」胡伯始兼始两曹「续汉书云胡伯始举孝廉试為天下第一旬日拜尚书郎恪勤职事所掌辨让兼蒞两曹转左丞相○今案初学记十一御二百十五引日作月无恪勤以下又翰苑新书前集卷四事文类聚新集卷十引无辨让二字无转左四字日亦作月姚辑本续汉书辨让作辩护蒞作理脱相字餘与原钞同汪辑辨作办两作西餘与姚同陈本亦作辨护餘照翰苑新书略增引」<br/><br/>　　徐謁卿奉事三世「东观汉记云徐防字謁卿举孝廉周密畏慎臺阁典职十年奉事三世未尝有过者也○今案姚辑本脱聚珍本东观记徐防传亦脱此段祇夹注引范书字謁卿又考范书七十四防传云举孝廉职典枢机周密畏慎奉事二帝未尝有过与本事同词异陈本遂改引范书」<br/><br/>　　黄香数陈得失「又云黄香字文强拜尚书郎数陈得失赏赐常增异同位时车驾居南宫尚书新成詔赐演什物以香父在赐卧几灵寿杖○今案姚辑本聚珍本东观汉记香传强作疆无数陈至什物句亦见范书百一十上赏赐句作赏賚增加无异同以下陈俞本改引范书」<br/><br/>　　郭璞数言便宜「晋中兴书云郭璞字景纯迁尚书郎数言便宜多所匡益○今案亦见今晋书七十二郭璞传同陈俞本删字景纯三字败题王隐晋书」贾充定法令「王晋书云贾充字公閭除尚书郎典定法令兼度支考课辨章制度事皆通行也○今案类聚五十四引王隐晋书有贾充定律令一条亦见今晋书四十贾充传法作科制作节通行作施用陈俞本已改今晋书」<br/><br/>　　刘颂定科律「又云刘颂為尚书郎定科律理词讼数年转延尉正○今案亦见今书四十六刘颂传定作典理词作申冤转作守无正字陈俞本皆改今晋书」<br/><br/>　　龚遂处当平决口笔俱著「谢承后汉书云龚遂字巨卿拜尚书郎性敏达弥纶旧章深识典故每入奏事朝廷所问应对甚捷桓帝嘉其才臺阁有疑事百僚议不决遂常拟古典引故事处当平决口笔俱著转左丞○今案姚辑汪辑谢书纶作缝应对句作应时建白百僚十三字作一以委遂餘同陈俞本与姚汪本同」<br/><br/>　　刘裕国家故事决於口笔「又云刘裕字伯祖补尚书郎裕才辨有大笔自在臺阁陈国家故事每有奏决於口笔為群僚所服○今案姚辑汪辑本谢承后汉书刘裕传才上有有字脱有大笔三字故事作事故服作伏姚注云范书作刘右又汪本亦作右陈俞本仍作刘裕餘与姚辑同」<br/><br/>　　俯伏省閤「华嶠汉书云冯豹字冲文為尚书郎勤力不懈每奏事未报常俯伏省下或从昏至明帝闻之加赏赐○今案姚辑华书冯豹传未作不无俯字或作每餘同汪辑本仍作或餘同姚陈本改引范书」<br/><br/>　　不离省闥「东观汉记云黄香為尚书郎独宿臺上昼夜不离省闥上閒善之○今案聚珍本东观记十九黄香传同陈本改引范书」独直臺上「华嶠后汉书云药崧為人朴素家贫為郎尝独直宿臺上无被枕食乃糟糠明帝入臺輒见崧问而嘉之○今案姚辑书药崧传脱為人四字枕字乃字帝下有每字问下有其故字又案云范书钟离意传松作崧汪辑本亦附钟离传餘与姚同又考御览七百七引无為人六字无尝字枕食以下作帝推被与之本篇下再引亦作药崧陈俞本改引范书」<br/><br/>　　有益臺阁「山涛啟事云太子舍人夏侯湛有盛才而不长治民有益臺阁在东宫已久今殿中郎缺宜得才学不审其可参此选不乎○今案御览二百十五引啟事湛作孝若治改理参此五字作可迁此否餘同陈俞本与原钞同」<br/><br/>　　龚遂清俭赐衣「谢承后汉书云龚遂拜尚书郎桓帝嘉其才又见衣服不鲜左右其清俭赐衣及车马○今案姚辑汪辑本谢书无又见以下陈俞本与原钞同不脱谢承后三字」<br/><br/>　　冯豹俯伏覆被「三辅决录云冯豹為尚书郎勤力不懈每奏未报尝俯伏省阁下或从昏至明天子闻默使小黄门持被之曰勿惊也○今案说郛本决录无勤力句奏下有事字无俯字阁作闥无闻字无曰勿句餘同白帖七十二引覆作盖有勿惊也三字二酉丛书张辑本决录小黄门作人字餘与说郛同其注云据初学记御览考初学记十一末有勿之三字而张辑竟脱疏矣」<br/><br/>　　奏议為臺閤崇信「华嶠汉书云阳球字方正补尚书郎闲达故事其所奏议常為閤崇信○今案姚辑汪辑本华书脱字方正三字陈俞本亦然原钞阳误杨字误自闲误同尝据订」<br/><br/>　　据法為三臺之表「谢承后汉书云王谭字世容除尚书郎服事臺阁传习国典政事尝依旧据法為三臺之表○今案姚辑本谢书脱字世容三字传作专脱议拟以下七字餘同汪辑本谭作潭餘与姚同陈俞本亦与姚辑同惟陈尚作传」<br/><br/>　　三署服其慎「东观汉记樊梵字文高每当直事驻车待漏虽在闲署冠剑不解於身為郎二十岁未尝被奏三署服其慎也○今案聚珍本东观记十一樊梵传车作马十下有三字姚辑脱虽在四字餘与原钞同陈俞本亦与原钞同」<br/><br/>　　谈者咏其高「王隐晋书云魏舒字阳元為尚书郎时选部郎或有非其才者欲有沙汰之言舒曰吾即其人也同僚素无清论者或有自愧之色谈者莫不咏其高也○今案陈俞本时选以下十六字照今晋书改而仍用王晋书名如此类者不可屈数」<br/><br/>　　解系州里荣焉「又云解系兄弟齐名清身洁己结厯常侍育任太子洗马舍人尚书郎州里荣焉○今案陈俞本改引今晋书俞本系作参」王湛臺阁益重「王湛别传云湛為尚书郎外望简捷若有遗漏然事要机会輒大小之间无所不辨明臺阁益归重之○今案陈俞本脱外望二句大小四字作中决之脱明字餘同」杜元凯擢拜「王隐晋书云杜预字元凯以□□之恩擢拜尚书郎○今案亦见今晋书三十四杜预传以下作尚高陆公主五字餘同或两□是尚主二字陈俞本则作婚亲仍恐是臆补耳」王叔从超迁「晋中兴书云王彪之字叔从王导谓曰选官以汝為尚书郎汝幸可作诸王佐郎彪之曰位之多少既不足计自当任之於时至於超迁是所不顾遂為郎○今案御览二百十五引中兴书叔从王导四字作叔虎从伯导五字以汝八字作欲以汝达四字顾作愿餘同陈俞本叔虎五字照御览但虎改武唐人改避也餘与原钞同又改题作晋书」<br/><br/>　　煒煒群龙吐芳兰「嵇含臺中晏会诗云殿中日煒煒群龙吐芳兰○今案陈俞本同」<br/><br/>　　谦谦君子美曾顏「嵇含又诗曰三公曰谦谦君子美曾顏○今案陈俞本同」<br/><br/>　　不能為郎「三辅决录于丁邯举孝廉為郎故事郎以令史久缺补之世祖始改用孝廉邯称病不就詔问病愈為郎否对曰臣实不病耻以孝廉為令史职耳世祖怒曰虎賁灭头杖之数十詔问欲為郎不邯曰能煞臣者陛下不能為郎者臣中詔遣出竟不拜郎○今案读汉书百官志注引决录注病愈五字作病羞為郎乎拜作為二酉辑本决录亦据后志注引但称病作称疾井增引取陈俞本事误侍脱实字耳误取脱虎賁句餘照百官志注改」<br/><br/>　　□□□□「晋中兴书云王国宝浮动躁竞妇父谢安见其倾侧每抑不用补尚书郎国宝以中兴以来膏腴唯作吏部不见餘曹固辞○今案原钞已脱标目陈俞本改引今书」<br/><br/>　　药崧走入床下「华嶠汉书云明帝福察常以事怒郎药崧崧走入床下上怒甚将自下撞之曰郎出郎出崧曰天子穆穆诸侯皇皇未闻人君自起撞郎○今案汪辑本华后书钟离意传福上有性字将自句作以杖撞松人君作天子餘同御览二百十五引走作逕将自五字作疾呼餘同陈俞本改引范书钟离意传姚辑本脱」<br/><br/>　　韩宣职事受罚「魏略云韩宣字景然為尚书郎曾以职事受罚已缚束杖未得行文帝輦过之问是谁左右以实对帝曰是子建所道韩宣耶特宥之○今案魏志二十二裴潜传注引魏略作字景然曾作尝无得字宥作原本钞五十四鸿臚篇引韩宣他事又作字子景陈本脱字子景三字脱己缚七字道误通脱韩宣二字末作遂得原也俞本谁下有缚字曰是下作念临淄侯遂轻车解缚九字餘与陈同盖从白帖七十二引改也」<br/><br/>　　○尚书令史八十<br/><br/>　　掌录上事「百官表注云诸曹郎令史与郎并处事宜别掌录上事立草○今案陈俞本同」掌发章表「又云直事令史掌发内章表及上事上书条牒疏奏门下注发日月其啟皆直注也○今案陈本引百官表注无及上以下俞本内作纳餘同」别录判按「又云尚书令史恉左右丞共所司别掌录判按朝会也○今案陈本引百官表注皆左四字作录掌二字按作校餘同俞本亦按作校餘与原钞同」别掌立草「又云菛臺御大二十八人朝是贤官一梁冠官第九与御史其詔何所典并处事宜别掌录上事立草者也○今案陈俞本皆注见前而本文疑有舛脱」义士二人「魏志云王思与习俱為四曹令史思因直日白事失太祖指太祖将加重辟习代往对已被收执矣思乃驰还自陈已罪太祖叹习之不言思之识分曰何意吾军中有义士二人也○今案魏志十五梁习传四作西二字在上无人字餘同陈俞本略增引」<br/><br/>　　国士之风「王晋书赵孟字长舒入补尚书都官令史善於清谈有国士之风其面有疵黯○今案御览三百六十五引王晋书无官字黯下有诸事不怏皆言当问疵面也二句餘同陈俞本皆脱赵字陈脱末句俞脱末一字」<br/><br/>　　傅正仲下笔不休「班固与弟超书云傅武仲以能文為兰臺令史下笔不休○今案百三家班固集休上有能自两字陈本文上有属字餘与原钞同」李伯仁文章见称「李尤集云尤字伯仁好事臺属时以文章见称和帝时召诣东观拜兰臺令史○今案百三家李尤集附本传有此数语然无好事五字陈本改引后汉」边让占对闲敞「典略云边让字文礼何进闻其名诡以军事召之到署令史进以礼见之让占对闲敞养气如流宾客百数皆高慕之○今案御览二百十三引典略诡作託养作声陈俞本改引后汉」<br/><br/>　　黄浮奉公忧职「汝南先贤传云黄浮為墟里所差次当路亭於是感激学书心遂乃随人到京师入公府求学岁餘為公府令入补尚书令史奉公忧职以功除昌虑长号為神君○今案御览二百六十八引汝南先贤传无心遂开字无入公府字无為公下十六字陈本脱為墟至令入三十六字职误民俞本路作洛餘与原钞同」<br/><br/>　　孙鑠遂起就职「臧荣绪晋书云孙鑠字巨业补吏部令史叹曰群县自可不為而天臺复尔乃以公府掾為令史若陈擒自表诸人并省列不阶卑杂而我独屯塞不通如何遂就职迁尚书郎○今案今晋书业作业餘文颇异陈本脱字巨业三字脱群县九字脱复尔二字若作若哉脱陈擒四宇省作清餘同俞本曰下空一口脱自可二字史下作哉苦自表作两□餘与陈同」<br/><br/>　　高軫处法平允「魏氏春秋云高軫為刺姦令史既处法平允又夙夜匪懈至拥膝抱文书而寐太祖见而哀之徐解裘覆之而去自是辟焉○今案魏志二十五注引及御览四百三十一引魏氏春秋軫皆作柔本钞三十六勤官篇引亦同陈本脱拥膝字脱末句俞有末句餘与陈同」<br/><br/>　　李苾用法平整「王隐晋书云李苾字升平刚简毅□群礼命為功曹除吏部令史苾用法平整也○今案陈俞本删刚简七字餘同」<br/><br/>　　北堂书钞卷第六十 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9666.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9668.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

