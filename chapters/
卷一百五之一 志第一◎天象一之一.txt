<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《魏书》正文_卷一百五之一 志第一◎天象一之一_魏收作品 - 维普阅读网</title>
<meta name="keywords" content="魏书,魏书原文,魏书阅读,卷一百五之一 志第一◎天象一之一全文,魏收作品" />
<meta name="description" content="魏书原文阅读,卷一百五之一 志第一◎天象一之一全文在线阅读,魏收作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-657-8370.html";
var nextpage="novel-read-657-8372.html";
var indexpage = "novel-chapter-657.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-657.html">魏书</a></strong>
<strong><a href="novel-chapter-657.html">魏书目录</a></strong>
<span>卷一百五之一 志第一◎天象一之一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-657-8370.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷一百五之一 志第一◎天象一之一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=魏收&amp;searchsubmit=yes"  target="_blank">魏收</a><span class="divide">|</span>发布时间：2014-10-19 20:19:02<span class="divide">|</span></p>
<div class="page-body">
<div class="page-content">
<p>　夫在天成象，圣人是观，日月五星，象之著者，变常舛度，征咎随焉。然则明晦晕蚀，疾余犯守，飞流欻起，彗孛不恒，或皇灵降临，示谴以戒下，或王化有亏，感达於天路。《易》称"天垂象，见吉凶"，"观乎天文，以察时变"；《书》曰"历象日月星辰，敬授民时"。是故有国有家者之所祗畏也。百王兴废之验，万国祸福之来，兆勤虽微，冈不必至，著於前载，不可得而备举也。班史以日晕五星之属列《天文志》，薄蚀彗孛之比入《五行说》。七曜一也，而分为二《志》，故陆机云学者所疑也。今以在天诸异咸入天象，其应征符合，随而条载，无所显验则阙之云。<br/><br/>　　太祖天兴五年八月，天鸣。<br/><br/>　　六年九月，天鸣。<br/><br/>　　皇始二年十月壬辰，日晕，有佩璚。占曰"兵起"。天兴元年九月，乌丸张超收合亡命，众党三千余家，据渤海之南皮，自号征东大将军、乌丸王，钞掠诸郡。诏将军庚岳讨之。<br/><br/>　　天兴三年六月庚辰朔，日有蚀之。占曰"外国侵，土地分"。五年五月，姚兴遣其弟义阳公平率众四万来侵平阳，乾壁为平所陷。<br/><br/>　　六年四月癸巳朔，日有蚀之。占曰"兵稍出"。十月，太祖诏将军伊谓率骑二万北袭高车，大破之。<br/><br/>　　天赐五年七月戊戌朔，日有蚀之。占曰"后死"。六年七月，夫人刘氏薨，后谥为宣穆皇后。<br/><br/>　　太宗神瑞二年八月庚辰晦，日有蚀之。<br/><br/>　　世祖始光四年六月癸卯朔，是有蚀之。占曰"诸侯非其人"。神�元年二月，司空奚斤、监军侍御史安颉讨赫连昌，擒之於安定。其余众立昌弟定为主，走还平凉，斤追之，为定所擒。将军丘堆弃甲与守将高凉王礼东走蒲坂，世祖怒，斩堆。<br/><br/>　　神�元年十一月乙未朔，日有蚀之。<br/><br/>　　太延元年正月己未朔，日有蚀之。<br/><br/>　　四年十一月丁卯朔，日有蚀之。<br/><br/>　　太平真君元年四月戊午朔，日有蚀之。<br/><br/>　　三年八月甲戌晦，日有蚀之。<br/><br/>　　六年六月戊子朔，日有蚀之。占曰"有九族夷灭"。七年正月戊辰，世祖车驾次东雍州。庚午，围薛永宗营垒。永宗出战，大败，六军乘之，永宗众溃，斩永宗，男女无少长皆赴汾水而死。<br/><br/>　　七年六月癸未朔，日有蚀之。占曰"不臣欲杀"。八年三月，河西王沮渠牧犍谋反，伏诛。<br/><br/>　　十年夏四月丙申朔，日有蚀之。<br/><br/>　　六月庚寅朔，日有蚀之。占曰"将相诛"。十一年六月已亥，诛司徒崔浩。<br/><br/>　　十一年十二月辛未，日南北有珥。<br/><br/>　　高宗兴安元年十一月己卯，日出赤如血。<br/><br/>　　二年三月，日晕。<br/><br/>　　兴光元年七月丙申朔，日有蚀之。<br/><br/>　　和平元年九月庚申朔，日有蚀之。<br/><br/>　　三年二月壬子朔，日有蚀之。占曰"有白衣之会"。六年五月癸卯，高宗崩。<br/><br/>　　显祖皇兴元年十月己卯朔，日有蚀之。<br/><br/>　　二年四月丙子朔，日有蚀之。占曰"将诛"。四年十月，诛济南王慕容白曜。<br/><br/>　　十月癸酉朔，日有蚀之。占曰"尊后有忧"。三年，夫人李氏薨，后谥思皇后。<br/><br/>　　三年十月丁酉朔，日有蚀之。<br/><br/>　　高祖延兴元年十二月癸卯，日有蚀之。占曰"有兵"。二年正月乙卯，统万镇胡民相率北叛，遣宁南将军、交阯公韩拔等灭之。<br/><br/>　　三年十二月癸卯朔，日有蚀之。<br/><br/>　　四年正月癸酉朔，日有蚀之。占曰"有崩主，天下改服。有大臣死"。五年十二月己丑，征北大将军城阳王寿薨。六年六月辛未，显祖崩。<br/><br/>　　七月丙寅，日有背珥。<br/><br/>　　五年正月丁酉，白虹贯日，直珥一。<br/><br/>　　承明元年三月辛卯，日晕五重，有二珥。<br/><br/>　　太和元年冬十月辛亥朔，日有蚀之。<br/><br/>　　二年正月辛亥，日晕，东西有珥。<br/><br/>　　二月乙酉晦，日有蚀之。占曰"有欲反者，近三月，远三年"。四年正月癸卯，洮阳羌叛，枹罕镇将讨平之。<br/><br/>　　九月乙巳朔，日有蚀之。占曰："东邦发兵"。四年十月丁未，兰陵民桓富杀其县令，与昌虑桓和北连太山群盗张和颜等，聚党保五固，推司马朗之为主，诏淮阳王尉元等讨之。<br/><br/>　　三年春正月癸丑，日晕，东西有珥，有佩戟一重，北有偃戟四重，后有白气贯日珥，状如车轮。京师不见，雍州以闻。<br/><br/>　　三月癸卯朔，日有蚀之。占曰"大臣诛"。四月，雍州刺史宜都王目辰有罪，赐死。<br/><br/>　　四年正月辛酉，日东西有珥，北有佩，日晕贯两珥。<br/><br/>　　五年正月庚辰，日晕，东西有珥；南北并白气，长一丈，广二尺许；北有连环晕。又贯珥内，复有直气，长三丈许，内黄，中青，外白。晕乍成，散，乃灭。<br/><br/>　　七月庚申朔，日有蚀之。<br/><br/>　　七年十二月乙巳朔，日有蚀之。<br/><br/>　　八年正月戊寅，有白气贯日。占曰"近臣乱"。十年三月丁亥，中散梁众保等谋反，伏诛。<br/><br/>　　十一年十一月丁亥，日失色。<br/><br/>　　十二年三月戊戌，白虹贯日。<br/><br/>　　十三年二月乙亥朔，日十五分蚀八。占曰"有白衣之会"。十一月己未，安丰王猛薨。<br/><br/>　　十四年二月己巳朔未时，云气班驳，日十五分蚀一。占曰"有白衣之会"。九月癸丑，文明太皇太后冯氏崩。<br/><br/>　　十五年正月癸亥晦，日有蚀之。占曰"王者将兵，天下扰动"。十七年六月丙戌，高祖南伐。<br/><br/>　　十七年六月庚辰朔，日有蚀之。<br/><br/>　　十八年五月甲戌朔，日有蚀之。<br/><br/>　　二十年九月庚寅晦，日有蚀之。<br/><br/>　　二十三年六月己卯，日中有黑气。占曰"内有逆谋"。八月癸亥，南徐州刺史沈陵南叛。<br/><br/>　　十二月甲申，日中有黑气，大如桃。<br/><br/>　　世宗景明元年正月辛丑朔，日有蚀之。<br/><br/>　　七月己亥朔，日有蚀之。<br/><br/>　　二年四月癸酉，日自午及未再晕，内黄外白。<br/><br/>　　七月癸巳朔，日有蚀之。<br/><br/>　　八月戊辰，日赤无光，中有黑子一。<br/><br/>　　三年正月乙巳，日中有黑气如鹅子，申酉复见，又有二黑气横贯日。<br/><br/>　　二月辛卯，日中有黑气，大如鹅子。<br/><br/>　　七月丁巳朔，日有蚀之。<br/><br/>　　正始元年十二月丙戌，黑所贯日。壬子，日有冠珥，内黄外青。占曰"天下喜"。三年正月丁卯，皇子生，大赦天下。<br/><br/>　　三年二月甲辰，日左右有珥，内赤外黄。辛亥，日晕，外白内黄。<br/><br/>　　十月乙巳，日赤无光。<br/><br/>　　十二月乙卯，日晕，内黄外青，东西有珥，北有背。巳时，白虹贯日。<br/><br/>　　永平元年三月己酉，日南北有珥，外青内黄，晕不匝；西北有直气，长尺余；北有白虹贯日。<br/><br/>　　八月壬子朔，日有蚀之。<br/><br/>　　二年八月丙午朔，日有蚀之。丁卯旦，日旁有黑气，形如月，从东南来冲日。如此者一辰，乃灭。<br/><br/>　　三年二月甲子，日中有黑气二。<br/><br/>　　十二月乙未，日交晕，中赤外黄，东西有珥，南北白晕贯日，皆匝。<br/><br/>　　四年十一月癸卯，日中有黑气二，大如桃。占曰"天子崩"。延昌四年正月丁巳，世宗升遐。<br/><br/>　　十二月壬戌朔，日有蚀之。在牛四度。占曰"其国叛兵发"。延昌二年二月庚辰，萧衍郁洲民徐玄明等斩送衍镇北将军、青冀二州刺史张稷首，以州内附。<br/><br/>　　延昌元年二月甲戌至于辛巳，日初出及将没，赤白无光明。<br/><br/>　　五月己未晦，日十五分蚀九。占曰"大旱，民流千里"。二年春，京师民饥，死者数万口。<br/><br/>　　二年闰月辛亥，日中有黑气。占曰"内有逆谋"。三年十一月丁巳，幽州沙门刘僧绍聚众反，自号净居国明法王，州郡捕斩之。<br/><br/>　　五月甲寅朔，日有蚀之，京师不见，恒州以闻。<br/><br/>　　三年三月庚申，日交晕，其色内赤黄，外青白；南北有佩，可长二丈许，内赤黄，外青白；西有白晕贯日。又日东有一抱，长二丈许，内赤黄，外青。<br/><br/>　　肃宗熙平元年三月戊辰朔，日有蚀之。丁丑，日出无光，至于酉时。占曰"兵起"。神龟元年正月，秦州羌反；二月己酉，东益州氐反；七月，河州民却铁忽聚众反，自称水池王。<br/><br/>　　四月甲辰卯时，日晕币；西有一背，内赤外黄；南北有珥，内赤外黄；渐灭。<br/><br/>　　十二月己酉，日晕，北有一抱，内赤外白，两傍有珥，北有白虹贯日。<br/><br/>　　神龟元年三月丁丑，白虹贯日。占曰"天下有来臣之众，不三年"。十一月乙酉，蠕蠕莫缘梁贺侯豆率男女七百口来降。<br/><br/>　　二年正月辛巳朔，日有蚀之。<br/><br/>　　正光元年正月乙亥朔，日有蚀之。占曰"有大臣亡"。七月丙子，杀太傅、领太尉、清河王怿。<br/><br/>　　二年五月丁酉，日有蚀之，夏州以闻。<br/><br/>　　三年正月甲寅，日交晕，内赤外青，有白虹贯晕；外有直气，长二丈许，内赤外青。<br/><br/>　　五月壬辰朔，日有蚀之。占曰"秦邦不臣"。五年六月，秦州城人莫折大提据城反，自称秦王。<br/><br/>　　十月己巳，太史奏自八月已来，黄埃掩日，日出三丈，色赤如赭，无光曜。<br/><br/>　　十一月己丑朔，日有蚀之。占曰"有小兵，在西北"。四年二月己卯，蠕蠕主阿那瑰率众犯塞。<br/><br/>　　四年十一月癸未朔，日有蚀之。<br/><br/>　　五年闰月乙酉，日晕，内赤外青；南有珥，上有一抱两背，内赤外青。<br/><br/>　　三月丁卯，日晕三重，外青内赤。占曰"有谋其主"。孝昌元年正月庚申，徐州刺史元法僧据城反，自称宋王。<br/><br/>　　十二月丙申，日晕，南北有珥，上有两抱一背。<br/><br/>　　孝昌元年十二月丙戌，白虹刺日不过，虹中有一背。占曰：有臣背其主"，一曰"有反城"。二年九月己卯，东豫州刺史元庆和据城南叛。<br/><br/>　　三年十一月戊寅辰时，日晕，东面不合，其色内赤外黄；东西有珥，内赤外黄；西北去晕一尺余，有一背，长二丈余，广三尺许，内赤外黄。<br/><br/>　　庄帝永安二年三月甲戌未时，日晕三重，内黄赤，外青白，晕东西两处不合，其状如抱。<br/><br/>　　五月辛酉，日晕，东西两处不合。辛未申时，日南有珥；去一尺余有一背，长三丈许，广五尺余，内赤外青。<br/><br/>　　七月丙寅，直东去日三尺许有一背，长二丈余，内赤外青。半食顷，从北头渐灭至半，须臾还如初见，内赤外青，其色分炳。<br/><br/>　　十月己酉朔，日从地下蚀出，十五分蚀七，亏从西南角起。占曰"西夷欲杀，后有大兵，必西行"。三年四月丁卯，雍州刺史尔朱天光讨擒万俟丑奴、萧宝夤於安定，送京师斩之。<br/><br/>　　三年五月戊戌辰时，日晕币，内赤外白，晕内有两珥；西有白虹贯日；东北有一背，内赤外青；南有一背，内赤外青；东有一抱，内青外赤。京师不见，青州表闻。<br/><br/>　　六月辛丑，日晕，白虹贯日。<br/><br/>　　前废帝普泰元年三月丁亥，日月并赤赭色，天地溷浊。<br/><br/>　　六月己亥朔，日蚀从西南角起，云阴不见，定相二州表闻。占曰"主弱，小人持政"。时尔朱世隆兄弟专擅威福。<br/><br/>　　后废帝中兴二年二月辛丑辰时，日晕，东西不合，其色同内赤外青；南北有珥；西北去晕一尺余有一背，长二丈许，可广三尺，内赤外青。<br/><br/>　　十一月，日晕再重；上有背，长三丈余，内青外赤。<br/><br/>　　出帝太昌元年五月，日晕再重；上有两背，一尺许。癸丑午时，日南有珥；去日一尺余有一背，长三丈许，广五尺，内赤外青。<br/><br/>　　十月辛酉朔，日从地下蚀出，亏从西南角起。占曰"有兵大行"。永熙二年正月甲午，齐献武王自晋阳出讨尔朱兆。丁酉，大破之於赤洪岭，兆遁走自杀。<br/><br/>　　永熙二年四月巳未朔，日有蚀之，在丙，亏从正南起。占曰"君阴谋"。三年五月辛卯，出帝为斛斯椿等诸佞关构，猜於齐献武王，托讨萧衍，盛暑征发河南诸州之兵，天下怪恶之。语在《斛斯椿传》。<br/><br/>　　三年四月癸丑，日有蚀之。占曰"有乱杀天子者"。七月丁未，出帝为斛斯椿等迫胁，遂出於长安。<br/><br/>　　孝静元象元年春正月辛丑朔，日有蚀之。占曰"大臣死"。八月辛卯，司徒公高敖曹战殁於河阴。六月己丑，日晕一重，有两珥；上有背，长二丈余。十一月己巳辰时，日晕，南面不合，东西有珥、背；有白虹，至珥不彻。<br/><br/>　　二年二月己丑巳时，日晕币，白虹贯日不彻。<br/><br/>　　兴和二年闰月丁丑朔，日有蚀之。占曰"有小兵"。七月癸巳，元宝炬广豫二州行台赵继宗、南青州刺史崔康寇阳翟，镇将击走之。<br/><br/>　　武定三年冬十一月壬申，日晕两重，东南角不合；西南、东北有珥；西北有两重背；东北、西北有白气，并有两珥；中间有一白气，东西横至珥。<br/><br/>　　十二月乙酉，竟天微有白云，日晕，东南角不合；西南、东北有珥；西北有一背，去日一尺。<br/><br/>　　五年正月己亥朔，日有蚀之，从西南角起。占曰"不有崩丧，必有臣亡，天下改服"。丙午，齐献武王薨。<br/><br/>　　三月辛丑，日晕币，西北交晕贯日，并有一珥一抱。<br/><br/>　　六年七月庚寅朔，日有蚀之。亏从西北角起。<br/><br/>　　《魏书》　北齐·魏收 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-657-8370.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-657-8372.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-657.html" action-type="chapterComment" class="comment"><i></i>魏书章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

