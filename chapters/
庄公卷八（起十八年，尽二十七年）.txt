<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《春秋公羊传注疏》正文_庄公卷八（起十八年，尽二十七年）_何休、徐彦作品 - 维普阅读网</title>
<meta name="keywords" content="春秋公羊传注疏,春秋公羊传注疏原文,春秋公羊传注疏阅读,庄公卷八（起十八年，尽二十七年）全文,何休、徐彦作品" />
<meta name="description" content="春秋公羊传注疏原文阅读,庄公卷八（起十八年，尽二十七年）全文在线阅读,何休、徐彦作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1019-10185.html";
var nextpage="novel-read-1019-10187.html";
var indexpage = "novel-chapter-1019.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1019.html">春秋公羊传注疏</a></strong>
<strong><a href="novel-chapter-1019.html">春秋公羊传注疏目录</a></strong>
<span>庄公卷八（起十八年，尽二十七年）</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1019-10185.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>庄公卷八（起十八年，尽二十七年）</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=何休、徐彦&amp;searchsubmit=yes"  target="_blank">何休、徐彦</a><span class="divide">|</span>发布时间：2014-11-25 22:02:04<span class="divide">|</span></p>
<div class="page-body">
<div class="page-content">
<p>　　十有八年，春，王三月，日有食之。是后戎犯中国，鲁蔽郑瞻，夫人如莒，淫泆不制所致。<br/><br/>　　[疏]注“是后戎犯中国”。<br/><br/>　　○解云：即下文“夏，公追戎于济西”是也。<br/><br/>　　○注“鲁蔽郑瞻”。<br/><br/>　　○解云：下文“秋，有蜮”是。<br/><br/>　　○注“夫人”至“所致”。<br/><br/>　　○解云：即下十九年秋，“夫人姜氏如莒”之属是也。是阴胜阳之象，是以日为之食。<br/><br/>　<br/><br/>　　夏，公追戎于济西。以兵逐之曰追。○济，子礼反。此未有言伐者，其言追何？据公追齐师至酅，举齐侵也。<br/><br/>　　[疏]注“据公”至“侵也”。<br/><br/>　　○解云：即僖二十六年“齐人侵我西鄙，公追齐师至巂，弗及”是也。<br/><br/>　<br/><br/>　　大其为中国追也。以其不限所至，知为中国追也。○为中，于伪反，注及下皆同。<br/><br/>　　[疏]注“以其”至“追也”。<br/><br/>　　○解云：“公追齐师至巂”，限其所至，乃是自为己追，故知如此。<br/><br/>　<br/><br/>　　此未有伐中国者，则其言为中国追何？大其未至而豫御之也。其言于济西何？据公追齐师至酅弗及，不言于也。大之也。大公除害，恩及济西也。言大者，当有功赏也。追例时。<br/><br/>　　[疏]注“言大者”至“赏也”。解云：“公追齐师至巂，弗及”不言于，今言于者，谓公有大功，於王法当赏矣。<br/><br/>　　○注“追例时”。<br/><br/>　　○解云：即此文是。而僖二十六年“公追齐师”，虽在正月己未下，不蒙日月。<br/><br/>　<br/><br/>　　秋，有蜮。何以书？记异也。蜮之犹言惑也。其毒害伤人，形体不可见，象鲁为郑瞻所惑，其毒害伤人，将以大乱而不能见也。言有者，以有为异也。○蜮，音或，短狐也；或谓之射工，音食。<br/><br/>　　[疏]注“蜮之犹言惑也”。<br/><br/>　　○解云：即《五行志》云“蜮犹惑也”者是。<br/><br/>　　○注“其毒害伤人”。<br/><br/>　　○解云：即《五行志》云“能射人，甚者至死”是也。<br/><br/>　　○注“形体不可见”。<br/><br/>　　○解云：即《草木志》云“在水中射人影即死”是也。<br/><br/>　　○注“言有者，以有为异也”。<br/><br/>　　○解云：谓鲁先无蜮，今乃有之。案昭二十五年经书“有鸲鹆来巢”，今此不书来者，乱气所生，不从外来故也。<br/><br/>　<br/><br/>　　冬，十月。<br/><br/>　　十有九年，春，王正月。<br/><br/>　　夏，四月。<br/><br/>　　秋，公子结媵陈人之妇于鄄，遂及齐侯、宋公盟。媵者何？诸侯娶一国，则二国往媵之，以侄娣从。言往媵之者，礼，君不求媵，二国自往媵夫人，所以一夫人之尊。○媵陈，以证反，又绳证反。娣从，才用反，下注同。<br/><br/>　　[疏]“媵者何”。解云：媵是碎事，例不见经，今而书之，故执不知问。<br/><br/>　<br/><br/>　　侄者何？兄之子也。娣者何？弟也。诸侯壹聘九女，诸侯不再娶。必以侄娣从之者，欲使一人有子，二人喜也。所以防嫉妒，令重继嗣也。因以备尊尊、亲亲也。九者，极阳数也。不再娶者，所以节人情，开媵路。○嫉，音疾，又音自。<br/><br/>　　[疏]“侄者何”。<br/><br/>　　○解云：昭穆异等，而与嫡俱行，故执不知问。○“娣者何”。<br/><br/>　　○解云：与侄同伦而在侄下，故执不知问。○“诸侯”至“再娶”。<br/><br/>　　○解云：传言此者，解所以有媵之意。言诸侯娶女非一者，正由不得再娶故也。<br/><br/>　　○注“必以”至“人喜也”。<br/><br/>　　○解云：即《穀梁传》云“一人有子，三人缓带”，范氏云“欲共享其禄”是也。<br/><br/>　　○注“所以防嫉妒”。<br/><br/>　　○解云：谓三人不相疾也。<br/><br/>　　○注“令重继嗣也”。解云：谓三人不相疾，共保其子。<br/><br/>　　○注“因以备”至“亲也”。<br/><br/>　　○解云：谓备侄所以尊尊，备娣所以亲亲。其上尊下亲，皆指嫡也。<br/><br/>　　○注“九者极阳数也”。<br/><br/>　　○解云：谓对一三五七以为极矣也。<br/><br/>　　○注“开媵路”。<br/><br/>　　○解云：谓亦有为嫡之望也。<br/><br/>　<br/><br/>　　媵不书，此何以书？据伯姬归于纪，不书媵也。<br/><br/>　　[疏]注“据姬归于纪”者，解云：在隐二年冬。<br/><br/>　<br/><br/>　　为其有遂事书。为下有遂事善也，故书所以不当书，以起将有所详录，犹伯姬书媵也。不媵，则当取。得书者张本文。言公子结如陈，遂及齐侯、宋公盟于鄄。○为其，于伪反，注及下注同。<br/><br/>　　[疏]注“为下有遂事善也”。<br/><br/>　　○解云：即“遂及齐侯、宋公盟”是也。<br/><br/>　　○注“故书所至不当书”。<br/><br/>　　○解云：谓书媵是也。<br/><br/>　　○注“以起将有所详录”。<br/><br/>　　○解云：正欲见盟事之善，合详而录之。<br/><br/>　　○注“犹伯姬书媵也”。<br/><br/>　　○解云：即成八年“卫人来媵”，传曰“媵不书，此何以书？录伯姬也”；九年“晋人来媵”，传曰“媵不书，此何以书？录伯姬也”；十年“齐人来媵”，传云“媵不书，此何以书？录伯姬也。三国来媵，非礼也。曷为皆以录伯姬之辞言之？妇人以众多为侈也”者是也。<br/><br/>　　○注“言公”至“盟于鄄”。<br/><br/>　　○解云：是其得书之文也。<br/><br/>　<br/><br/>　　大夫无遂事，此其言遂何？聘礼，大夫受命，不受辞。以外事不素制，不豫设，故云尔。出竟有可以安社稷利国家者，则专之可也。先是鄄、幽之会，公比不至，公子结出竟，遭齐、宋欲深谋伐鲁，故专矫君命而与之盟，除国家之难，全百姓之命，故善而详录之。先书地，后书盟者，明出竟乃得专之也。盟不地者，方使上为出竟地，即更出地，嫌上地自为媵出地也。陈称人者，为内书，故略以外国辞言之。此陈侯夫人，言妇者，在涂也。加之者，礼未成也。冬，齐人、宋人、陈人伐我西鄙，而盟不日者，起国家后背结之约，非结不信也。○矫，居表反。难，乃旦反。背，音佩。<br/><br/>　　[疏]注“先是”至“不至”。<br/><br/>　　○解云：即上十五年“春，齐侯、宋公、陈侯、卫侯、郑伯会于鄄”；十六年冬，“会齐侯、宋公”以下“同盟于幽”是也。正以彼二经皆不言公会，故知鲁侯不至矣。<br/><br/>　　○注“欲深谋伐鲁”。<br/><br/>　　○解云：正以善而详录之，故知欲伐矣。<br/><br/>　　○注“先书地”。<br/><br/>　　○解云：谓书鄄是也。<br/><br/>　　○注“明出竟乃得专之也”。<br/><br/>　　○解云：正以鄄为卫地故也。<br/><br/>　　○注“此陈”至“在涂也”。<br/><br/>　　○解云：即隐二年传云“在涂称妇”是。<br/><br/>　　○注“加之者，礼未成也”。<br/><br/>　　○解云：正以此妇未成为夫人，故加之绝之。若其巳配，礼宜言媵陈夫人，不假言之以绝也。<br/><br/>　　○注“冬齐”至“西鄙”。<br/><br/>　　○解云：即下经也。<br/><br/>　　○注“而盟不”至“不信也”。<br/><br/>　　○解云：以《公羊》之例，不信者书日，故如此解。<br/><br/>　<br/><br/>　　夫人姜氏如莒。<br/><br/>　　冬，齐人、宋人、陈人伐我西鄙。鄙者，边垂之辞，荣见远也。<br/><br/>　　二十年，春，王二月，夫人姜氏如莒。月者，再出也。不从四年巳月者，异国。<br/><br/>　　[疏]注“月者，再出也”。<br/><br/>　　○解云：欲对上十九年秋“夫人姜氏如莒”之文也。<br/><br/>　　○注“不从”至“异国”。<br/><br/>　　○解云：即上四年经云“春，王二月，夫人姜氏飨齐侯于祝丘”，彼注云“月者再出，重也。三出不月者，省文，从可知例”。然则此经不从四年之例，而复出月者，正为齐、莒异国，不得相因故也。<br/><br/>　<br/><br/>　　夏，齐大灾。大灾者何？大瘠也。瘠，病也，齐人语也。以加大，知非火灾也。○大瘠，在亦反，病也；本或作“瘠”，才细反；一本作“渍”，才赐反，郑注《曲礼》引此同。<br/><br/>　　[疏]“大灾者何”。<br/><br/>　　○解云：欲言大疾疫，而经书灾，故执不知问。<br/><br/>　　○注“以加大，知非火灾也”。<br/><br/>　　○解云：正以襄三十年“宋灾”，昭九年“陈火”之属，皆不言大故也。案襄九年传云“大者曰灾，小者曰火”，注云“大者，谓正寝、社稷、宗庙、朝廷也，下此则小矣”。然彼是两火自对，故以灾火别之。此则非火，故更言大耳。<br/><br/>　<br/><br/>　　大瘠者何？〈疒列〉也。〈疒列〉者，民疾疫也。○〈疒列〉，力二反，疾疫也。疫，音役。何以书？记灾也。外灾不书，此何以书？及我也。与宋大水同义。〈疒列〉者，邪乱之气所生，是时鲁任郑瞻，夫人如莒淫泆，齐侯亦淫诸姑姊妹，不嫁者七人。○邪，似嗟反。<br/><br/>　　[疏]注“与宋大水同义”。<br/><br/>　　○解云：即上十一年“宋大水”，传云“何以书？记灾也。外灾不书，此何以书？及我也”，注云“时鲁亦有水灾，书鲁则宋灾不见，两举则烦文不省，故诡例书外以见内也”是也。<br/><br/>　　○注“齐侯”至“七人”。<br/><br/>　　○解云：《晏子春秋》文。案彼齐景公问於晏子曰：“吾先君桓公，淫女公子，不嫁者九人，而得为贤君何？”又此解言七人者，彼此其有误矣。然则襄公霸诸侯，唯淫妹而已，齐人犹作“南山崔崔”以刺之。桓公小白相淫九人，而齐人不刺之者，盖以功多足以除恶故也。或者遇尔不作，或采之不得，宁可问乎？<br/><br/>　<br/><br/>　　秋，七月。<br/><br/>　　冬，齐人伐戎。<br/><br/>　　二十有一年，春，王正月。<br/><br/>　　夏，五月，辛酉，郑伯突卒。○郑伯突，徒没反，厉公也。<br/><br/>　　秋，七月，戊戌，夫人姜氏薨。<br/><br/>　　冬，十有二月，葬郑厉公。《春秋》篡明者书葬。<br/><br/>　　[疏]注“春秋”至“书葬”。<br/><br/>　　○解云：言《春秋》者，欲见通例如此矣。篡明者，谓有立、入之文，即隐四年冬，“卫人立晋”；桓十三年春，“葬卫宣公”；上九年夏，“齐小白入于齐”；僖十八年秋，“葬齐桓公”之属是也。今此郑突入于郑，桓十五年秋亦有入栎之文，即是篡明，书其葬耳。若篡不明者，则去其葬以见其篡，不合为诸侯，是以僖十年里克弑卓子之时，惠公无入文。至僖二十四年“晋侯夷吾卒”下，不书葬晋惠公矣。若有立、入之文者，不嫌非篡，何劳去葬以见篡？若然，案文公重耳亦无篡文，而僖三十年经书“葬晋文公”者，正以文公功盖天下，《春秋》为贤者讳，故书其葬，若其不篡然也。若然，齐侯小白是贤者而书其入，又录其葬，见其篡明，不为之讳者，僖十年传云“桓公之享国也长，美见乎天下，故不为之讳本恶也。文公之享国也短，美未见乎天下，故为之讳本恶也”是也。<br/><br/>　<br/><br/>　　二十有二年，春，王正月，肆大省。肆者何？跌也。跌，过度。○肆，音四，本或作“佚”。大省，所景反，除自省皆同，二传作“眚”。跌，大结反，过度也。<br/><br/>　　[疏]“肆大省”。<br/><br/>　　○解云：肆，读如字，放肆也。省，读如减省之省也。○“肆者何”，“大省者何”。<br/><br/>　　○解云：皆以异於常例，故执不知问。大省者何？灾省也。谓子卯日也。夏以卯日亡，殷以子日亡，先王常以此日省吉事，不忍举，又大自省敕，得无独有此行乎？常若闻灾自省，故曰灾省也。○行，下孟反。<br/><br/>　<br/><br/>　　[疏]注“先王”至“忍举”。<br/><br/>　　○解云：此先王，谓夏、殷之后成礼者，以是夏、殷亡日，故省吉事而已，不忍举而行之。<br/><br/>　　○注“又大”至“此行乎”。<br/><br/>　　○解云：又若似见不贤而内自省之义矣。<br/><br/>　　○注“常若”至“灾省也”者，释传云“灾省”之文也。言闻有灾辄自省察，若为行而致之乎？肆大省，何以书？讥。何讥尔，讥始忌省也。时鲁有夫人丧，忌省日不哭。省日本以忌吉事，不以忌凶事，故礼哭不辟子卯日，所以专孝子之思也。不与念母，而讥忌省者，本不事母则已，不当忌省，犹为商人责不讨贼。○思，息嗣反。为，于伪反。<br/><br/>　<br/><br/>　　[疏]“肆大省，何以书”。<br/><br/>　　○解云：不但言何以书者，恐人以为但问大省，云大自省敕何以书，故复举句而问之。<br/><br/>　　○注“故礼”至“卯日”。<br/><br/>　　○解云：案《士丧礼》既殡之后，云“朝夕哭，不辟子卯”是也。引之者，证不以忌凶事也。<br/><br/>　　○注“不与”至“忌省”。解云：不与念母者，即上元年“三月，夫人孙于齐”，传曰“夫人固在齐矣，其言孙于齐何？念母也”，“念母者，所善也。则曷为於其念母焉贬？不与念母也”，彼注云“念母则忘父，背本之道也”是也。<br/><br/>　　○注“犹为”至“讨贼”。<br/><br/>　　○解云：文十四年九月，“齐公子商人弑其君舍”。然则商人者，是篡弑之贼也，齐之臣子理宜讨之，而反臣事，失其所也。及文十八年夏，“齐人弑其君商人”，而不书其葬者，以责臣子不讨贼也。似文姜罪，实宜绝之，公既不绝，宜尽子道，而反忌省，故得责之。<br/><br/>　<br/><br/>　　癸丑，葬我小君文姜。文姜者何？庄公之母也。辄发传者，起仇母，录子恩。凡母在子年，无適庶，皆系子也。不在子年，適母系夫，庶母系子。言小君者，比於君为小，俱臣子辞也。文者，谥也。夫人以姓配谥，欲使终不忘本也。○无適，丁历反，下同。<br/><br/>　　[疏]“葬我小君文姜”。<br/><br/>　　○解云：《穀梁传》曰“小君非君，其曰君何也？以其为公配，可以言小君也”者是。○“文姜者何”。<br/><br/>　　○解云：欲言庄母，谥异其父；欲言非母，备礼葬之，故执不知问。<br/><br/>　　○注“辄发”至“子恩”。<br/><br/>　　○解云：隐元年传云“仲子者何？桓之母也”。今假令不发，亦是桓之夫人、庄公之母可知，而云“文姜者何？庄公之母”，故言辄矣。今此经云“葬我小君文姜”，传云“文姜者何？庄公之母也”者，正欲录子之恩，故备礼而葬之。<br/><br/>　　○注“凡母”至“系子也”。解云：即此传云“文姜者何？庄公之母”，是適母系子也。宣八年传云“顷熊者何？宣公之母也”，襄四年传云“定戈者何？襄公之母也”，皆是庶母系子也。而僖二年传云“哀姜者何？庄公之夫人也”，在子年而系夫者，盖以僖公非所生，为其非子故也。<br/><br/>　　○注“不在”至“系夫”。<br/><br/>　　○解云：即僖二年哀姜是也。<br/><br/>　　○注“庶母系子也”。<br/><br/>　　○解云：即文五年传云“成风者何？僖公之母也”是也。定十五年秋，“姒氏卒”，传曰“姒氏者何？哀公之母也”者，亦是庶母不在子年而系于子。然则乡来所言，传皆葬上乃言某公之母，而姒氏特于卒上发传者，正以姒氏之葬，直云“葬定姒”，不得称小君，是以传家亦於葬略之矣。定姒所以葬不得称小君，《公羊》之义，母以子贵，哀公尔时未得为君，是以定姒未得全同夫人矣。<br/><br/>　　○注“欲使终不忘本也”。<br/><br/>　　○解云：本即姓是也。<br/><br/>　<br/><br/>　　陈人杀其公子御寇。书者，杀君之子，重也。<br/><br/>　　[疏]注“书者，杀君之子，重也”。<br/><br/>　　○解云：正以不言大夫而得书杀，则知由其是君之子故也。<br/><br/>　<br/><br/>　　夏，五月。以五月首时者，讥。庄公取仇国女，不可以事先祖，奉四时祭祀，犹五月不宜以首时。<br/><br/>　　秋，七月，丙申，及齐高傒盟于防。防，鲁地。○傒，音兮。齐高傒者何？贵大夫也。曷为就吾微者而盟？据暨与公盟也。<br/><br/>　　[疏]“齐高傒者何”。<br/><br/>　　○解云：欲言其贵，鲁侯耻之；欲言微者，名氏见经，故执不知问。<br/><br/>　　○注“据暨与公盟也”。<br/><br/>　　○解云：即上九年春，“公及齐大夫盟于暨”是也。<br/><br/>　<br/><br/>　　公也。以其日，微者不得日，大夫盟当出名氏。<br/><br/>　　[疏]注“以其日”至“得日”。<br/><br/>　　○解云：即隐元年“九月，及宋人盟于宿”，传曰“孰及之？内之微者也”，彼注云“宋称人者，亦微者也”，“微者盟例时，不能专正，故责略之。此月者，隐公贤君，虽使微者，有可采取故录也”，是其微者不得日矣。其微者盟例时者，即僖十九年“冬，会陈人、蔡人、楚人、郑人盟于齐”之属是也。<br/><br/>　　○注“夫人”至“名氏”。<br/><br/>　　○解云：即成元年“臧孙许及晋侯盟于赤棘”之属是也。<br/><br/>　<br/><br/>　　公则曷为不言公？讳与大夫盟也。<br/><br/>　　冬，公如齐纳币。纳币即纳徵。《礼》曰“主人受币，士受俪皮”是也。《礼》言纳徵，《春秋》言纳币者，《春秋》质也。凡婚礼皆用雁，取其知时候。唯纳徵用玄纁束帛俪皮。玄纁，取其顺天地也。俪皮者，鹿皮，所以重古也。○纁，许云反，俪，力计反，本又作“丽”。<br/><br/>　　[疏]注“纳徵”至“天地也”。<br/><br/>　　○解云：即隐元年注云“束帛，谓玄三纁二：玄三法天，纁二法地”是也，何者？玄纁者，是天地之色故也。<br/><br/>　　○注“俪皮者，鹿皮，所以重古也”。<br/><br/>　　○解云：正以古者食肉衣皮服捕禽兽故也。俪者，两也。两皮者，二仪之数。<br/><br/>　<br/><br/>　　纳币不书，此何以书？据桓三年公子翚如齐逆女，不书纳币。讥。何讥尔？亲纳币，非礼也。时庄公实以淫泆大恶不可言，故因其有事於纳币，以无廉耻为讥。不讥丧娶者，举淫为重也。凡公之齐，所以起淫者，皆以危致也。<br/><br/>　　[疏]注“凡公”至“致也”。<br/><br/>　　○解云：即下二十三年“春，公至自齐”，“夏，公如齐观社”，“公至自齐”；二十四年“夏，公如齐逆女”，“秋，公至自齐”之属是也。凡书至者，臣子喜其君父脱危而至故也。<br/><br/>　<br/><br/>　　二十有三年，春，公至自齐。桓之盟不日，其会不致，信之也。据柯之盟不日，柯之会不致。<br/><br/>　　[疏]注“据柯”至“不致”。<br/><br/>　　○解云：即上十三年“冬，公会齐侯于柯”，不书日不致是也。<br/><br/>　<br/><br/>　　此之桓国，何以致？危之也。何危尔？公一陈佗也。公如齐淫，与陈佗相似如一也。○佗，大何反。<br/><br/>　　[疏]注“公如”至“如一也”。<br/><br/>　　○解云：即桓六年“蔡人杀陈佗”，传云“陈佗者何？陈君也。陈君则曷为谓之陈佗？绝也。曷为绝之？贱也。其贱奈何？外淫也。恶乎淫？淫于蔡，蔡人杀之”是也。<br/><br/>　<br/><br/>　　祭叔来聘。不称使者，公一陈佗，故绝，使若我无君，以起其当绝，因不与天子下聘小人。○祭，侧界反。<br/><br/>　　[疏]注“不称使”至“小人”。<br/><br/>　　○解云：如此注者，正欲决隐七年“天王使凡伯来聘”，九年“天王使南季来聘”，等是王使而皆称使。今此独不称使，故决之。何氏知不称使，是我无君之文者，正见闵二年“高子来盟”，传云“何以不言使？我无君”是也。若然，案桓四年“夏，天王使宰渠伯纠来聘”；桓五年夏，“天王使仍叔之子来聘”；桓八年春，“天王使家父来聘”。然则桓公篡逆，经犹称使而不绝之。庄公特淫，绝之者，桓四年伯纠之下，何氏云“下去二时者，桓公无王而行，天子不能诛，反下聘之，故为贬，见其罪，明不宜也”。然则桓公恶甚，故去二时以明不宜。庄公罪轻，故不言使以见绝，因不与天子下聘小人而巳。《春秋》见义，非唯一种，未可然怪也。<br/><br/>　<br/><br/>　　夏，公如齐观社。何以书？讥。何讥尔？诸侯越竟观社，非礼也。观社者，观祭社。讳淫言观社者，与亲纳币同义。社者，土地之主。祭者，报德也。生万物，居人民，德至厚，功至大，故感春秋而祭之，天子用三牲，诸侯用羊豕。<br/><br/>　　[疏]注“讳淫”至“同义”。<br/><br/>　　○解云：谓实以淫泆大恶不可言，因其有事于观社，故以观社讥耳。<br/><br/>　　○注“天子”至“羊豕者”，解云：时王之礼。<br/><br/>　<br/><br/>　　公至自齐。<br/><br/>　　荆人来聘。荆何以称人？据上称州。<br/><br/>　　[疏]注“据上称州”。<br/><br/>　　○解云：即上十六年“秋，荆伐郑”之属是也。<br/><br/>　<br/><br/>　　始能聘也。《春秋》王鲁，因其始来聘，明夷狄能慕王化，脩聘礼，受正朔者，当进之，故使称人也。称人当系国，而系荆者，许夷狄者不一而足。<br/><br/>　　[疏]注“称人”至“而足”。<br/><br/>　　○解云：正以十年传云：“州不若国，知进称人宜系国矣”。文九年“楚子使椒来聘”，传云“椒者何？楚大夫也。楚无大夫，此何以书？始有大夫也。始有大夫则何以不氏？许夷狄者不一而足也”。又襄二十九年传云“札者何？吴季子之名。《春秋》贤者不名，此何以名？许夷狄者不壹而足也”，是以此注引之耳。<br/><br/>　<br/><br/>　　公及齐侯遇于穀。<br/><br/>　　萧叔朝公。其言朝公何？据公在内不言朝公，在外言会。<br/><br/>　　[疏]注“据公”至“朝公”。<br/><br/>　　○解云：即隐十一年“春，滕侯、薛侯来朝”之属是也。<br/><br/>　　○注“在外言会”。<br/><br/>　　○解云：定十四年“邾娄子来会公”，及公会某侯之属皆是也。<br/><br/>　<br/><br/>　　公在外也。时公受朝於外，故言朝公，恶公不受於庙。○恶公，乌路反，下同。<br/><br/>　　[疏]注“时公”至“於庙”。<br/><br/>　　○解云：隐七年注云“不言聘公者，礼，聘受之於大庙，孝子谦不敢以巳当之，归美於先君，且重宾也”，隐十一年注云“不言朝公者，礼，朝受之於大庙，与聘同义”。今此言公故如此解。<br/><br/>　<br/><br/>　　秋，丹桓宫楹。何以书？讥。何讥尔？丹桓宫楹，非礼也。楹，柱也。丹之者，为将娶齐女，欲以夸大示之。传言“丹桓宫”者，欲道天子诸侯各有制也。礼，天子斫而砻之，加密石焉；诸侯斫而砻之，不加密石；大夫斫之；士首本。失礼宗庙例时。○宫楹，音盈，柱也，下传及注同。为将，于伪反。斫，丁角反，下同。砻，力工反。<br/><br/>　　[疏]注“礼天子”至“首本”。<br/><br/>　　○解云：皆《外传·晋语》张老谓赵文子椽之制。《穀梁传》曰：“天子之桷，斫之砻之，加密石焉；诸侯之桷，斫之砻之；大夫斫之；士斫本。”今此何氏於丹楹之下总言之矣。斫本者，正谓全以树本而行斤斫之。<br/><br/>　　○注“失礼宗庙例时”。<br/><br/>　　○解云：正谓此文是也。下经二十四年“三月，刻桓宫桷”而书月者，以其功重故也。此谓失礼脩营之例也。若其祭祀失礼者，则书日，是以隐五年“初献六羽”之下，何氏云“失礼鬼神例日”是也。若始造宗庙而失礼者，亦书日，即成六年春，王“二月，辛巳，立武宫”是也。而定元年九月，“立炀宫”，亦为非礼，而不书日者，所见之世，其恩尤厚，故不为书日，使若得礼然。<br/><br/>　<br/><br/>　　冬，十有一月，曹伯射姑卒。曹达《春秋》常卒月葬时也。始卒日葬月，嫌与大国同，后卒而不日，入所闻世，可日不复日。○射姑，音亦。复，扶又反。<br/><br/>　　[疏]注“曹达”至“时也”。<br/><br/>　　○解云：即文九年“秋，八月，曹伯襄卒”，冬，“葬曹共公”；昭十八年“春，王三月，曹伯须卒”，“秋，葬曹平公”之属是也。其有卒葬在日月下者，不蒙日月矣。其文各自有解。<br/><br/>　　○注“始卒日葬月”。<br/><br/>　　○解云：即桓十年“春，王正月，庚申曹伯终生卒。夏，五月，葬曹桓公”是也。所以然者，敬老重恩故也。<br/><br/>　　○注“后卒而不日”。<br/><br/>　　○解云：正以对桓十年“曹伯终生卒”，以为后矣。<br/><br/>　　○注“入所闻世，可日不复日”。<br/><br/>　　○解云：即文九年“秋，八月，曹伯襄卒”是。案曹为小国，入所闻之世，正合卒月，而言可日者，正以传闻之世，巳得录之，故所闻世可以书日，但以嫌同大国，故不日矣。<br/><br/>　<br/><br/>　　十有二月，甲寅，公会齐侯盟于扈。桓之盟不日，此何以日？危之也。何危尔？我贰也。庄公有污贰之行。○扈，音户。有污，污辱之污，一音乌卧反，后放此。行，下孟反。<br/><br/>　　[疏]注“污贰之行”。<br/><br/>　　○解云：谓庄公之行，既不清洁，又不专一，故谓之贰矣。鲁子曰：“我贰者，非彼然，我然也。”嫌上托以齐恶我贰，相疑而盟，故日也。解言非齐恶我也，我行污贰，动作有危，故日之也。<br/><br/>　<br/><br/>　　二十有四年，春，王三月，刻桓宫桷。何以书？讥。何讥尔？刻桓宫桷，非礼也。与丹楹同义。月者，功重於丹楹。○桷，音角，椽也。<br/><br/>　　[疏]注“与丹楹同义”。<br/><br/>　　○解云：即上注云“丹之者，为将娶齐女，欲以夸大示之”是也。<br/><br/>　　○注“月者，功重於丹楹”。<br/><br/>　　○解云：正以失礼宗庙例时，故如此注。<br/><br/>　<br/><br/>　　葬曹庄公。<br/><br/>　　夏，公如齐逆女。何以书？亲迎礼也。讳淫，故使若以得礼书也。礼，诸侯既娶三月，然后夫人见宗庙；见宗庙，然后成妇礼。○迎，鱼命反。见宗，贤遍反，下传文“见也”、“见用币”及注同。<br/><br/>　　[疏]“葬曹庄公”。<br/><br/>　　○解云：虽在月下，不蒙上月也。○“何以书？亲迎礼也”。<br/><br/>　　○解云：鲁侯如齐，本实淫通，非为亲迎而往。但《春秋》之意，以其大恶不可言之，要以言其逆女，使若得礼，善而书日矣。是以注云“讳淫，故使若以得礼书也”。<br/><br/>　　○注“礼诸侯”至“妇礼”。<br/><br/>　　○解云：注言此者，欲道庄公夫人未至于国而行妇事，既非正礼明矣。<br/><br/>　<br/><br/>　　秋，公至自齐。八月，丁丑，夫人姜氏入。其言入何？据夫人姜氏言至不言入。<br/><br/>　　[疏]注“据夫人”至“言入”。<br/><br/>　　○解云：即桓三年九月，“夫人姜氏至自齐”是<br/><br/>　<br/><br/>　　难也。其言日何？据夫人姜氏至，不日。○难也，乃旦反，下及注同。难也。其难奈何？夫人不偻，不可使入，与公有所约，然后人。偻，疾也，齐人语。约，约远媵妾也。夫人稽留，不肯疾顺公，不可使即入。公至后，与公约定八月丁丑乃入，故为难辞也。夫人要公不为大恶者，妻事夫有四义：鸡鸣縰笄而朝，君臣之礼也；三年恻隐，父子之恩也；图安危可否，兄弟之义也；枢机之内，寝席之上，朋友之道，不可纯以君臣之义责之。○不偻，力主反，疾也。注同。远，于万反。要，一遥反。縰笄，所买反，又所绮反。恻隐，初力反。<br/><br/>　　[疏]注“夫人要公”至“责之”。<br/><br/>　　○解云：正以所传闻之世，内之大恶皆讳不书。今而书之，故知然也。<br/><br/>　<br/><br/>　　戊寅，大夫宗妇觌，用币。宗妇者何？大夫之妻也。觌者何？见也。用者何？用者不宜用也。不宜用币为贽也。○觌，大历反，见也。贽，音至。<br/><br/>　　[疏]“宗妇者何”。<br/><br/>　　○解云：欲言大夫之妻，文不言及；欲言非妻，相与俱见，故执不知问。○“觌者何”。<br/><br/>　　○解云：欲言是礼，男女无别；欲言非礼，而在用上，故执不知问。○“用者何”。<br/><br/>　　○解云：初至之觌，礼则有之；而经书用，乃是不宜之称，故执不知问。<br/><br/>　<br/><br/>　　见用币，非礼也。以文在觌下，不使赍见，知非礼也。<br/><br/>　　[疏]“见用币，非礼也”。<br/><br/>　　○解云：言其见夫人之法，卿大夫宜用羔雁，宗妇宜用枣栗腶脩，而皆用币，是为非礼也。<br/><br/>　　○注“以文”至“非礼也”。<br/><br/>　　○解云：若其是礼，宜言大夫宗妇用币觌也。<br/><br/>　<br/><br/>　　然则曷用？枣栗云乎？暇脩云乎？暇脩者，脯也。礼，妇人见舅姑，以枣栗为贽；见女姑，以暇脩为贽；见夫人，至尊，兼而用之。云乎，辞也。枣栗取其早自谨敬，暇脩取其断断自脩正。执此者，若其辞云尔，所以叙情配志也。凡贽，天子用鬯，诸侯用玉，卿用羔，大夫用雁，士用雉。雉取其耿介；雁取其在人上，有先后行列；羔取其执之不鸣，杀之不号，乳必跪而受之，类死义知礼者也；玉取其至清，而不自蔽其恶，洁白而不受污，内坚刚而外温润，有似乎备德之君子；鬯取其芬芳在上，臭达於天，而醇粹无择，有似乎圣人，故视其所执而知其所任矣。日者，礼，夫人至，大夫皆郊迎，明日大夫宗妇皆见，故著其明日也。大夫妻言宗妇者，大夫为宗子者也。族所以有宗者，为调族理亲疏，令昭穆亲疏各得其序也，故始统世世继重者为大宗，旁统者为小宗，小宗无子则绝，大宗无子则不绝，重本也。天子诸侯世以三牲养，礼有代宗之义，大夫不世，不得专宗。著言宗妇者，重教化自本始也。○断脩，丁乱反，注同，本又作“暇”，音同鍜；脯加姜桂曰脩。耿介，古幸反；下音界。行，户郎反。号，户刀反。跪，其委反。醇，音纯。粹，虽遂反。为调，于伪反，下“仕为”同。令，力呈反。昭穆，上遥反，凡昭穆之例皆同。<br/><br/>　　[疏]注“暇脩者，脯也”。<br/><br/>　　○解云：正以《穀梁传》云“束脩之肉，不行竟内”，以肉言之，故知脩为脯矣。又下《曲礼》“妇人之贽，脯脩枣栗”，谓之脯脩，其义益显。<br/><br/>　　○注“礼妇人”至“志也”。<br/><br/>　　○解云：时王之礼。且以其文先言枣栗故也。<br/><br/>　　○注“凡贽”至“用雉”。<br/><br/>　　○解云：皆下《曲礼》文。彼言诸侯用圭，此言玉者，盖所见异也。<br/><br/>　　○注“大夫不世，不得专宗”。<br/><br/>　　○解云：欲道大夫之妻所以谓之妇人之义。<br/><br/>　　○注“重教化自本始也”。<br/><br/>　　○解云：正以宗子者，宗族之本故也。<br/><br/>　<br/><br/>　　大水夫人不制，遂淫二叔，阴气盛，故明年复水也。○复，扶又反。<br/><br/>　　[疏]注“夫人”至“二叔”。<br/><br/>　　○解云：即下二十七年传云“公子庆父、公子牙通乎夫人以胁公”是也。<br/><br/>　　○注“明年复水也”。<br/><br/>　　○解云：即二十五年“秋，大水”云云是也。<br/><br/>　<br/><br/>　　冬，戎侵曹，曹羁出奔陈。曹羁者何？曹大夫也。以小国，知无氏为大夫。○曹羁，居宜反，下同。<br/><br/>　　[疏]“曹羁者何”。<br/><br/>　　○解云：欲言曹君，经不称伯；欲言大夫，单名无氏，故执不知问。<br/><br/>　　○注“以小”至“大夫”。<br/><br/>　　○解云：即襄二十三年“邾娄鼻我来奔”，昭二十七年“邾娄快来奔”之属是也。若其大国大夫不书名氏者，或有未命，或有罪见贬矣。<br/><br/>　<br/><br/>　　曹无大夫，此何以书？据羁无氏。<br/><br/>　　[疏]注“据羁无氏”。<br/><br/>　　○解云：曹无大夫之文也。言问者见羁无氏，知曹无大夫。既无大夫，何以特书曹羁？故难之。<br/><br/>　<br/><br/>　　贤也。何贤乎曹羁？据国见侵，出奔以辟难。戎将侵曹，曹羁谏曰：“戎众以无义，戎师多，又常以无义为事。”君请勿自敌也。”礼，兵敌则战，不敌则守。君师少，不如守，且使臣下往。○则守，手又反，又如字，下同。曹伯曰：“不可。”臣下不可独往。三谏不从，遂去之。故君子以为得君臣之义也。孔子曰：“所谓大臣者，以道事君，不可则止。”此之谓也。谏必三者，取月生三日而成魄，臣道就也。不从得去者，仕为行道，道不行，义不可以素餐，所以申贤者之志，孤恶君也。谏有五：一曰讽谏，孔子曰“家不藏甲，邑无百雉之城”，季氏自堕之是也；二曰顺谏，曹羁是也；三曰直谏，子家驹是也；四曰争谏，子反请归是也；五曰赣谏，百里子、蹇叔子是也。○魄，普白反。餐，七千反。讽，方凤反。堕，许规反。争，争斗之争。赣谏，陟降反，又呼弄反，又丑用反。<br/><br/>　　[疏]“三谏不从”至“义也”。<br/><br/>　　○解云：然则下二十七年传云“君子辟内难，而不辟外难者，谓三谏不从”之属是也。而《曲礼》下篇云“三谏不听，则逃之”，盖士不待放，故言逃之。<br/><br/>　　○注“谏必三者”至“君也”。<br/><br/>　　○解云：即此及《乡饮酒义》云“让之三也，象月之三日而成魄”是也。<br/><br/>　　○注“谏有五至堕之是也”。解云：即定十二年传云“孔子行乎季孙，三月不违，曰：‘家不藏甲，邑无百雉之城。’於是帅师堕费”是也。<br/><br/>　　○注“二曰顺谏”。<br/><br/>　　○解云：即此文是也。<br/><br/>　　○注“三曰”至“驹是也”。<br/><br/>　　○解云：昭二十五年传云“昭公将弑季氏，告子家驹曰：‘季氏为无道，僣於公室久矣。吾欲弑之，何如？’子家驹曰：‘诸侯僣於天子，大夫僣於诸侯久矣。’昭公曰：‘吾何僣矣哉？’子家驹曰：‘设两观，乘大路，朱干玉戚以舞《大武》，八佾以舞《大夏》，皆天子之礼也’”是也。<br/><br/>　　○注“四曰”至“归是也”。<br/><br/>　　○解云：即宣十五年传云“外平不书，此何以书？大其平乎己也。何大其平乎己？庄王围宋军，有七日之粮尔，尽此不胜，将去而归尔。於是使司马子反乘堙而闚宋城，宋华元亦乘堙而出见之。子反曰：‘子之国何如？’华元曰：‘惫矣。’曰：‘何如？’曰：‘易子而食之，析骸而炊之。’司马子反曰：‘嘻！甚矣惫。虽然，吾闻之也：围者拑马而秣之，使肥者应客，是何子之情也？’华元曰：‘吾闻之，君子见人之厄则矜之，小人见人之厄则幸之。吾见子之君子也。是以告情於子也。’司马子反曰：‘诺！勉之矣。吾军亦有七日之粮尔，尽此不胜，将去而归尔。’揖而去之，反于庄王。庄王曰：‘何如？’司马子反曰：‘惫矣。’曰：‘何如？’曰：‘易子而食之，析骸而炊之。’庄王曰：‘嘻！甚矣惫。虽然，吾今取此，然后而归尔。’司马子反曰：‘不可。臣巳告之矣，军有七日之粮尔。’庄王怒曰：‘吾使往视之，子曷为告之？’司马子反曰：‘以区区之宋，犹有不欺人之臣，可以楚而无乎？是以告之也。’庄王曰：‘诺！舍而止。虽然，吾犹取此，然后归尔。’司马子反曰：‘然则君请处于此，臣请归尔。’庄王曰：‘子去我而归，吾孰与处于此？吾亦从子而归尔。’引师而去之。故君子大其平乎已也”者是也。<br/><br/>　　○注“五曰”至“子是也”。<br/><br/>　　○解云：僖三十三年传云“秦伯将袭郑，百里子与蹇叔子谏曰：‘千里而袭人，未有不亡者也。’秦伯怒曰：‘若尔之年者，宰上之木拱矣，尔曷知？’师出，百里子与蹇叔子送其子而戒之曰：‘尔即死必於殽之嵚岩，是文王之所辟风雨者也。吾将尸尔焉。’子揖师而行，百里子与蹇叔子从其子而哭之。秦伯怒曰：‘尔曷为哭吾师？’对曰：‘臣非敢哭君师，哭臣之子也’”者是也。<br/><br/>　<br/><br/>　　赤归于曹郭公。赤者何？曹无赤者，盖郭公也。以郭公在赤下。○赤归于曹郭公，此连为句。郭，音虢，亦如字。连读郭公为一句。<br/><br/>　　[疏]“赤者何”。<br/><br/>　　○解云：欲言曹伯，经不书爵；欲言微者，复有郭公之号，故执不知问。○“曹无”至“公也”。<br/><br/>　　○解云：谓此郭公实非曹人故也。言盖郭公者，盖郭之公矣。<br/><br/>　<br/><br/>　　郭公者何？失地之君也。失地者，出奔也。名言归，倒郭公置赤下者，欲起曹伯为戎所杀，故使若曹伯死，谥之为郭公。而赤微者，自归曹也。不言赤奔者，从微者例，不得录出奔。<br/><br/>　　[疏]“郭公者何”。<br/><br/>　　○解云：欲言郭君，经无其事；欲言曹伯，而文言郭公，故执不知问。<br/><br/>　　○注“不言”至“出奔”。<br/><br/>　　○解云：谓不言郭公赤奔曹者，假作微人之文，即从微者例，宁得录其奔，正得言道赤归于曹。<br/><br/>　<br/><br/>　　二十有五年，春，陈侯使女叔来聘。称字者，敬老也。礼，七十，虽庶人，主字而礼之。《孝经》曰“昔者明王之以孝治天下也，不敢遗小国之臣”是也。○女，音汝。<br/><br/>　　[疏]注“称字敬老也”。<br/><br/>　　○解云：正以称字异於诸侯大夫之例，故知其老也。<br/><br/>　　○注“孝经”至“是也”。<br/><br/>　　○解云：注言此者，欲道《春秋》假鲁以为明王，谓女叔为小国之臣矣。<br/><br/>　<br/><br/>　　夏，五月，癸丑，卫侯朔卒。《春秋》篡明者当书葬，朔不书葬，嫌与篡同例，身绝国不绝，故去葬，明犯天子命重，不得书葬，与盗国同。○故去，起吕反，年末同。<br/><br/>　　[疏]注“春秋”至“国同”。<br/><br/>　　○解云：篡明者，谓经有立、入之文也，不嫌非篡，则书其葬，隐四年冬，“卫人立晋”；桓十三年春，“葬卫宣公”；庄九年夏，“齐小白入于齐”；僖十八年秋，“葬齐桓公”之属是也。若篡不明者，则去其葬，以见其篡，不合为诸侯，即晋惠公之属是也。今此寻朔於上六年经云“夏，六月，侯朔入于卫”，既有入文，即是篡明，当合书葬，而不书葬者，若其书葬，则嫌与篡明者同例，但身合绝而已，其国不合绝，故亦去其葬，明其犯天子之命罪重，不得书葬，与盗国同。盗国即篡是也。朔犯天子命在上六年。<br/><br/>　<br/><br/>　　六月，辛未，朔，日有食之。鼓用牲于社。日食则曷为鼓用牲于社？据日食在天。<br/><br/>　　[疏]注“据日食在天”。<br/><br/>　　○解云：谓日食在天上，何由于地而鼓用牲乎？<br/><br/>　<br/><br/>　　求乎阴之道也。求，责求也。以朱丝营社，或曰胁之，或曰为闇，恐人犯之，故营之。或曰者，或人辞，其义各异也。或曰胁之，与责求同义。社者，土地之主也。月者，土地之精也。上系于天而犯日，故鸣鼓而攻之，胁其本也。朱丝营之，助阳抑阴也。或曰为闇者，社者，土地之主，尊也，为日光尽，天闇冥，恐人犯历之，故营之。然此说非也。记或传者，示不欲绝异说尔。先言鼓，后言用牲者，明先以尊命责之，后以臣子礼接之，所以为顺也。不言鼓于社用牲者，与禘于大庙用致夫人同，嫌起用牲为非礼。书者，善内感惧天灾应变得礼也。是后夫人遂不制，通於二叔，杀二嗣子也。○营社，一倾反，又如字，本亦作“萦”，同。为闇，于伪反，注“为闇”、“为日光”同。大庙，音泰。应变，应对之应。<br/><br/>　　[疏]注“或曰”至“说非也”。<br/><br/>　　○解云：知其非者，正以日食者，阴气侵阳，社官五土之神，理宜抑之，而反营卫，失抑阴之义故也。<br/><br/>　　○注“不言”至“非礼”。<br/><br/>　　○解云：《公羊》之义，救日食而有牲者，以臣子之道接之故也，与《左氏》天灾有币无牲异矣。僖八年“秋，七月，禘于大庙，用致夫人”，彼注云“以致文在庙下，不使入庙，知非礼也”。然则此经若鼓用牲之文，在于社之下，不使在社上，则用牲为非礼。若然，上二十四年传云“用者不宜用也”，而此注复以用牲为得礼者，《公羊》之义，以用为时事，不必著不宜也。<br/><br/>　　○注“书者”至“嗣子也”。<br/><br/>　　○解云：谓经书日食，善内之得礼矣。夫人遂不制以下，是其日食之义。言通於二叔者，下二十七年传云“公子庆父、公子牙通乎夫人以胁公”是也。言杀二嗣子者，子般、闵公是也。<br/><br/>　<br/><br/>　　伯姬归于杞。<br/><br/>　　秋，大水。鼓用牲于社于门。其言于社于门何？据一鼓用牲耳。于社，礼也。于门，非礼也。于门非礼，故略不复举鼓用牲。不举非礼为重者，如去于社，嫌于门礼也。大水与日食同礼者，水亦土地所为，云实出于地，而施于上乃雨，归功于天，犹臣归美于君。○复，扶又反。<br/><br/>　　[疏]注“大水”至“于君”。<br/><br/>　　○解云：同礼，谓同鼓用牲矣。<br/><br/>　<br/><br/>　　冬，公子友如陈。如陈者，聘也。内朝聘言如者，尊内也。书者，录内所交接也。朝京师大国，善有加录文，如楚有危文。聘无月者，此於朝轻也。<br/><br/>　　[疏]注“朝京”至“录文”。解云：凡朝聘例时，加录，谓书月是也。即成十三年“三月，公如京师”，彼注云“月者，善公尊天子”者，是其朝京师有加录之文矣。襄二十一年“春，王正月，公如晋”彼注云“月者，溴梁之盟后，中国方乖离，善公独能与大国”者，是朝大国有加录之文矣。<br/><br/>　　○注“如楚有危文”。<br/><br/>　　○解云：即襄二十八年冬，“十有一月，公如楚”，彼注云“如楚皆月者，危公朝夷狄也”。是也。<br/><br/>　　○注“聘无月”至“轻也”。<br/><br/>　　○解云：即《春秋》上下内聘京师及大国悉书时是也。而襄三十年“春，王正月，楚子使薳颇来聘”书月者，彼注云“月者，公数如晋，希见答，今见聘，故喜录之”是也。然则此云聘无月者，据内言之矣。<br/><br/>　<br/><br/>　　二十有六年，春，公伐戎。<br/><br/>　　夏，公至自伐戎。<br/><br/>　　曹杀其大夫。何以不名？据莒小於曹，杀公子意恢名。<br/><br/>　　[疏]“春，公伐戎。夏，公至自伐戎”。<br/><br/>　　○解云：即上六年注云“公独出用兵，不得意致伐”者，即此是也。<br/><br/>　　○注“据莒”至“恢名”。<br/><br/>　　○解云：知莒小於曹者，正以《春秋》上下，曹伯恒叙於莒上故也。其莒杀公子意恢名者，即昭十四年“冬，莒杀其公子意恢”是也。<br/><br/>　<br/><br/>　　众也。曷为众杀之？据杀三郤名。<br/><br/>　　[疏]注“据杀三郤名”。<br/><br/>　　○解云：即成十七年“晋杀其大夫郤锜、郤州、郤至”是也。言晋杀三郤，亦是众杀之，而皆书名。此曷为众杀而复不称其名乎？<br/><br/>　<br/><br/>　　不死于曹君者也。曹诸大夫与君皆敌戎战，曹伯为戎所杀，诸大夫不伏节死义，独退求生，后嗣子立而诛之。《春秋》以为得其罪，故众略之不名。凡书君杀大夫，大夫有罪，以专杀书，他皆以罪举。<br/><br/>　　[疏]注“凡书”至“罪举”。<br/><br/>　　○解云：《春秋》之义，诸侯之君不得专杀大夫，若杀有罪大夫，《春秋》书之者，责君专杀矣。其他无罪，君枉杀之，而书之者，欲以罪君之故而举之。其罪君者，即去其君之葬是也。<br/><br/>　<br/><br/>　　君死乎位曰灭，曷为不言其灭？据胡子髡灭。○髡，苦门反。<br/><br/>　　[疏]注“据胡子髡灭”。<br/><br/>　　○解云：即昭二十三年云“胡子髡、沈子楹灭”云云是也。此注不言沈子楹者，省文故也。<br/><br/>　<br/><br/>　　为曹羁讳也。此盖战也。何以不言战？如上语知为战。○为曹，于伪反，下同。<br/><br/>　　[疏]注“如上语知为战”。<br/><br/>　　○解云：即上谓“不死于曹君”是也。为曹羁讳也。讳者，上出奔，嫌辟难，欲起其贤，又所谏者战也，故为去战灭之文，所以致其意也。曹无大夫，书杀大夫者，起当诛也。○避难，乃旦反。为去，于伪反；下起吕反。<br/><br/>　<br/><br/>　　[疏]注“故为”至“意也”。<br/><br/>　　○解云：谓曹羁之意，唯恐其灭，欲其不战，是故讳其战灭之文，所以使若谏得其君然也。<br/><br/>　　○注“曹无大夫”。<br/><br/>　　○解云：上二十四年传文。<br/><br/>　　○注“起当诛也”。<br/><br/>　　○解云：言大夫之义，理合死於君。今不死君，当合诛讨，是以经书“杀其大夫”，欲起其合诛矣。<br/><br/>　<br/><br/>　　秋，公会宋人、齐人伐徐。<br/><br/>　　冬，十有二月，癸亥，朔，日有食之。异与上日食略同。<br/><br/>　　[疏]注“异与上日食略同”。<br/><br/>　　○解云：上二十五年日食之下，注云“是后夫人遂不制，通于二叔，杀二嗣子也”。今此日食之异，亦为此事，故云异与上日食之说相似，是以不复指解之。<br/><br/>　<br/><br/>　　二十有七年，春，公会杞伯姬于洮。书者，恶公教内女以非礼也。洮，内也。凡公出，在外致，在内不致。其与妇人会，不别得意，虽在外犹不致。伯姬不卒者，盖不与卒于无服。女会来例皆时。○洮，他刀反。恶公，乌路反，下“恶庄”同。别，彼列反。<br/><br/>　　[疏]注“凡公出，在外致”。<br/><br/>　　○解云：即哀十三年夏，“公会晋侯及吴子于黄池”，“秋，公至自会”，是其公与二国以上得意致会也。桓二年秋，“公及戎盟于唐。冬，公至自唐”，是其公与一国出会盟，得意致地也，其不得意皆不致矣。<br/><br/>　　○注“在内不致”。<br/><br/>　　○解云：即隐五年“公观鱼于棠”，不书公至自棠之属是也。<br/><br/>　　○注“其与”至“不致”。<br/><br/>　　○解云：《春秋》上下，无公会妇人于外之经，而注言虽在外，犹有不致者，但偶尔无之。<br/><br/>　　○注“伯姬”至“无服”。<br/><br/>　　○解云：凡诸侯之女嫁於诸侯者，为之期；若嫁於大夫者，则不服矣。其有服者，《春秋》皆书其卒以录恩，即纪伯姬、宋伯姬之属是。若无服者则略之。今此伯姬《春秋》不记其卒者，盖以其嫁於大夫，故云不与卒于无服矣。<br/><br/>　　○注“女会来例皆时”。<br/><br/>　　○解云：即此经书“春，公会杞伯姬于洮”，下文云“冬，杞伯姬来”之属是也。<br/><br/>　<br/><br/>　　夏，六月，公会齐侯、宋公、陈侯、郑伯同盟于幽。<br/><br/>　　秋，公子友如陈，葬原仲。原仲者何？陈大夫也。大夫不书葬，此何以书？据益师等皆不书葬。称字者，葬从主人也。<br/><br/>　　[疏]“原仲者何”。<br/><br/>　　○解云：欲言陈君，其称异常；欲言大夫，不合录葬，故执不知问。<br/><br/>　　○注“据益”至“书葬”。<br/><br/>　　○解云：即隐元年冬十二月，“公子益师卒”之属，皆无葬文是也。<br/><br/>　　○注“称字”至“人也”。解云：若五等诸侯之卒，例书本爵，及其葬时，悉皆称公，亦是葬从主人之称，故取尊名矣。<br/><br/>　<br/><br/>　　通乎季子之私行也。不以公事行曰私行。私行，不言葬原仲于陈。若告籴者，告籴上有无麦禾，知以国事起。此上下无起文，而不言如陈，嫌不辟国事，实私行也。不嫌使乎大夫者，有国文也。○告籴，音狄，下同。使，所吏反。<br/><br/>　　[疏]注“私行”至“告籴”。<br/><br/>　　○解云：即下二十八年经云“冬，筑微。大无麦禾”；“臧孙辰告籴于齐”，传云“何以不称使？以为臧孙辰之私行”是也。<br/><br/>　　○注“不嫌”至“国文也”。<br/><br/>　　○解云：成二年传云“君不使于大夫，此其行使乎大夫何”者，是其文也。又闵二年传云“高子者何？齐大夫也。何以不称使？我无君也”者，亦是也。今此葬原仲，不嫌使乎大夫者，正以上有如陈之文故也。无国事，言如陈者，文九年注云“大夫系国”是也。<br/><br/>　<br/><br/>　　何通乎季子之私行？据大夫私行不书。辟内难也。欲起其辟内难。○内难，乃旦反，注及与下同。君子辟内难，而不辟外难。《礼记》曰：“门内之治恩揜义，门外之治义揜恩。○之治，直吏反，下“之治”同。<br/><br/>　　[疏]注“《礼记》曰”至“揜恩”。<br/><br/>　　○解云：《丧服四制》文也。案彼文“事”作“治”字，下“揜”字作“断”字，盖以所见异。<br/><br/>　<br/><br/>　　内难者何？公子庆父、公子牙、公子友皆庄公之母弟也。公子庆父、公子牙通乎夫人，通者，淫通。<br/><br/>　　[疏]“内难者何”。<br/><br/>　　○解云：正以弑君之事，乃在庄三十二年冬，今已辟之，故执不知问。<br/><br/>　<br/><br/>　　以胁公。语在三十二年。<br/><br/>　　[疏]注“语在三十二年”。<br/><br/>　　○解云：即“公曰：‘牙谓我曰：鲁一生一及，君巳知之矣。庆父也存”是也。<br/><br/>　<br/><br/>　　季子起而治之，则不得与于国政；坐而视之，则亲亲，亲，至亲也。○与，音预。因不忍见也。因缘巳心不忍见亲亲之乱。故於是复请至于陈，而葬原仲也。书者，恶庄公不能任用，使辟难而出。<br/><br/>　　[疏]“故於是复请”至“於陈”。<br/><br/>　　○解云：案上二十五年“冬，公子友如陈”，今又请往，故言复也。<br/><br/>　<br/><br/>　　冬，杞伯姬来。其言来何？据有来归。<br/><br/>　　[疏]“冬，杞伯姬来”。<br/><br/>　　○解云：即上二十五年夏，“伯姬归于杞”者是也。非谓此年“春，公会杞伯姬于洮”者，杞伯姬自是大夫之妻。然则此伯姬是其女，洮之伯姬是其姊妹，故今得并称伯矣。<br/><br/>　　○注“据有来归”。<br/><br/>　　○解云：即宣十六年“秋，郯伯姬来归”是也。<br/><br/>　<br/><br/>　　直来曰来，直来，无事而来也。诸侯夫人尊重，既嫁，非有大故不得反。唯自大夫妻，虽无事，岁一归宁。<br/><br/>　　[疏]注“诸侯”至“得反”。<br/><br/>　　○解云：即此文“直来曰来”是也。其大故者，奔丧之谓。文九年“夫人姜氏如齐”，彼注云“奔父母之丧也”是也。<br/><br/>　　○注“唯自大夫”至“一归宁”。<br/><br/>　　○解云：自，从也。言从大夫妻以下，即《诗》云“归宁父母”是也。案《诗》是后妃之事，而云大夫妻者，何氏不信《毛叙》故也。<br/><br/>　<br/><br/>　　大归曰来归。大归者，废弃来归也。妇人有七弃、五不娶、三不去：尝更三年丧不去，不忘恩也；贱取贵不去，不背德也；有所受，无所归不去，不穷穷也。丧妇长女不娶，无教戒也；世有恶疾不娶，弃於天也；世有刑人不娶，弃於人也；乱家女不娶，类不正也；逆家女不娶，废人伦也。无子弃，绝世也；淫泆弃，乱类也；不事舅姑弃，悖德也；口舌弃，离亲也；盗窃弃，反义也；嫉妒弃，乱家也；恶疾弃，不可奉宗庙也。○更，音庚。背，音佩。丧妇，息浪反。长女，丁丈反。悖，补内反。<br/><br/>　　[疏]注“不背德也”。<br/><br/>　　○解云：言巳贱时，彼巳事巳，是其恩德也。若贵而弃之，即是背德而不报，非礼也。<br/><br/>　　○注“逆家”至“人伦也”。<br/><br/>　　○解云：谓仍见其家不行正直，而行顽慝，废其尊卑之伦次，故不可娶。<br/><br/>　<br/><br/>　　莒庆来逆叔姬。莒庆者何？莒大夫也。莒无大夫，此何以书？讥。何讥尔？大夫越竟逆女，非礼也。礼，大夫任重，为越竟逆女，於政事有所损旷，故竟内乃得亲迎，所以屈私赴公也。言叔姬者，妇人以字通。言叔姬，贱，故略与归同文，重乖离也。<br/><br/>　　[疏]“莒庆者何”。<br/><br/>　　○解云：欲言莒君，经不称子；欲言大夫，莒无大夫，故执不知问。○“大夫”至“非礼也”。<br/><br/>　　○解云：大夫所以不得越竟逆女者，正以大夫任重，於政事有所损旷故也。若士则待越竟娶妻，正以其任轻故也。是以《士昏礼》云“若异邦则赠，丈夫逆者以束锦是也。<br/><br/>　　○注“言叔”至“乖离也”。<br/><br/>　　○解云：若不与归同文，宜言莒庆来逆女，叔姬归于莒矣。然则言叔姬者，是其归文也。又云重乖离者，谓书其逆女与归文同也，何者？嫁于大夫，贱不合录，而书其逆叔姬者，重其乖离矣。<br/><br/>　<br/><br/>　　杞伯来朝。杞，夏后，不称公者，《春秋》黜杞，新周而故宋，以《春秋》当新王。黜而不称侯者，方以子贬，起伯为黜。说在僖二十三年。○夏，户雅反。<br/><br/>　　[疏]注“杞，夏后，不称公”。<br/><br/>　　○解云：隐五年传云“王者之后称公”，今而称伯，故怪之。<br/><br/>　　○注“黜而”至“三年”。<br/><br/>　　○解云：僖二十三年“十有一月，杞子卒”，注云“始见称伯，卒独称子者，微弱为徐、莒所胁，不能死位。《春秋》伯、子、男一也，辞无所贬。贬称子者，《春秋》黜杞不明，故以其一等贬之，明本非伯乃公也。又因以见圣人子孙，有诛无绝，故贬不失爵”是也。言“方以子贬”者，方以僖二十三年贬之称子，令与伯共为一等，故於此处不得称侯耳。<br/><br/>　<br/><br/>　　公会齐侯于城濮。○濮，音卜。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1019-10185.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1019-10187.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1019.html" action-type="chapterComment" class="comment"><i></i>春秋公羊传注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

