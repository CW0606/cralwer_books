<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《春秋谷梁传》正文_襄公(元年～三十一年)_谷梁赤作品 - 维普阅读网</title>
<meta name="keywords" content="春秋谷梁传,春秋谷梁传原文,春秋谷梁传阅读,襄公(元年～三十一年)全文,谷梁赤作品" />
<meta name="description" content="春秋谷梁传原文阅读,襄公(元年～三十一年)全文在线阅读,谷梁赤作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-264-4458.html";
var nextpage="novel-read-264-4460.html";
var indexpage = "novel-chapter-264.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-264.html">春秋谷梁传</a></strong>
<strong><a href="novel-chapter-264.html">春秋谷梁传目录</a></strong>
<span>襄公(元年～三十一年)</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-264-4458.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>襄公(元年～三十一年)</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=谷梁赤&amp;searchsubmit=yes"  target="_blank">谷梁赤</a><span class="divide">|</span>发布时间：2014-08-28 22:05:27<span class="divide">|</span></p>
<div class="page-body">
<div class="page-content">
<p>襄公元年<br/><br/>　　元年春，王正月，公即位。继正即位，正也。仲孙蔑会晋栾黡、宋华元、卫宁殖、曹人、莒人、邾人、滕人、薛人，围宋彭城。系彭城于宋者，不与鱼石，正也。<br/><br/>　　夏，晋韩厥帅师伐郑。仲孙蔑会齐崔杼、曹人、邾人、杞人，次于鄫。<br/><br/>　　秋，楚公子壬夫帅师侵宋。<br/><br/>　　九月辛酉，天王崩。邾子来朝。<br/><br/>　　冬，卫侯使公孙剽来聘。晋侯使荀?来聘。<br/><br/>　　----------<br/><br/>　　襄公二年<br/><br/>　　二年春，王正月，葬简王。郑师伐宋。<br/><br/>　　夏，五月庚寅，夫人姜氏薨。<br/><br/>　　六月庚辰，郑伯睔卒。晋师、宋师、卫宁殖侵郑。其曰卫宁殖，如是而称于前事也。<br/><br/>　　秋，七月，仲孙蔑会晋荀?、宋华元、卫孙林父、曹人、邾人于戚。<br/><br/>　　己丑，葬我小君齐姜。叔孙豹如宋。<br/><br/>　　冬，仲孙蔑会晋荀?、齐崔杼、宋华元、卫孙林父、曹人、邾人、滕人、薛人、小邾人于戚，遂城虎牢。若言中国焉，内郑也。楚杀其大夫公子申。<br/><br/>　　----------<br/><br/>　　襄公三年<br/><br/>　　三年春，楚公子婴齐帅师伐吴。公如晋。<br/><br/>　　夏，四月壬戌，公及晋侯盟于长樗。公至自晋。<br/><br/>　　六月，公会单子、晋侯、宋公、卫侯、郑伯、莒子、邾子、齐世子光。己未，同盟于鸡泽。同者，有同也，同外楚也。陈侯使袁侨如会。如会，外乎会也。于会受命也。戊寅，叔孙豹及诸侯之大夫及陈袁侨盟。及以及，与之也。诸侯以为可与则与之，不可与则释之。诸侯盟，又大夫相与私盟，是大夫张也。故鸡泽之会，诸侯始失正矣，大夫执国权。曰袁侨，异之也。<br/><br/>　　秋，公至自晋。<br/><br/>　　冬，晋荀?帅师伐许。<br/><br/>　　----------<br/><br/>　　襄公四年<br/><br/>　　四年春，王三月己酉，陈侯午卒。<br/><br/>　　夏，叔孙豹如晋。<br/><br/>　　秋，七月戊子，夫人姒氏薨。葬陈成公。<br/><br/>　　八月辛亥，葬我小君定姒。<br/><br/>　　冬，公如晋。陈人围顿。<br/><br/>　　----------<br/><br/>　　襄公五年<br/><br/>　　五年春，公至自晋。<br/><br/>　　夏，郑伯使公子发来聘。叔孙豹、缯世子巫如晋。外不言如而言如，为我事往也。仲孙蔑、卫孙林父会吴于善稻。吴谓善伊，谓稻缓。号从中国，名从主人。<br/><br/>　　秋，大雩。楚杀其大夫公子壬夫。公会晋侯、宋公、陈侯、卫侯、郑伯、曹伯、莒子、邾子、滕子、薛伯、齐世子光、吴人、缯人于戚。公至自会。<br/><br/>　　冬，戍陈。内辞也。楚公子贞帅师伐陈。公会晋侯、宋公、卫侯、郑伯、曹伯、莒子、邾子、滕子、薛伯、齐世子光，救陈。<br/><br/>　　十有二月，公至自救陈。善救陈也。辛未，季孙行父卒。<br/><br/>　　----------<br/><br/>　　襄公六年<br/><br/>　　六年春，王三月壬午，杞伯姑容卒。<br/><br/>　　夏，宋华弱来奔。<br/><br/>　　秋，葬杞桓公。滕子来朝。莒人灭缯。非灭也。中国日，卑国月，夷狄时。缯，中国也；而时，非灭也。家有既亡，国有既灭。灭而不自知，由别之而不别也。莒人灭缯，非灭也，非立异姓以莅祭祀，灭亡之道也。<br/><br/>　　冬，叔孙豹如邾。季孙宿如晋。<br/><br/>　　十有二月，齐侯灭莱。<br/><br/>　　----------<br/><br/>　　襄公七年<br/><br/>　　七年春，郯子来朝。<br/><br/>　　夏，四月，三卜郊，不从，乃免牲。夏，四月，不时也。三卜，礼也。乃者，亡乎人之辞也。小邾子来朝。城费。<br/><br/>　　秋，季孙宿如卫。<br/><br/>　　八月，螽。<br/><br/>　　冬，十月，卫侯使孙林父来聘。壬戌，及孙林父盟。楚公子贞帅师围陈。<br/><br/>　　十有二月，公会晋侯、宋公、陈侯、卫侯、曹伯、莒子、邾子于鄬。郑伯髡原如会，未见诸侯；丙戌，卒于操。未见诸侯，其曰如会何也？致其志也。礼，诸侯不生名。此其生名何也？卒之名也。卒之名，则何为加之如会之上？见以如会卒也。其见以如会卒何也？郑伯将会中国，其臣欲从楚，不胜，其臣弑而死。其言不弑何也？不使夷狄之民加乎中国之君也。其地，于外也。其日，未逾竟也。日卒，时葬，正也。陈侯逃归。以其去诸侯，故逃之也。<br/><br/>　　----------<br/><br/>　　襄公八年<br/><br/>　　八年春，王正月，公如晋。<br/><br/>　　夏，葬郑僖公。郑人侵蔡，获蔡公子湿。人，微者也。侵，浅事也。而获公子，公子病矣。季孙宿会晋侯、郑伯、齐人、宋人、卫人、邾人于邢丘。见鲁之失正也，公在而大夫会也。公至自晋。莒人伐我东鄙。<br/><br/>　　秋，九月，大雩。<br/><br/>　　冬，楚公子贞帅师伐郑。晋侯使士匄来聘。<br/><br/>　　----------<br/><br/>　　襄公九年<br/><br/>　　九年春，宋灾。外灾不志，此其志何也？故宋也。<br/><br/>　　夏，季孙宿如晋。<br/><br/>　　五月辛酉，夫人姜氏薨。<br/><br/>　　秋，八月癸未，葬我小君穆姜。<br/><br/>　　冬，公会晋侯、宋公、卫侯、曹伯、莒子、邾子、滕子、薛伯、小邾子、齐世子光，伐郑。<br/><br/>　　十有二月己亥，同盟于戏。不异言郑，善得郑也。不致，耻不能据郑也。楚子伐郑。<br/><br/>　　----------<br/><br/>　　襄公十年<br/><br/>　　十年春，公会晋侯、宋公、卫侯、曹伯、莒子、邾子、滕子、薛伯、杞伯、小邾子、齐世子光，会吴于柤。会又会，外之也。<br/><br/>　　夏，五月甲午，遂灭傅阳。遂，直遂也。其曰遂何？不以中国从夷狄也。公至自会。会夷狄不致，恶事不致，此其致何也？存中国也。中国有善事则并焉，无善事则异之，存之也。汲郑伯，逃归陈侯，致柤之会，存中国也。楚子贞、郑公孙辄帅师伐宋。晋师伐秦。<br/><br/>　　秋，莒人伐我东鄙。公会晋侯、宋公、卫侯、曹伯、莒子、邾子、齐世子光、滕子、薛伯、杞伯、小邾子，伐郑。<br/><br/>　　冬，盗杀郑公子斐、公子发、公孙辄。称盗以杀大夫，弗以上下道，恶上也。戍郑虎牢。其曰郑虎牢，决郑乎虎牢也。楚公子贞帅师救郑。公至自伐郑。<br/><br/>　　----------<br/><br/>　　襄公十一年<br/><br/>　　十有一年春，王正月，作三军。作，为也。古者天子六师，诸侯一军。作三军，非正也。<br/><br/>　　夏，四月，四卜郊，不从，乃不郊。夏，四月，不时也。四卜，非礼也。郑公孙舍之帅师侵宋。公会晋侯、宋公、卫侯、曹伯、齐世子光、莒子、邾子、滕子、薛伯、杞伯、小邾子，伐郑。<br/><br/>　　秋，七月己未，同盟于京城北。公至自伐郑。不以后致，盟后复伐郑也。楚子、郑伯伐宋。公会晋侯、宋公、卫侯、曹伯、齐世子光、莒子、邾子、滕子、薛伯、杞伯、小邾子伐郑，会于萧鱼。公至自会。伐而后会，不以伐郑致，得郑伯之辞也。楚人执郑行人良霄。行人者，挈国之辞也。<br/><br/>　　冬，秦人伐晋。<br/><br/>　　----------<br/><br/>　　襄公十二年<br/><br/>　　十有二年春，王三月，莒人伐我东鄙，围邰。伐国不言围邑，举重也。取邑不书围。安足书也？季孙宿帅师救邰，遂入郓。遂，继事也。受命而救邰，不受命而入郓，恶季孙宿也。<br/><br/>　　夏，晋侯使士鲂来聘。<br/><br/>　　秋，九月，吴子乘卒。<br/><br/>　　冬，楚公子贞帅师侵宋。公如晋。<br/><br/>　　----------<br/><br/>　　襄公十三年<br/><br/>　　十有三年春，公至自晋。<br/><br/>　　夏，取邿。秋，九月庚辰，楚子审卒。<br/><br/>　　冬，城防。<br/><br/>　　----------<br/><br/>　　襄公十四年<br/><br/>　　十有四年春，王正月，季孙宿，叔老会晋士匄、齐人、宋人、卫人、郑公孙虿、曹人、莒人、邾人、滕人、薛人、杞人、小邾人，会吴于向。<br/><br/>　　二月乙未朔，日有食之。<br/><br/>　　夏，四月，叔孙豹会晋荀偃、齐人、宋人、卫北宫括、郑公孙虿、曹人、莒人、邾人、滕人、薛人、杞人、小邾人，伐秦。己未，卫侯出奔齐。莒人侵我东鄙。<br/><br/>　　秋，楚公子贞帅师伐吴。<br/><br/>　　冬，季孙宿会晋士匄、宋华阅、卫孙林父、郑公孙虿、莒人、邾人于戚。<br/><br/>　　----------<br/><br/>　　襄公十五年<br/><br/>　　十有五年春，宋公使向戌来聘。<br/><br/>　　二月己亥，及向戌盟于刘。刘夏逆王后于齐。过我，故志之也。<br/><br/>　　夏，齐侯伐我北鄙，围成。公救成，至遇。季孙宿、叔孙豹帅师城成郛。<br/><br/>　　秋，八月丁巳，日有食之。邾人伐我南鄙。<br/><br/>　　冬，十有一月癸亥，晋侯周卒。<br/><br/>　　----------<br/><br/>　　襄公十六年<br/><br/>　　十有六年春，王正月，葬晋悼公。<br/><br/>　　三月，公会晋侯、宋公、卫侯、郑伯、曹伯、莒子、邾子、薛伯、杞伯、小邾子于湨梁。戊寅，大夫盟。湨梁之会，诸侯失正矣。诸侯会而曰大夫盟，正在大夫也。诸侯在而不曰诸侯之大夫，大夫不臣也。晋人执莒子、邾子以归。齐侯伐我北鄙。<br/><br/>　　夏，公至自会。<br/><br/>　　五月甲子，地震。叔老会郑伯、晋荀偃、卫宁殖、宋人，伐许。<br/><br/>　　秋，齐侯伐我北鄙，围成。大雩。<br/><br/>　　冬，叔孙豹如晋。<br/><br/>　　----------<br/><br/>　　襄公十七年<br/><br/>　　十有七年春，王二月庚午，邾子瞷卒。宋人伐陈。<br/><br/>　　夏，卫石买帅师伐曹<br/><br/>　　秋，齐侯伐我北鄙，围桃。齐高厚帅师伐我北鄙，围防。<br/><br/>　　九月，大雩。宋华臣出奔陈。<br/><br/>　　冬，邾人伐我南鄙。<br/><br/>　　----------<br/><br/>　　襄公十八年<br/><br/>　　十有八年春，白狄来。<br/><br/>　　夏，晋人执卫行人石买。称行人，怨接于上也。<br/><br/>　　秋，齐侯伐我北鄙。<br/><br/>　　冬，十月，公会晋侯、宋公、卫侯、郑伯、曹伯、莒子、邾子、滕子、薛伯、杞伯、小邾子，同围齐。非围而曰围齐，有大焉，亦有病焉。非大而足同与？诸侯同罪之也，亦病矣。曹伯负刍卒于师。闵之也。楚公子午帅师伐郑。<br/><br/>　　----------<br/><br/>　　襄公十九年<br/><br/>　　十有九年春，王正月，诸侯盟于祝柯。晋人执邾子。公至自伐齐。《春秋》之义：已伐而盟复伐者则以伐致，盟不复伐者则以会致。祝柯之盟，盟复伐齐与？曰非也。然则何为以伐致也？曰与人同事，或执其君，或取其地。取邾田自漷水。轧辞也。其不日，恶盟也。季孙宿如晋。葬曹成公。<br/><br/>　　夏，卫孙林父帅师伐齐。<br/><br/>　　秋，七月辛卯，齐侯环卒。晋士匄帅师侵齐，至谷，闻齐侯卒，乃还。还者，事未毕之辞也。受命而诛生，死，无所知其怒。不伐丧，善之也。善之则何为未毕也？君不尸小事，臣不专大名，善则称君，过则称己，则民作让矣。士匄外专君命。故非之也。然则为士匄者宜奈何？宜墠帷而归命乎介。<br/><br/>　　八月丙辰，仲孙蔑卒。齐杀其大夫高厚。郑杀其大夫公子嘉。<br/><br/>　　冬，葬齐灵公。城西郛。叔孙豹会晋士匄于柯。城武城。<br/><br/>　　----------<br/><br/>　　襄公二十年<br/><br/>　　二十年春，王正月辛亥，仲孙速会莒人，盟于向。<br/><br/>　　夏，六月庚申，公会晋侯、齐侯、宋公、卫侯、郑伯、曹伯、莒子、邾子、滕子、薛伯、杞伯、小邾子，盟于澶渊。<br/><br/>　　秋，公至自会。仲孙速帅师伐邾。蔡杀其大夫公子湿。蔡公子履出奔楚。陈侯之弟光出奔楚。诸侯之尊，弟兄不得以属通。其弟云者，亲之也。亲而奔之，恶也。叔老如齐。<br/><br/>　　冬，十月丙辰朔，日有食之。季孙宿如宋。<br/><br/>　　----------<br/><br/>　　襄公二十一年<br/><br/>　　二十有一年春，王正月，公如晋。邾庶其以漆闾丘来奔。以者，不以者也。来奔者不言出，举其接我者也。漆闾丘不言及，小大敌也。<br/><br/>　　夏，公至自晋。<br/><br/>　　秋，晋栾盈出奔楚。<br/><br/>　　九月庚戌朔，日有食之。<br/><br/>　　冬，十月庚辰朔，日有食之。<br/><br/>　　曹伯来朝。公会晋侯、齐侯、宋公、卫侯、郑伯、曹伯、莒子、邾子于商任。庚子，孔子生。<br/><br/>　　----------<br/><br/>　　襄公二十二年<br/><br/>　　二十有二年春，王正月，公至自会。<br/><br/>　　夏，四月。<br/><br/>　　秋，七月辛酉，叔老卒。<br/><br/>　　冬，公会晋侯、齐侯、宋公、卫侯、郑伯、曹伯、莒子、邾子、滕子、薛伯、杞伯、小邾子于沙随。公至自会。楚杀其大夫公子追舒。<br/><br/>　　----------<br/><br/>　　襄公二十三年<br/><br/>　　二十有三年春，王二月癸酉朔，日有食之。<br/><br/>　　三月己巳，杞伯匄卒。<br/><br/>　　夏，邾畀我来奔。葬杞孝公。陈杀其大夫庆虎及庆寅。称国以杀，罪累上也。及庆寅，庆寅累也。陈侯之弟光自楚归于陈。晋栾盈复入于晋，入于曲沃。<br/><br/>　　秋，齐侯伐卫，遂伐晋。<br/><br/>　　八月，叔孙豹帅师救晋，次于雍渝。言救后次，非救也。己卯，仲孙速卒。<br/><br/>　　冬，十月乙亥，臧孙纥出奔邾。其日，正臧孙纥之出也。蘧伯玉曰：“不以道事其君者，其出乎！”晋人杀栾盈。恶之，弗有也。齐侯袭莒。<br/><br/>　　----------<br/><br/>　　襄公二十四年<br/><br/>　　二十有四年春，叔孙豹如晋。仲孙羯帅师侵齐。<br/><br/>　　夏，楚子伐吴。<br/><br/>　　秋，七月甲子朔，日有食之，既。齐崔杼帅师伐莒。大水。<br/><br/>　　八月癸巳朔，日有食之。公会晋侯、宋公、卫侯、郑伯、曹伯、莒子、邾子、滕子、薛伯、杞伯、小邾子于夷仪。<br/><br/>　　冬，楚子、蔡侯、陈侯、许男伐郑。公至自会。陈针宜咎出奔楚。叔孙豹如京师。大饥。五谷不升为大饥。一谷不升谓之嗛，二谷不升谓之饥，三谷不升谓之馑，四谷不升谓之康，五谷不升谓之大侵。大侵之礼，君食不兼味，台榭不涂，弛侯，廷道不除，百官布而不制，鬼神祷而不祀，此大侵之礼也。<br/><br/>　　----------<br/><br/>　　襄公二十五年<br/><br/>　　二十有五年春，齐崔杼帅师伐我北鄙。<br/><br/>　　夏，五月乙亥，齐崔杼弑其君光。庄公失言，淫于崔氏。公会晋侯、宋公、卫侯、郑伯、曹伯、莒子、邾子、滕子、薛伯、杞伯、小邾子于夷仪。<br/><br/>　　六月壬子，郑公孙舍之帅师入陈。<br/><br/>　　秋，八月己巳，诸侯同于重丘。公至自会。卫侯入于夷仪。楚屈建帅师灭舒鸠。<br/><br/>　　冬，郑公孙夏帅师伐陈。<br/><br/>　　十有二月，吴子谒伐楚，门于巢，卒。以伐楚之事门于巢，卒。也。于巢者，外乎楚也。门于巢，乃伐楚也。诸侯不生名，取卒之名加之伐楚之上者，见以伐楚卒也。其见以伐楚卒何也？古者大国过小邑，小邑必饰城而请罪，礼也。吴子谒伐楚至巢，入其门，门人射吴子，有矢创，反舍而卒。古者虽有文事，必有武备，非巢之不饰城而请罪，非吴子之自轻也。<br/><br/>　　----------<br/><br/>　　襄公二十六年<br/><br/>　　二十有六年春，王二月辛卯，卫宁喜弑其君剽。此不正，其日何也？殖也立之，喜也君之，正也。卫孙林父入于戚以叛。甲午，卫侯衎复归于卫。日归，见知弑也。<br/><br/>　　夏，晋侯使荀吴来聘。公会晋人、郑良霄、宋人、曹人于澶渊。<br/><br/>　　秋，宋公杀其世子座。晋人执卫宁喜。<br/><br/>　　八月壬午，许男宁卒于楚。<br/><br/>　　冬，楚子、蔡侯、陈侯伐郑。葬许灵公<br/><br/>　　----------<br/><br/>　　襄公二十七年<br/><br/>　　二十有七年春，齐侯使庆封来聘。<br/><br/>　　夏，叔孙豹会晋赵武、楚屈建、蔡公孙归生、卫石恶、陈孔奂、郑良霄、许人、曹人于宋。卫杀其大夫宁喜。称国以杀，罪累上也。宁喜弑君，其以累上之辞言之何也？尝为大夫，与之涉公事矣。宁喜由君弑君，而不以弑君之罪罪之者，恶献公也。卫侯之弟专出奔晋。专，喜之徒也。专之为喜之徒何也？己虽急纳其兄，与人之臣谋弑其君，是亦弑君者也。专其曰弟何也？专有是信者。君赂不入乎喜而杀喜，是君不直乎喜也。故出奔晋，织絇邯郸，终身不言卫。专之去，合乎春秋。<br/><br/>　　秋，七月辛巳，豹及诸侯之大夫盟于宋。湨梁之会，诸侯在而不曰诸侯之大夫，大夫不臣也，晋赵武耻之。豹云者，恭也。诸侯不在而曰诸侯之大夫，大夫臣也。其臣，恭也。晋赵武为之会也。<br/><br/>　　冬，十有二月乙亥朔，日有食之。<br/><br/>　　二十有八年，春，无冰。<br/><br/>　　夏，卫石恶出奔晋。邾子来朝。<br/><br/>　　秋，八月，大雩。仲孙羯如晋。<br/><br/>　　冬，齐庆丰来奔。<br/><br/>　　十有一月，公如楚。<br/><br/>　　十有二月甲寅，天王崩。乙未，楚子昭卒。<br/><br/>　　二十有九年，春，公在楚。闵公也。<br/><br/>　　夏，五月，公至自楚。喜之也。致君者，殆其往而喜其反，此致君之意义也。庚午，卫侯衎卒。阍弑吴子余祭。阍，门者也，寺人也。不称名姓，阍不得齐于人。不称其君，阍不得君其君也。礼：君不使无耻，不近刑人，不狎敌，不迩怨。贱人，非所贵也；贵人，非所刑也；刑人，非所近也。举至贱而加之吴子，吴子近刑人也。阍弑吴子余祭，仇之也。仲孙羯会晋荀盈、齐高止、宋华定、卫世叔仪、郑公孙段、曹人、莒人、邾人、滕人、薛人、小邾人、城杞。古者天子封诸侯，其地足以容其民，其民足以满城以自守也。杞危而不能自守，故诸侯之大夫相帅以城之，此变之正也。晋侯使士鞅来聘。杞子来盟。吴子使札来聘。吴其称子何也？善使延陵季子，故进之也。身贤，贤也，使贤，亦贤也。延陵季子之贤，尊君也。其名，成尊于上也。<br/><br/>　　秋，七月，葬卫献公。齐高止出奔北燕。其曰北燕，从史文也。<br/><br/>　　冬，仲孙羯如晋。<br/><br/>　　----------<br/><br/>　　襄公三十年<br/><br/>　　三十年春，王正月，楚子使薳罢来聘。<br/><br/>　　夏，四月，蔡世子般弑其君固。其不日，子夺父政，是谓夷之。<br/><br/>　　五月甲午，宋灾。伯姬卒。取卒之日，加之灾上者，见以灾卒也。其见以灾卒奈何？伯姬之舍失火，左右曰：“夫人少辟火乎？”伯姬曰：“妇人之义，傅母不在，宵不下堂。”左右又曰：“夫人少辟火乎？”伯姬曰：“妇人之义，保母不在，宵不下堂。”遂逮乎火而死。妇人以贞为行者也，伯姬之妇道尽矣。详其事，贤伯姬也。天王杀其弟佞夫。《传》曰：诸侯且不首恶，况于天子乎？君无忍亲之义。天子、诸侯所亲者，唯长子、母弟耳。天王杀其弟佞夫，甚之也。王子瑕奔晋。<br/><br/>　　秋，七月，叔弓如宋，葬共姬。外夫人不书葬，此其言葬何也？吾女也；卒灾，故隐而葬之也。郑良宵出奔许，自许入于郑，郑人杀良霄。不言大夫，恶之也。<br/><br/>　　冬，十月，葬蔡景公。不日卒而月葬，不葬者也。卒而葬之，不忍使父失民于子也。晋人、齐人、宋人、卫人、郑人、曹人、莒人、邾人、滕人、薛人、杞人、小邾人会于澶渊，宋灾故。会不言其所为，其曰宋灾故何也？不言灾故，则无以见其善也。其曰人何也？救灾以众。何救焉？更宋之所丧财也。澶渊之会，中国不侵伐夷狄，夷狄不入中国，无侵伐八年。善之也，晋赵武、楚屈建之力也。<br/><br/>　　----------<br/><br/>　　襄公三十一年<br/><br/>　　三十有一年春，王正月。<br/><br/>　　夏，六月辛巳，公薨于楚宫。楚宫，非正也。<br/><br/>　　秋，九月癸巳，子野卒。子卒日，正也。己亥，仲孙羯卒。<br/><br/>　　冬，十月，滕子来会葬。癸酉，葬我君襄公。<br/><br/>　　十有一月，莒人弑其君密州。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-264-4458.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-264-4460.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-264.html" action-type="chapterComment" class="comment"><i></i>春秋谷梁传章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

