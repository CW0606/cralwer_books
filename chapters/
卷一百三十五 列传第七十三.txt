<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《金史》正文_卷一百三十五 列传第七十三_脱脱作品 - 维普阅读网</title>
<meta name="keywords" content="金史,金史原文,金史阅读,卷一百三十五 列传第七十三全文,脱脱作品" />
<meta name="description" content="金史原文阅读,卷一百三十五 列传第七十三全文在线阅读,脱脱作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1435-27875.html";
var nextpage="novel-read-1435-27877.html";
var indexpage = "novel-chapter-1435.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1435.html">金史</a></strong>
<strong><a href="novel-chapter-1435.html">金史目录</a></strong>
<span>卷一百三十五 列传第七十三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1435-27875.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷一百三十五 列传第七十三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=脱脱&amp;searchsubmit=yes"  target="_blank">脱脱</a><span class="divide">|</span>发布时间：2016-08-18 22:21:26<span class="divide">|</span></p>
<div class="page-body">
<div class="page-content">
<p>◎外国下<br/><br/>　　○高丽<br/><br/>　　高丽国王，王楷。其地鸭绿江以东，曷懒路以南，东南皆至于海。自辽时，岁时遣使修贡，事具《辽史》。<br/><br/>　　唐初，靺鞨有粟末、黑水两部，皆臣属于高丽。唐灭高丽，粟末保东牟山渐强大，号渤海，姓大氏，有文物礼乐。至唐末稍衰，自后不复有闻。金伐辽，渤海来归，盖其遗裔也。黑水靺鞨居古肃慎地，有山曰白山，盖长白山，金国之所起焉。女直虽旧属高丽，不复相通者久矣。及金灭辽，高丽以事辽旧礼称臣于金。<br/><br/>　　初，有医者善治疾，本高丽人，不知其始自何而来，亦不著其姓名，居女直之完颜部。穆宗时戚属有疾，此医者诊视之，穆宗谓医者曰：“汝能使此人病愈，则吾遣人送汝归汝乡国。”医者曰：“诺。”其人疾果愈，穆宗乃以初约归之。乙离骨岭仆散部胡石来勃堇居高丽、女直之两间，穆宗使族人叟阿招之，因使叟阿送医者，归之高丽境上。医者归至高丽，因谓高丽人，女直居黑水部者部族日强，兵益精悍，年谷屡稔。高丽王闻之。乃通使于女直。既而，胡石来来归，遂率乙离骨岭东诸部皆内附。<br/><br/>　　穆宗十年癸未，阿疏自辽使其徒达纪来说曷懒甸人，曷懒甸人执之。穆宗以达纪送高丽，谓高丽王曰：“前此为乱于汝鄙者，皆此辈也。”及破萧海里，使斡鲁罕往高丽报捷，高丽亦使使来贺。未几，复使斜葛与斡鲁罕往聘，高丽王曰：“斜葛，女直之族弟也，其礼有加矣。”乃以一大银盘为谢。<br/><br/>　　厥后，曷懒甸诸部尽欲来附，高丽闻之不欲使来附，恐近于己而不利也，使人邀止之。斜葛在高丽及往来曷懒道中，具知其事，遂使石适欢往纳曷懒甸人。未行而穆宗没，康宗嗣，遣石适欢以星显统门之兵往至乙离骨岭，益募兵趋活涅水，徇地曷懒甸，收叛亡七城。高丽使人来告曰：“事有当议者。”曷懒甸官属使斜勒详稳、冶剌保详稳往，石适欢亦使杯鲁往，高丽执冶剌保等，而遣杯鲁曰：“无与尔事。”于是，五水之民皆附于高丽，团练使陷者十四人。<br/><br/>　　二年甲申，高丽来攻，石适欢大破之，杀获甚众，追入其境，焚略其戍守而还。四月，高丽复来攻，石适欢以五百人御于辟登水，复大破之，追入辟登水，逐其残众逾境。于是，高丽王曰：“告边衅者皆官属祥丹、傍都里、昔毕罕辈也。”十四团练、六路使人在高丽者，皆归之，遣使来请和。遂使斜葛经正疆界，至乙离骨水、曷懒甸活祢水，留之两月。斜葛不能听讼，每一事辄至枝蔓，民颇苦之。康宗召斜葛还，而遣石适欢往。石适欢立幕府于三潺水，其尝阴与高丽往来为乱阶者，即正其罪，余无所问。康宗以为能。<br/><br/>　　四年丙戌，高丽使使黑欢方石来贺嗣位，康宗使杯鲁报聘，且寻前约，取亡命之民，高丽许之。曰：“使使至境上受之。”康宗以为信然，使完颜部阿聒、乌林答部胜昆往境上受之。康宗畋于马纪岭乙只村以待之。阿聒、胜昆至境上，高丽遣人杀之，而出兵曷懒甸，筑九城。<br/><br/>　　康宗归，众咸曰：“不可举兵也，恐辽人将以罪我。”太祖独曰：“若不举兵，岂止失曷懒甸，诸部皆非吾有也。”康宗以为然，乃使斡塞将兵伐之，大破高丽兵。六月，高丽率众来战，斡塞败之，进围其城。七月，高丽复请和，康宗曰：“事若酌中，则与之和。”高丽许归亡入之民，罢九城之戍，复所侵故地，遂与之和。<br/><br/>　　收国元年九月，太祖已克黄龙府，命加古撒喝攻保州。保州近高丽，辽侵高丽置保州。至是，命撒喝取之，久不下，撒喝请济师，且言高丽王将遣使来。太祖使纳合乌蠢以百骑益之，诏撒喝曰：“汝领偏师，屡破重敌，多所俘获，及闻胡沙数战有功，朕甚嘉之。若保州未下，但守边戍，吾已克黄龙府，闻辽主且至，俟破大敌复益汝兵。所言高丽遣使事，未知果否，至则护送以来。边境之事，慎之毋忽。”十一月，系辽女直麻懑太弯等十五人皆降，攻开州取之，尽降保州诸部女直。太祖以撒喝为保州路都统。<br/><br/>　　太祖已破走辽主军，撒喝破合主、顺化二城，复请济师攻保州，使斡鲁以甲士千人往。二年闰月，高丽遣使来贺捷，且曰：“保州本吾旧地，愿以见还。”太祖谓使者曰：“尔其自取之。”诏撒喝、乌蠢等曰：“若高丽来取保州，益以胡剌古、习显等军备之，或欲合兵，无得辄往，但谨守边戍。”及撒喝、阿实赉等攻保州，辽守将遁去，而高丽兵已在城中。既而，高丽国王使蒲马请保州，诏谕高丽王曰：“保州近尔边境，听尔自取，今乃勤我师徒，破敌城下。且蒲马止是口陈，俟有表请，即当别议。”<br/><br/>　　天辅二年十二月，诏谕高丽国王曰：“朕始兴师伐辽，已尝布告，赖皇天助顺，屡败敌兵，北自上京，南至于海，其间京府州县部族人民悉皆抚定。今遣孛堇术孛报谕，仍赐马一匹，至可领也。”<br/><br/>　　三年，高丽增筑长城三尺，边吏发兵止之，弗从，报曰：“修补旧城。”曷懒甸孛堇胡剌古、习显以闻，诏曰：“毋得侵轶生事，但慎固营垒，广布耳目而已。”<br/><br/>　　四年，咸州路都统司以兵分屯于保州、毕里围二城，请益兵，诏曰：“汝等分列屯戍，以固封守，甚善。高丽累世臣事于辽，或有交通，可常遣人侦伺。”<br/><br/>　　使习显以获辽国州郡谕高丽，其国方诛乱者，使谓习显曰：“此与先父国王之书。”习显就馆。凡诛戮官僚七十余人，即依旧礼接见，而以表来贺，并贡方物。复以辽帝亡入夏国报之。<br/><br/>　　高随、斜野奉使高丽，至境上，接待之礼不逊，随等不敢往，太宗曰：“高丽世臣于辽，当以事辽之礼事我，而我国有新丧，辽主未获，勿遽强之。”命高随等还。天会二年，同知南路都统鹘实答奏，高丽纳叛亡、增边备，必有异图。诏曰：“凡有通问，毋违常式。或来侵略，则整尔行列与之从事。敢先犯彼者，虽捷必罚。”诏阇母以甲士千人戍海岛，以备之。<br/><br/>　　四年，国王王楷遣使奉表称藩，优诏答之。上使高伯淑、乌至忠使高丽，凡遣使往来当尽循辽旧，仍取保州路及边地人口在彼界者，须尽数发还。敕伯淑曰：“若一一听从，即以保州地赐之。”高伯淑至高丽，王楷附表谢，一依事辽旧制。八年，楷上表，乞免索保州亡入边户。是岁，高丽十人捕鱼，大风飘其船抵海岸，曷苏馆人获之，诏还其国。既而勖上表请不索保州亡入高丽户口，太宗从之，自是保州封域始定。<br/><br/>　　皇统二年，诏加楷开府仪同三司、上柱国。六年，楷薨，子晛嗣立。<br/><br/>　　大定四年，鸭绿江堡戍颇被侵越焚毁。五年正月，世宗因正旦使朝辞，谕之曰：“边境小小不虞，尔主使然邪，疆吏为之邪？若果疆吏为之，尔主亦当惩戒之也。”初，高丽使者别有私进礼物以为常，是岁万春节，上以使者私进不应典礼，诏罢之。<br/><br/>　　十年，王晛弟翼阳公皓废晛自立。十月，赐生日使、大宗正丞飐至界上，高丽边吏称前王已让位，不肯受使者。十一年三月，王皓以让国来奏告，诏婆速路勿受，有司移文详问。高丽告曰：“前王久病，昏耄不治，以母弟皓权摄国事。”上曰：“让国大事也，何以不先陈请。”诏有司再详问。高丽乃以王晛让国表来，大略称先臣楷遗训传位于弟，又言其子有罪不可立之意。上疑之，以问宰执，丞相良弼奏曰：“此不可信。晛止一子，往年生孙，尝有表自陈生孙之喜，一也。皓尝作乱，晛囚之，二也。今晛不遣使，皓乃遣使，三也。朝廷赐晛生日使，皓不转达于晛，乃称未敢奉受，四也。今皓篡兄诬于天子，安可忍也。”右丞孟浩曰：“当询彼国士民，果皆推服，即当遣使封册。”上曰：“封一国之君询于民众，此与除拜猛安谋克何异。”乃却其使者，而以诏书详问王晛，吏部侍郎靖为宣问王晛使。<br/><br/>　　皓实篡国，囚晛于海岛。靖至高丽，皓称王晛已避位出居他所，病加无损，不能就位拜命，往复险远，非使者所宜往。靖竟不得见晛，乃以诏授皓，转取晛表附奏，其言与前表大概相同。靖还，上问大臣，皆曰：“晛表如此，可遂封之。”丞相良弼、平章政事守道曰：“待皓祈请未晚也。”十二月，皓遣其礼部侍郎张翼明等请封。十二年三月，遂赐封册。皓生日在正月十九日，是岁十二月将尽，未及遣使，有司请至来岁举行焉。<br/><br/>　　十五年，高丽西京留守赵位宠叛皓，遣徐彦等九十六人上表曰：“前王本非避让，大将军郑冲夫、郎将李义方实弑之。臣位宠请以慈悲岭以西至鸭绿江四十余城内属，请兵助援。”上曰：“王皓已加封册，位宠辄敢称兵为乱，且欲纳土，朕怀抚万邦，岂助叛臣为虐。”诏执徐彦等送高丽。顷之，王皓定赵位宠之乱，遣使奏谢，自位宠之乱，皓所遣生日回谢、横赐回谢、贺正旦、进奉、万春节等使，皆阻不通，至是，皓并奏之。诏答其意，其合遣人使令节次入朝。<br/><br/>　　十七年，贺正旦礼物，玉带乃石似玉者，有司请移问，上曰：“彼小国无能识者，误以为玉耳，不必移问。”乃止。十二月，有司奏高丽下节押马官顺成例外将带甲三过界，上以使人所坐罪重，但令发还本国而已。二十三年，皓母任氏薨，皓乞免赐生日及贺谢等事，诏从之。<br/><br/>　　章宗即位，诏使至界上颇稽滞，诏移问，高丽逊谢。明昌三年，下节金挺回至平州抚宁县，殴死当驿人何添儿，有司请“凡人使往还，乞量设兵卫。”参知政事张万公曰：“可于宿顿之地巡护之。”上可其奏。诏自今接送伴使副，失关防者当坐。故事，贺正旦使十二月二十九日入见，明昌六年十二月己卯立春，诏于前二日丁丑入见云。<br/><br/>　　承安二年，皓表自陈衰病，以国让其弟。权国事。是岁，皓废，<br/><br/>　　泰和四年正月乙丑朔，高丽傔人以小佩刀割梨庑下巡廊，奉职见而纠之，诏馆伴官自今前期移文禁止。是岁，王薨，子韺嗣立。<br/><br/>　　泰和七年正月，是时用兵伐宋，夏亦有故，独高丽遣正旦使，诏不赐曲宴。及天寿节，夏、高丽使者皆在，有司奏：“大定初，宋未请和，夏、高丽使者赐曲宴，今请依大定故事。”诏从之。<br/><br/>　　至宁元年八月，王祦薨，嗣子未行起复。九月，宣宗即位，边吏奏：“高丽牒称，嗣子未起复，不可以凶服迎吉诏，又不可以草土名衔署表。”礼官议：“人臣不以私恩废公义，宜权用吉服迎诏，署表用权国事名衔。俟高丽告哀使至阙，然后遣使致祭、慰问及行封册。”制可。<br/><br/>　　明年，宣宗迁汴，辽东道路不通，兴定三年，辽东行省奏高丽复有奉表朝贡之意，宰臣奏：“可令行省受其表章，其朝贡之礼俟他日徐议。”宣宗以为然，乃遣使抚谕高丽，终以道路不通，未遑迎迓，诏行省且羁縻勿绝其好，然自是不复通问矣。<br/><br/>　　赞曰：金人本出鞨靺之附于高丽者，始通好为邻国，既而为君臣，贞祐以后道路不通，仅一再见而已。入圣朝犹子孙相传自为治，故不复备论，论其与金事相涉者焉。<br/><br/>　　金国语解<br/><br/>　　今文《尚书》辞多奇涩，盖亦当世之方言也。《金史》所载本国之语，得诸重译，而可解者何可阙焉。若其臣僚之小字，或以贱，或以疾，犹有古人尚质之风，不可文也。国姓为某，汉姓为某，后魏孝文以来已有之矣。存诸篇终，以备考索。<br/><br/>　　官称<br/><br/>　　都勃极烈，总治官名，犹汉云冢宰。<br/><br/>　　谙版勃极烈，官之尊且贵者。<br/><br/>　　国论勃极烈，尊礼优崇得自由者。<br/><br/>　　胡鲁勃极烈，统领官之称。<br/><br/>　　移赉勃极烈，位第三曰“移赉”。<br/><br/>　　阿买勃极烈，治城邑者。<br/><br/>　　乙室勃极烈，迎邪之官。<br/><br/>　　札失哈勃极烈，守官署之称。<br/><br/>　　昃勃极烈，阴阳之官。<br/><br/>　　迭勃极烈，倅贰之职。<br/><br/>　　猛安，千夫长。谋克，百夫长也。<br/><br/>　　诸飐“详稳”，边戍之官。<br/><br/>　　诸“移里堇”，部落墟砦之首领。<br/><br/>　　详稳、移里堇，本辽语，金人因之而稍异同焉。<br/><br/>　　秃里，掌部落词讼，察非违者。<br/><br/>　　乌鲁古，牧圉之官。<br/><br/>　　斡里朵，官府治事之所。<br/><br/>　　人事<br/><br/>　　孛论出，胚胎之名。<br/><br/>　　阿胡迭，长子。骨赧，季也。蒲阳温，曰幼子。<br/><br/>　　益都，次第之通称。第九曰“乌也”，十六曰“女鲁欢”。<br/><br/>　　按答海，客之通称。<br/><br/>　　山只昆，舍人也。<br/><br/>　　散亦孛，奇男子。<br/><br/>　　散答，老人之称也。<br/><br/>　　什古乃，瘠人。<br/><br/>　　撒合辇，黧黑之名。<br/><br/>　　保活里，侏儒。<br/><br/>　　阿里孙，貌不扬也。<br/><br/>　　阿徒罕，采薪之子。<br/><br/>　　答不也，耘田者。<br/><br/>　　阿土古，善采捕者。阿里喜，围猎也。<br/><br/>　　拔里速，角牴戏者。<br/><br/>　　阿离合懑，臂鹰鹘者。<br/><br/>　　胡鲁剌，户长。阿合，人奴也。<br/><br/>　　兀术，曰头。粘罕，心也。畏可，牙，又曰吾亦可。<br/><br/>　　盘里合，将指。<br/><br/>　　三合，人之靥也。<br/><br/>　　牙吾塔，疡疮。<br/><br/>　　蒲剌都，目赤而盲也。<br/><br/>　　石哥里，溲疾。<br/><br/>　　谩都謌，痴騃之谓。<br/><br/>　　谋良虎，无赖之名。皆不美之称也。<br/><br/>　　与人同受福曰“忽都”。以力助人曰“阿息保”。<br/><br/>　　辞不失，酒醒也。<br/><br/>　　奴申，和睦之义。<br/><br/>　　讹出虎，宽容之名也。<br/><br/>　　赛里，安乐。<br/><br/>　　迪古乃，来也。<br/><br/>　　撒八，迅速之义。<br/><br/>　　乌古出，方言曰再休，犹言再不复也。<br/><br/>　　凡事之先者曰“石伦”。以物与人已然曰“阿里白”。<br/><br/>　　吾里补，畜积之名。<br/><br/>　　习失，犹人云常川也。<br/><br/>　　凡市物已得曰“兀带”，取以名子者，犹言货取如物然也。<br/><br/>　　物象<br/><br/>　　兀典，明星。<br/><br/>　　阿邻，山。太神，高也。山之上锐者曰“哈丹”，坡陀曰“阿懒”，大而峻曰“斜鲁”。<br/><br/>　　忒邻，海也。沙忽带，舟也。<br/><br/>　　生铁曰“斡论”，釜曰“阇母”，刃曰“斜烈”。<br/><br/>　　婆卢火者槌也。<br/><br/>　　金曰“桉春”。<br/><br/>　　银术可，珠也。<br/><br/>　　布囊曰“蒲卢浑”，盆曰“阿里虎”，罐曰“活女”。<br/><br/>　　乌烈，草廪也。<br/><br/>　　沙剌，衣襟也。<br/><br/>　　活腊胡，色之赤者也。<br/><br/>　　胡剌，灶突。<br/><br/>　　物类<br/><br/>　　桓端，松。阿虎里，松子。孰辇，莲也。<br/><br/>　　活离罕，羔。合喜，犬子。讹古乃，犬之有文者。<br/><br/>　　斜哥，貂鼠。<br/><br/>　　蒲阿，山鸡。窝谋罕，鸟卵也。<br/><br/>　　姓氏<br/><br/>　　完颜，汉姓曰王。乌古论曰商。纥石烈曰高。徒单曰杜。女奚烈曰郎。兀颜曰朱。蒲察曰李。颜盏曰张。温迪罕曰温。石抹曰萧。奥屯曰曹。孛术鲁曰鲁。移剌曰刘。斡勒曰石。纳剌曰康。夹谷曰仝。裴满曰麻。尼忙古曰鱼。斡准曰赵。阿典曰雷。阿里侃曰何。温敦曰空。吾鲁曰惠。抹颜曰孟。都烈曰强。散答曰骆。呵不哈曰田。乌林答曰蔡。仆散曰林。术虎曰董。古里甲曰汪。<br/><br/>　　其后氏族或因人变易，难以遍举，姑载其可知者云。<br/><br/>　　金国语解终。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1435-27875.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1435-27877.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1435.html" action-type="chapterComment" class="comment"><i></i>金史章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

