<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百一十五　　武功部三_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百一十五　　武功部三全文,虞世南作品" />
<meta name="description" content="北堂书钞原文阅读,●北堂书钞卷第一百一十五　　武功部三全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9721.html";
var nextpage="novel-read-999-9723.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百一十五　　武功部三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9721.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百一十五　　武功部三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:08:41<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註将帅四<br/><br/>　　○将帅四<br/><br/>　　将者国之命不可详择「吴质将论云将者国之命也不可不详择不可不审授也○今案陈本俞本并同严辑全三国文吴质将论据书钞引同」将者或之命将制胜则国家安「黄石公三略云军讖有之将者国之命也将能制胜则国家安定也○王石华校移云字在讖下非也今案陈本制胜上无将字俞本讖误识」国之行主民之司命「蒋子论云知兵之将国之行主民之司命古者重之○严氏校云案国之衡主见御览二百七十三今案御览二百七十二引行作衡玉函山房辑本同严校书钞从御览又辑蒋子万机论一卷附注云书钞衡作行今陈俞本亦作行」<br/><br/>　　惣军势者将也「黄石公三略云惣军势者将也○今案陈本势作执俞本势作职又陈仁锡校本黄石子上略惣作统势上有持字」提鼓挥枹者将也「尉繚子云提鼓挥枹接兵角刀者此将军也○今案陈俞本同又陈仁锡校本尉繚子武议篇提上有夫将二字刀下无者此五字」将不知微三军失机将不常诫三军失备「六韜云将不知微则三军失其机将不常诫则三军失其备豫也○今案陈本知作精诫作戒无豫也二字俞本同又平津馆辑本奇兵二十七与陈俞同」<br/><br/>　　将不精则三军大倾将不仁则三军不亲「六韜云○今案陈本俞本精并作明平津馆辑本亦同」将无虑谋士去「黄石公云○今案俞本及陈仁锡本黄石子上略篇同陈本虑下有则字」军无赏士不往「军讖云军无财士不来军无赏士不往○今案陈本及奇赏本黄石子同类聚四十九引亦同俞本删」将有五才「六韜云武王问於太公曰论将之道奈何太公曰将有五才王曰敢问五才太公曰所谓五才者勇智仁信忠也勇则不可犯智则不可乱仁则爱人信则不欺忠则无二心也○严氏校通改勇今案陈俞本同平津馆辑本论将十九欺上有可字」<br/><br/>　　将有十过「黄帝出军诀云将有卞过有勇而轻死有急而心速有贪而喜利有仁而不忍於人有智而心怯有信而喜信人有廉洁而不爱人有智而心缓有刚而自用有懦志而喜用人者也○洪氏校云黄帝下其军次三字误案此当是出军诀是也王石华校引六韜系从陈俞本今案平津馆本六韜论将篇御览二百七十三引虽有此文然实為出军无疑也」<br/><br/>　　贵之而无骄委之而不专「孙子兵法云贵之而无骄委之而不专扶之而无隐危之而不惧故良将之动也犹璧玉之不可污也○今案陈俞本同又案御览二百七十三引作诸葛兵要平津馆本孙子脱此条」<br/><br/>　　以计為主「抱朴子云兵家以计為主以力為末○今案陈俞本同又严氏辑全晋文据书钞引同」以勇為本「魏志云夏侯渊為刘备所袭战死初渊虽战胜太祖常诫曰為将当有怯弱时不可但恃勇也当以勇為本行之以智计○王石华校武改志恪改怯今案俞本及魏志九夏侯渊传同陈本行之句下增入二句非是」<br/><br/>　　察五危「孙子兵法云用兵之灾覆军煞将必以五危不可不察也○今案陈俞本及平津馆本九变第八煞皆作杀餘同」通九变「孙子又云用兵之法有散地有轻地有争地有交地有衢地有重地有圮地有围地有死地散地则无战轻地则无止争地则无攻交地则无绝衢地则合交重地则掠圮地则行围地则谋死地则战故将通九变之利者知用兵之法也○洪氏校标目勇改通今案平津馆本九第十一同俞删陈改注类聚引将受命一段非原钞面目」<br/><br/>　　见人所不见知人所不知「淮南子云夫将者必独知独见独见者见人所不见独知者知人所不知○今案此见淮南子兵略训陈俞本增注六句非是」思通神睿权略无形「刘劭赵都赋云其谋謨之士则思通神睿权略无形沈灶生蛙转败為成○洪氏校标目耀改权补思字今案陈俞本成皆作胜严氏辑赵都赋据书钞引仍作成」潜谋龙变应虎发「傅玄述古今画讚杨阜云君构潜谋以龙变应事机而虎发山西二水获安者则君之勋也○王石华校二水改二郡今案严辑全晋文据书钞引与孙本同陈俞本脱述古今画四字二水作数郡餘同」<br/><br/>　　知彼不知己一胜一负「孙子兵法云知彼不知己一胜一负○今案平津馆本谋攻第三作不知彼而知己陈俞本亦然并无知彼不知己之说」知彼知己百战不殆「又云故曰知彼知己百战不殆不知彼不知己每战必殆也○今案陈俞本及平津馆本孙子必殆均作必败又陈俞连上作一条非原钞之旧」将谋欲密士眾欲一「黄石公三略云将谋欲密士眾欲一○今案陈仁锡本黄石子上略篇引军识同陈俞本增入六句非旧钞面目」其动如神「兵法云风雨可鄣者有象也寒暑不可塞者无形也故良将慎密其动如神○今案陈俞本同」制敌以智「蜀志云夫兵以奇胜制敌以智也○今案陈俞本并同考蜀志五诸葛亮传注引张儼默记有此文」兵者凶器将者死官「尉繚子云兵者凶器也将老死官也○今案陈仁锡本尉繚子武议扇同陈俞本前后皆有增注非原钞之旧」将者死心士无生气「说苑云田单攻即墨之时立则杖臿為士卒倡曰宗庙急矣魂魄丧矣故将有必死之心士卒无生之气是以克之○王石华校改丧字心字士下补卒字今案石华用陈本也王謨本说苑指武篇与陈本同又攻作在急作亡无克之句」<br/><br/>　　进不求名退不辞罪「淮南子云将临敌攻战不顾必死无敌於前无主於后求名退不辞罪唯民是保○氏校补敌字今案淮南子兵略训攻作决辞作避陈俞本前后皆有增注餘同」<br/><br/>　　凛凛若履薄冰战战若登朽木「抱朴子云大将者凛凛乎若负重而履薄冰战战若登朽木以临万仞也○王石华校大将上增入夫字系用陈俞本也今案长白继氏辑抱朴子逸文及严氏辑全晋文据本钞引同亦无夫字」<br/><br/>　　思计如飢「孙子兵法秘要云良将思计如飢所以战必胜攻必取也○今案陈俞本同平津馆本脱」思士如渴「黄石公三略云军讖曰将者思士如渴则策燛从之矣○洪氏校两事字俱改士今案陈仁锡本黄石子上略篇及陈俞本下句皆误作则策从焉」视卒如赤子「孙子云视卒如婴儿故可与赴谿○今案平津馆本孙子地形篇谿下有视卒如爱子故可与俱死二句餘同陈本赤作爱增入俱死等句俞本标目改用婴儿句删去下条」视卒如婴儿「桓以执以养卒去云古之善為将者视卒如婴儿也○今案俞本删陈本注见上二字本钞桓以七字疑有脱误」军不举火将不火食「六韜云军不举火将不火食○今案俞本删陈本及平津馆辑本励军二十三不火食作亦不举」冬不服裘夏不张盖「又云将冬不服裘夏不操扇天雨不张幔盖名曰礼将将不身服礼无以知士卒之寒暑也○王石华校涂去幔字又改标目张盖為操扇今案陈本及平津馆本六韜励军二十五皆雨上无天字盖上无幔字餘同考本钞幔篇引此条亦作幔可见原有幔字石华抹之非也标目张盖上亦有脱文石华改作操扇是沿陈本之误又类聚五十九引无名曰以下亦脱幔字」<br/><br/>　　军幕未辨将不言倦「黄石公三略云军幕末辨将不言倦与之安与之危故其眾可合而不可离也○今案陈仁锡本黄石子上略同陈俞本离也下皆有增注非旧钞面目」<br/><br/>　　军井未达将不言渴「又云军井未达将不言渴○今案陈仁锡本黄石子上略同」百万之眾不如一贤「汉书唐林上书曰虽百万之眾不如一贤故秦行千金以閒廉散千金以疏亚父○今案陈俞本同考唐林见今汉书鲍宣周堪等传然无此文」尸素之功胜於云梯「抱朴子云韩信传檄而定千里是以尺素之功胜如云梯之械也○今案陈俞本及长白继氏辑抱朴子逸文严氏辑全晋文据本钞引皆同」君亲授鉞「淮南子云国有难君召将於堂下北面立亲执鉞持头授将军其柄曰从此上至天者将军制之又覆操斧持头授将军其柄曰从此下至渊者将军制之○王石华校补军其二字操字今案淮南子兵略篇执作操陈俞本亦然且有增改非也」<br/><br/>　　君亲推轂「汉书云古之遣将军者君亲推将军轂归而奏之○今案陈本此条注唐详下四字今考见汉书□□其同异亦详下条」闑以内寡人制之闑以外将军制之「汉书冯唐对文帝曰臣闻古人遣将军也跪也推轂曰闑以内寡人制之闑以外将军制之军功爵赏皆决於外归而奏之委任而责成功也○王石华校灵改唐毕改功今案汉书五十冯唐传臣闻句作臣闻上古王者遣将也餘同陈本照汉书改俞删」<br/><br/>　　以匡王国「毛诗六月篇云王于出征以匡王国郑笺云匡正也王曰今汝出征獫允以匡王国之封畿也○今案近本诗六月獫作玁陈本同俞本及本钞一百十四征伐篇仍作獫本钞四匡字皆缺笔宋人影钞时避太祖讳也」<br/><br/>　　以卫社稷「礼记云战于郎公叔禺人与其邻童汪踦往皆死焉鲁人欲勿殤童汪问於仲尼仲尼曰能执干戈以卫社稷虽欲勿殤也不亦可乎○王石华校升改叔陆改邻今案檀弓下篇陈俞本亦同」<br/><br/>　　方叔元老克壮其猷「毛诗采芑篇云方叔元老克壮其猷毛长曰元大也五官之出於诸侯曰天子之老也○今案陈俞本同」文武吉甫万邦為宪「毛诗六月篇云文武吉甫万邦為宪传云宪法也谨案吉甫时為大将為万国之所法则也○今案陈俞本传云下增注一句非也本钞将下有军字考此语出六月郑笺本无军字据删」<br/><br/>　　猛将如云谋臣若雨「李陵与苏武书云昔高皇帝以三十万眾困於平城当此之猛将如云谋臣如雨然犹七日不食仅得免之也○王石华校周改困今案文选四十一如句作仅乃得免餘同陈俞本与文选同」<br/><br/>　　蜀得其龙吴得其虎「世说云诸葛亮兄瑾弟诞并有令名各在一国以為蜀得其龙吴得其虎诞在魏与夏侯玄齐名瑾在吴吴朝服其和雅○今案世说品藻篇令名作盛名以為上有于时二字和雅作弘量陈俞本改世说作世语以為上增入人字恐非」<br/><br/>　　虽在军阵手不释书「吴书云鲁肃為人方严寡於饰玩内外节俭不务俗好治军整顿虽在军阵手不释书○今案陈本及吴志鲁肃传注引吴书饰玩作玩饰书作卷餘同俞本删」<br/><br/>　　虽在军旅不忘俎豆「东观汉记云祭遵為将军取士皆用儒术对酒设乐必雅歌投壶虽在军旅不忘俎豆也○王石华校事改土药改乐今案类聚七十四引及姚辑东观记设作娱餘同聚珍本祭遵传亦然但俎豆改王室」<br/><br/>　　宣王戎服蒞事武侯乘舆指麾「世说云诸葛武侯与司马宣王在渭滨将战宣王戎服蒞事使人视武侯正侯乘舆葛巾持白羽扇指麾三军随其进止○今案惜阴轩本世新语无此文惟卷中之上方正篇有诸葛亮次渭滨一句无将战以下陈本俞本均引作世语且亦有增改」<br/><br/>　　耿恭少多大略「范汉书云耿恭少多大略有将帅才○今案陈本据近本范书耿恭传少下增入孤慷慨三字俞本删」王雄长涉道艺「王武上武略士表云幽州刺史王雄长涉道艺天性仁勇刚毅有略约身俭已务养吏士能得人欢心谓当任為大将也○今案陈俞本务养作抚养将也作将军又俞本道艺作通变餘同严氏辑王武表据本钞未改本毅上空一格餘同」<br/><br/>　　信陵虎视龙驤「傅玄古今画讚云信陵先□虎视龙酿谋嬴奋骇雷动北僵○今案百三家本傅玄集陵下二字作魏雄僵作疆嬴作赢陈俞本与百三家傅集同又严氏辑全晋文与旧钞同」<br/><br/>　　亚夫严猛哮吼「桓谭新论云周亚夫严猛哮吼之用可為国之大将军○今案严氏辑全后汉文据书钞引為作谓是也问经堂辑本新论无之用二字无军字与陈俞同」<br/><br/>　　廉颇勇鷙忍耻「严尤三将论云平原君曰廉颇之為人也勇鷙而爱士知难而忍○今案世说言语篇注引三将军论无之也二字陈俞本同严氏辑全汉文六十一与本合」<br/><br/>　　耿秉勇壮简易「东观汉记云耿秉性勇壮而简易於事军行常自被甲在前休止不结营部然远斥侯明要誓有警军阵立成○王石华校被披今案御览二百七十九引及聚珍本东观记及本钞同范书耿弇附秉传亦同陈俞本皆有增注非是又俞本作披甲石从之陋矣姚辑本亦误披结误给脱成字」<br/><br/>　　黄鬚驍骑「魏志云乌丸反任城王彰击破之太祖持彰鬚曰黄鬚儿竟大奇也○今案魏志十九任城王彰传彰下有行驍骑将军句陈俞本均已增注餘同」紫髯将军「帝春秋云张辽问吴降人曰向有紫髯将军长上短下便马善射是谁答曰是孙会稽○今案吴志吴主传注引献帝春秋同说郛本无便马四字是谁作谁也餘同陈俞本均有增改」<br/><br/>　　万人敌「史记项羽学书不成学剑又不成季父梁怒之籍曰书足记姓名剑匹夫之用请学万人敌梁用异之○王石华校秀改季补籍字今案近本史记项羽本纪匹夫句作剑一人敌异之四字作梁乃教籍以兵法陈俞本照今史记改」<br/><br/>　　一剑任「尉繚子云吴起临战左右进剑吴子曰夫提鼓挥枹临汉决疑挥兵指刃此将军事也一剑之任非将军事也○王石华校角忍改指刃今案陈俞本夫提鼓五字作将专主旗鼓尔又两将字下无军字餘同」<br/><br/>　　有智谋「范后汉书云邓禹曰吴汉勇鷙有智谋诸诸将鲜能及者○今案范书吴传及陈俞本皆同」善变化「黄帝出军诀云為将黄色长耳善為策谋将将赤色小身善為变化○今案陈俞本同」运筹渊迴抱麾虎步「庾阐扬都赋云桓桓勇武堂堂硕佐筹则渊迴抱麾则虎步临机如公瑾遗爱如子布是以朝宗江汉廓落王祚○王石华校武字佐字今案陈俞本同严氏辑扬都赋据书钞引亦同」<br/><br/>　　谋而鲜过惠训不倦「王隐晋书云杜预身不跨马射不穿札而每任大事輒在将帅之列谋而鲜过惠训不倦○王石华校羽改预补预字今案世说新语注引王隐晋书任作有列作限无谋而二句餘同陈俞本輒在作輒居」<br/><br/>　　扶义而动推理而行「淮南子云将军扶义而动推理而行掩节有断割因资而成功○王石华校改扶作扶未知何据今案淮南子兵略训有作而餘同陈俞本亦同」<br/><br/>　　滔滔如春阔阔如夏「又云将军之心滔滔如春阔阔如夏淋廖如秋惨惻如冬注云滔滔宽伏如春日之倡也○今案陈本及近本淮南子兵略训阔阔作■〈日广〉■〈日广〉淋作湫掺惻作典凝又注云典常凝正常正於冬也■〈日广〉音壙廖音潦与原亦异俞本惨惻同本钞餘同陈本其■〈日广〉改阔是永兴避煬帝讳也」<br/><br/>　　王翦请宅「史记秦始皇问李信吾欲攻荆用几人而足信曰不过三十万始皇又问王翦翦曰非六十万人不可於是遣信行信大败始皇自驰至见翦谢曰不用卿计李信果辱秦军将军虽病独忍弃寡人乎翦将六十万伐荆始皇自送至霸上翦行请美田宅者使五辈或曰将军乞贷亦已甚矣翦曰今空秦国甲士委我我不多请田宅為子孙业以自牢固令秦王坐而疑我哉○王石华校霸改坝今案近本史记王翦列传三十作二十自牢作自坚霸作儒陈本俞本略有增注餘同史记又案本钞坚每作牢永兴避高祖讳也灞作霸亦通」<br/><br/>　　吴汉分田「东观汉记云吴汉尝出征妻子在后买田宅遂以分昆弟外家○今案御览五百十五引及聚珍本东观记宅作业分下有与字陈俞本同范书吴汉传亦作业姚辑本脱」<br/><br/>　　邓芝赏罚明断「蜀志邓芝為大将军二十餘年赏罚明断善卹卒伍身之衣食於官○王石华校艾改芝明下补断字今案蜀志十五邓芝传养作仰陈本亦作仰」<br/><br/>　　段熲仁爱士卒「范汉书云段熲行军仁爱士卒疾病者亲自瞻省○王石华校频改熲今案范书段熲传及陈本同」手為裹疮「又云段熲為将仁爱士卒病者皆手為裹疮故士卒皆乐為死○洪氏校频改熲今案陈俞本及范书本传疮作创為死下有战字餘同」起為吮痈「史记云吴起之卒有病痈者吴起為吮■〈口敕〉之卒母哭曰往年吴公吮其父遂战死今之吮其子妾不知其死所也○洪氏校兵改卒笑改哭接改妾今案陈本及史记孙吴列传痈作疽无嗽字餘同」<br/><br/>　　赏分麾下「汉书云李广歷七郡太守前后三十餘年得赏赐輒分麾下饮食与士卒并之○王石华校李下广字上郡改七郡今案陈俞本及汉书李广传麾作戏」居不重席「左传云楚子西曰二三子无患吴矣昔闔閭食不二味居不重席熟食者分犹遍也○今案左传哀元年閭作庐陈俞本同」与眾共之「东观汉记云坚鐔北当董訢年间道路隔绍粮餽不属罈疏食菜羹与士眾共之○今案陈俞及聚珍本东观汉记卷十坚鐔传年上有一字餽作馈属作至鐔疏食以下作食蔬菜与士卒共劳苦姚辑本脱」<br/><br/>　　食不二味「春秋左传云楚子西曰二三子无患吴矣已见上说○今案本钞西误尚据左氏哀元年传校正」与民同之「吕氏春秋云句践苦会稽之耻欲深得民心以致必死於吴有甘肥不足分不敢食有酒流之江与人同之○今案吕氏春秋季秋纪及陈俞本肥作脆考本钞一百四十八酒篇引亦作肥知近本作脆非也又注中与民作与人系唐避太祖讳」<br/><br/>　　一醪投可「蒋子云秦穆公伐晋及河将军劳之醪唯一钟蹇叔乃曰一杯可以投河再酿也穆公乃一醪投河三军者○王石华校三军者三字改三军皆取饮之六字系用陈本木又杯改杯今案严辑蒋子万机论据书钞引与孙本同又者下注云下缺」<br/><br/>　　拔刀刺山飞泉涌出「汉书云贰帅将军李广利破大宛围山绝水广利乃拔刀刺山飞泉涌出○今案陈俞本同」整冠拜井泉水飞出「范汉书耿恭在疏勒為匈奴所围城中水绝恭乃整衣冠向井傍再拜曰汉德神明寍有尽乎於是泉水奔出乃扬水示虏虏乃引去○今案陈俞本及范书耿恭传寍有尽平作岂有穷哉无傍字」<br/><br/>　　士皆為死「又云段熲為将军仁爱士卒病者皆手為裹疮故士皆乐為死○今案此条详本篇上」士皆為用「汉书云赵充国传云西羌反时年七十上老之使御史大夫丙吉问谁可将者充国曰于踰老臣者愿陛下以属老臣上笑曰诺充国至西部都尉府日饗军士士皆為用○今案汉书赵充国传？作亡餘同俞本删此条陈本有增注」<br/><br/>　　矫矫虎臣「毛诗云矫矫虎臣在泮献馘○今案见鲁颂泮水篇」赳赳武夫「又云赳赳武夫公侯腹心○今案见周南兔置篇」所向无前「何晏韩白论曰白赸為秦将攻城略地不可称数所向无前欲闚沧海○王石华校闚改闢误今案类聚五十九引祇有欲窥句严氏辑韩白论闚作窥又海下有白起為胜句餘同陈本无前下作每战必克无欲句俞本无不可句餘同」<br/><br/>　　难与争锋「陈思王相论云白起為人小头而锐瞳子白黑分明故可与寺久难与争锋○今案陈俞本及严辑全三国文皆同」连百万军「汉书云高祖曰连百万之军战必胜攻必取吾不如韩信○今案汉书高本纪及陈本同俞删」转战万里「王濬表曰臣受命之日心与口誓授身死地转战万里○今案严氏辑王濬文据书钞引授作投餘同又本钞攻战篇引授作杀俞本同陈本转误专」战必胜攻必取「汉书高祖曰连百万之军战必胜攻必取○王石华校云案独克以下疑有误删之今案此见汉书卷一高帝纪陈本注见上等字本钞必取下有云独克而师行有纪辈望风相携负以近军降者日以千计也二十三字当是别為一条而脱去上半者今附识於此」<br/><br/>　　屠城三百「东观汉记耿翕少好学习失业常见郡试骑士建旗鼓由是好将帅之事凡所平郡三十六屠城三百未尝挫折○今案聚珍本东观汉记耿弇传见郡作见都尉三十作四十又案陈本作见郡尉鼓下有隶驰射三字俞本隶作肄餘同聚珍本惟姚辑本原钞悉同」<br/><br/>　　蛮荆来威「毛诗采芑篇云显允方叔征伐玁允蛮荆来威郑笺云方叔先与吉甫伐玁允今征蛮荆皆使来服於宣王之威美其功也○王石华校菜改采兄改允今案陈俞本同」<br/><br/>　　鲜卑收迹「蔡邕黄鉞铭拜度辽将军始受旄鉞鉦鼓之任鲜卑收迹燧烽不举视事三年马不带决弓不授□是用鏤石以昭公文武之勋焉○今案本钞功勋篇引□鉞作玄鼎旄作旌餘同严辑全后汉文燧烽作烽燧视作眎决作缺授作受餘同陈本删始受以下俞本决作甲授作援石作铭餘同」<br/><br/>　　北堂书钞卷第一百一十五 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9721.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9723.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

