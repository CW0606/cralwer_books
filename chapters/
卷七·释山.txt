<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《尔雅注疏》正文_卷七·释山_郭璞作品 - 维普阅读网</title>
<meta name="keywords" content="尔雅注疏,尔雅注疏原文,尔雅注疏阅读,卷七·释山全文,郭璞作品" />
<meta name="description" content="尔雅注疏原文阅读,卷七·释山全文在线阅读,郭璞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-505-5904.html";
var nextpage="novel-read-505-5906.html";
var indexpage = "novel-chapter-505.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-505.html">尔雅注疏</a></strong>
<strong><a href="novel-chapter-505.html">尔雅注疏目录</a></strong>
<span>卷七·释山</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-505-5904.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷七·释山</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=郭璞&amp;searchsubmit=yes"  target="_blank">郭璞</a><span class="divide">|</span>发布时间：2014-09-20 23:20:27<span class="divide">|</span></p>
<div class="page-body">
<div class="page-content">
<p>[疏]“释山第十一”。○释曰：案《释名》云：“山，产也。”言产生万物。《说文》云：“山，宣也，宣气散生万物，有石而高，象形也。”此篇释诸山之名，故云释山。<br/>　　河南华，（华阴山。）河西岳，（吴岳。）河东岱，（岱宗，泰山。）河北恒，（北岳恒山。）江南衡。（衡山，南岳。）<br/>　　[疏]“河南华”至“江南衡”。○释曰：篇首载此五山者，以为中国之名山也。案《周礼&#8226;职方氏》：“河南曰豫州，其山镇曰华山。”“正西曰雍州，其山镇曰岳山。”“正东曰兖州，其山镇曰岱山。”“正北曰并州，其山镇曰恒山。”“正南曰荆州，其山镇曰衡山。”郑注云：“镇名山安地德者也。”又为五岳，知者，案郑注《大司乐》云：“五岳，岱在兖州，衡在荆州，华在豫州，岳在雍州，恒在并州。”是也。案，下文及经典群书言五岳者，皆数嵩高不数岳。而郑云然者，盖郑有所案据，更见异意也。其正名五岳，必取嵩高为定解，下文别释。云“河南华”、注“华阴山”者，案《禹贡》“导河积石，至于龙门；南至于华阴；东至于底柱”。孔安国云：“河自龙门南流至华山，北而东行。”然则此山在河之南，故曰“河南华”。下皆放此。在华阴县界，故曰华阴山也。云“河西岳”、注“吴岳”者，在西河之西，一名吴岳。郑玄云：“在博。”云“河东岱”、注“岱宗，泰山”者，在东河之东，一名岱宗，一名泰山。郑玄云：“在博。”云“河北恒”、注“北岳，恒山”者，下文“恒山为北岳”是也。郑玄云：“在上曲阳。”云“江南衡”、注“衡山，南岳”者，《禹贡》云：“岷山导江。”又曰：“岷山之阳至于衡山。”孔注云：“衡山，江所经。”然则江水经此山之北，东入于海，故曰“江南衡”也。郑注《大宗伯》云：五岳，“南曰衡”也。是也。<br/>　　山三袭，陟。（袭亦重。）<br/>　　[疏]“山三袭，陟。”注“袭亦重”。○释曰：山之形若三山重累者名陟。重衣谓之袭，故以袭为重也。上篇注已云“成犹重也”，故此云亦也。<br/>　　再成，英。（两山相重。）<br/>　　[疏]“再成，英”。注“两山相重”。○释曰：成，重也。山形两重者名英。今南郡英山县，盖取此名也。<br/>　　一成，坯。（《书》曰：“至于大伾。”○坯，备悲切。）<br/>　　[疏]“一成，坯”。○注“《书》曰：‘至于大伾。’”○释曰：案此文则山上更有一山重累者，名伾。“《书》曰”者，《禹贡》文也。孔安国云：“山再成曰伾。”与此不同者，盖所见异也。郑玄云：“大伾，在修武武德之界。”张揖云：“成皋县山也。”《汉书音义》臣瓒以为皆非。今黎阳县山临河，岂不是大伾乎？瓒意当然。<br/>　　山大而高，崧。（今中岳嵩高山，盖依此名。○崧，嵩。）<br/>　　[疏]“山大而高，崧”。注“今中岳嵩山，盖依此名”。○释曰：《诗&#8226;大雅》云：“崧高维岳。”毛传云：“崧，高貌。”《释名》云：“崧，竦也。亦高称也。”李巡曰：“高大曰嵩。”此则山高大者自名崧。本不指中岳，名嵩高或取此文以立名乎？无正文，故云“盖”以疑之。<br/>　　山小而高，岑。（言岑崟。）<br/>　　[疏]“山小而高，岑”。注“言岑崟”。○释曰：言山形虽小而高嶔崟者，名岑也。<br/>　　锐而高，峤。（言鑯峻。○峤，音乔。）<br/>　　[疏]“锐而高，峤”。注“言鑯峻”。○释曰：锐则鑯也，言山形鑯峻而高者名峤。《列子》曰：“浡海之东有壑，其中山曰员峤。”盖同此也。<br/>　　卑而大，扈。（扈，广貌。）<br/>　　[疏]“卑而大，扈”。注“扈，广貌”。○释曰：言山形卑下而广大者名扈。《礼记&#8226;檀弓》云：“南宫縚之妻之姑之丧。夫子诲之，髽曰：‘尔毋扈扈尔。’”郑注云：“扈扈谓大广。”盖取此义也。<br/>　　小而众，岿。（小山丛罗。○岿，丘鬼切。）<br/>　　[疏]“小而众，岿”。注“小山丛罗”。○释曰：言山小而众、丛萃罗列者，名岿。<br/>　　小山岌大山，峘。（岌谓高过。○岌，鱼泣切。峘，桓。）<br/>　　[疏]“小山岌大山，峘”。注“岌谓高过”。○释曰：言小山与大山相并，而小山高过於大山者，名峘。非谓小山名岌，大山名峘也。<br/>　　属者，峄。（言骆驿相连属。○属，烛。峄，亦。）<br/>　　[疏]“属者，峄”。注“言骆驿相连属”。○释曰：言山形相连属、骆驿然不绝者，名峄。骆驿，连属不绝之辞。《禹贡》云：“峄阳孤桐。”《地理志》云：东海下邳县西有“葛峄山”，取此名也。<br/>　　独者，蜀。（蜀亦孤独。）<br/>　　[疏]“独者，蜀”。注“蜀亦孤独”。○释曰：言山之孤独者名蜀。案《说文》云：蜀，虫名。《诗》云：“蜎蜎者蜀。”《释虫》云：“蚅，乌蠋。”郭云：“大虫如指，似蚕。”此虫更无群匹，故云蜀亦孤独。既虫之孤独者蜀，是以山之孤独者亦名蜀也。<br/>　　上正，章。（山上平。）<br/>　　[疏]“上正，章”。注“山上平”。○释曰：正犹平也。言山形上平者名章。<br/>　　宛中，隆。（山中央高。）<br/>　　[疏]“宛中，隆”。注“山中央高”。○释曰：言山形中央蕴聚而高者名隆。<br/>　　山脊，冈。（谓山长脊。）<br/>　　[疏]“山脊，冈”。注“谓山长脊”。○释曰：孙炎云：“长山之脊也。”言高山之长脊，名冈。《诗》云“陟彼高冈”是也。<br/>　　未及上，翠微。（近上旁陂。）<br/>　　[疏]“未及上，翠微”。注“近上旁陂”。○释曰：谓未及顶上、在旁陂陀之处，名翠微。一说：山气青缥色，故曰“翠微”也。<br/>　　山顶，冢。（山颠。）崒者，厜&lt;厂義&gt;。（谓山峰头巉岩。○崒，子恤反。厜，子规切。&lt;厂義&gt;音危。）<br/>　　[疏]“山顶”至“厜&lt;厂義&gt;”。○释曰：此二句释《小雅&#8226;十月》云“山冢崒崩”之文也。毛传云：“山顶曰冢。”郑笺云：“崒者，崔嵬。”虽音字小异，义实同也，是取此文为说。彼云：“冢者，谓山顶也。”《释言》云：“颠，顶也。”故此郭云“山颠”。彼云：“萃者，谓山颠之末，其峰巉岩厜&lt;厂義&gt;然者也。”<br/>　　山如堂者，密。（形如堂室者。《尸子》曰：“松柏之鼠，不知堂密之有美枞。”）<br/>　　[疏]“山如堂者，密”。○释曰：言山形如堂室者，名密。○注“《尸子》至”美枞”。○释曰：此《尸子&#8226;绰子》篇文，引之证山有名密者。<br/>　　如防者，盛。（防，堤。盛，音成。）<br/>　　[疏]“如防者，盛”。注“防，堤”。○释曰：此盛，读如粢盛之盛。堤防之形嶞而高峻，若黍稷之在器，故其山形如堤防者，亦名盛也。<br/>　　峦，山堕。（谓山形长狭者，荆州谓之峦。《诗》曰：“嶞山乔岳。”○嶞，汤果切。）<br/>　　[疏]“峦，山堕”。○释曰：凡物狭而长者，谓之嶞，则此言山嶞者，谓山形狭长者，一名峦也。○注“《诗》曰：‘嶞山乔岳。’”○释曰：《周颂&#8226;般》篇文也。<br/>　　重甗，隒。（谓山形如累两甗。甗，甑。山形状似之，因以名云。○重，平声。甗，言蹇反。隒，音俨。）<br/>　　[疏]“重甗，隒”。注“谓山”至“名云”。○释曰：孙炎云：“山基有重岸也。”郭云：“甗，甑”者，郑众注《考工记》云：“甗，无底甑。”《方言》云：“甑，自关而东谓之甗。”故知甗，甑也。<br/>　　左右有岸，厒。（夹山有岸。○厒，口阁切。）<br/>　　[疏]“左右有岸，厒”。注“夹山有岸”。○释曰：谓山两边有水，山与水为岸，此山名厒。<br/>　　大山宫小山，霍。（宫谓围绕之。《礼记》曰“君为庐宫之”是也。）<br/>　　[疏]“大山宫小山，霍”。○释曰：宫犹围绕也。谓小山在中，大山在外围绕之，山形若此者，名霍。非谓大山名宫，小山名霍也。○注“宫谓”至“是也”。○释曰：“《礼记》曰”者，《丧大记》文也。郑注云：“宫谓围障之也。”引之者，证宫为围绕之义也。<br/>　　小山别大山，鲜。（不相连。○别，彼列切。鲜，息浅切。）<br/>　　[疏]“小山别大山，鲜”。注“不相连”。○释曰：谓小山与大山分别不相连属者，名鲜。李巡云：“大山少，故曰鲜。”<br/>　　山绝，陉。（连中断绝。○陉，形。）<br/>　　[疏]“山绝，陉”。注“连中断绝”。○释曰：谓山形连延中忽断绝者，名陉。<br/>　　多小石，磝。（多礓砾。○磝，音敲。）<br/>　　[疏]“多小石，磝。”注“多礓砾”。○释曰：礓砾，即小石也。山多此小石者名磝。《释名》曰：“小石曰砾。”<br/>　　“多大石，礜。（多盘石。○礜，音壳。）<br/>　　[疏]“多大石，礜”。注“多盘石”。○释曰：盘，大石也。山多此盘石者名礜。<br/>　　多草木，岵；无草木，峐。（皆见《诗》。○岵，户。峐，屺。）<br/>　　[疏]“多草木，岵；无草木，峐”。注“皆见《诗》”。○释曰：峐当作屺，音起。案《诗&#8226;魏风》云：“陟彼岵兮，瞻望父兮。”又曰：“陟彼屺兮，瞻望母兮。”毛传云：“山无草木曰岵。”“山有草木曰屺。”与此不同者，当是传写误也。王肃解依《尔雅》。<br/>　　山上有水，埒。（有停泉。○埒，音劣。）<br/>　　[疏]“山上有水，埒”。注“有停泉”。○释曰：谓山巅之上有停泉，名埒。<br/>　　夏有水，冬无水，泶。（有停潦。○泶，音学。）<br/>　　[疏]“夏有水，冬无水，泶”。注“有停潦”。○释曰：潦，雨水也。言山上污下，夏有停泉，至冬竭涸者，名泶。<br/>　　山豄无所通，谿。（所谓穷渎者，虽无所通，与水注川同名。○豄，音渎。）<br/>　　[疏]“山豄无所通，谿”。○释曰：豄即沟渎也。山有豄而无通流者，名谿。注“所谓”至“同名”。○释曰：云“所谓”者，所谓《释丘》云“穷渎，汜”者也。云：“与水注川同名”者，即《释水》云“水注川曰谿”是也。<br/>　　石戴土谓之崔嵬。（石山上有土者。○崔，徂回切。嵬，五回切。）土戴石为砠。（土山上有石者。○砠，七余切。）<br/>　　[疏]“石戴”至“为砠”。○释曰：《诗&#8226;周南&#8226;卷耳》云：“陟彼崔嵬。”又云：“陟彼砠矣。”毛传云：“崔嵬，土山之戴石者。”“石山戴土曰砠。”与此正反者，或传写误也。<br/>　　山夹水，涧。陵夹水，澞。（别山陵间有水者之名。○澞，音虞。）<br/>　　[疏]“山夹”至“水澞”。○释曰：谓山间有水者名涧。《诗》云“考盘在涧”，是也。其陵间有水者名澞。<br/>　　山有穴为岫。（谓岩穴。）<br/>　　[疏]“山有穴为岫”。○释曰：谓山有岩穴者为岫也。<br/>　　山西曰夕阳，（暮乃见日。）<br/>　　[疏]“山西曰夕阳”。注“暮乃见日”。○释曰：日即阳也，夕始得阳，故名夕阳。《诗&#8226;大雅&#8226;公刘》云：“度其夕阳，豳居允荒。”是也。<br/>　　山东曰朝阳。（旦即见日。）<br/>　　[疏]“山东曰朝阳”。注“旦即见日”。○释曰：谓山顶之东皆早朝见日。但是山东之冈脊总曰朝阳。《诗&#8226;大雅&#8226;卷阿》曰：“梧桐生矣，于彼朝阳。”是也。<br/>　　泰山为东岳，华山为西岳，霍山为南岳，（即天柱山。潜水所出。）恒山为北岳，（常山。）嵩高为中岳。（大室山也。）<br/>　　[疏]“泰山”至“中岳”。○释曰：案《周礼&#8226;大宗伯》云：“以血祭祭社稷五祀五岳。”故此释之也。《白虎通》云：“岳者何为？岳之为言捔，捔功德也。东方为岱者，言万物皆相代於东方也。南方为霍，霍之为言护也，言太阳用事护养万物也。西方为华，华之为言获也，言万物成熟可得获也。北方为恒，恒者，常也，万物伏藏於北方有常也。中央为嵩，嵩言其高大也。《风俗通》云：“岳，捔考功德黜陟也。”然则以四方，方有一山，天子巡守至其下，捔考诸侯功德而黜陟之，故谓之岳也。案《诗》传言四岳之名，东岳岱，南岳衡。此及诸经传多云：泰山为东岳，霍山为南岳者，皆山有二名也。《风俗通》云：泰山，山之尊。一曰岱宗。岱，始也；宗，长也。万物之始，阴阳交代，故为五岳长。王者受命恒封禅之。衡山，一名霍。言万物霍然大也。华，变也，万物成变由於西方也。恒，常也，万物伏北方有常也。崧，高也，言高大也。是解衡之与霍，泰之与岱，皆一山而有二名也。若此，上云“江南衡”，《地理志》云：“衡山在长沙湘南县。”张揖《广雅》云：“天柱谓之霍山。”《地理志》云：“天柱在庐江潜县。”则在江北矣。而云衡、霍一山二名者，本衡山一名霍山。汉武帝移岳神於天柱，又名天柱亦为霍，故汉以来衡、霍别耳。郭云：“霍山今在庐江潜县西南，别名天柱山。”汉武帝以衡山辽旷，移其神於此，今其土俗人皆呼之为南岳。南岳本自以两山为名，非从近也。而学者多以霍山不得为南岳，又言从汉武帝始乃名之。如此言，为武帝在《尔雅》前乎？斯不然矣。窃以璞言为然。何则？孙炎以霍山为误，当作衡山。案《书传&#8226;虞夏传》及《白虎通》、《风俗通》、《广雅》并云：“霍山为南岳。”岂诸文皆误？明是衡山一名霍也。○注“即天柱山。潜水所出”。○释曰：此据作注时霍山为言，此山本名天柱。汉武帝移江南霍山之祀於此，故又名霍山。其经之霍山，即江南衡是也。故上注云“衡山，南岳”也。○释曰：“大室山也。”案《山海经》云：“半石山东五十里曰少室山。又东三十里曰泰室山。”郭注云：“即中岳嵩高山也，今在阳城县西。”戴延之《西征记》云：“其山，东谓之大室，西谓之少室，相去十七里。嵩，其总名也。以其下各有室焉，故谓之室。”是也。<br/>　　梁山，晋望也。（晋国所望祭者，今在冯翊夏阳县西北临河上。）<br/>　　[疏]“梁山，晋望也”。注“晋国”至“河上”。○释曰：言梁山在晋国境内，晋以岁时望祭之，故云晋望也。云“晋国所望祭”者，案《春秋》僖三十一年经云：“夏四月，四卜郊，不从，乃免牲。犹三望。”《公羊传》云：“三望者何？望祭也。”郑君以为望者，祭山川之名也。诸侯之祭山川在其地者，非其地则不祭。贾逵、服虔、杜预皆以为三望分野之星、国中山川。《楚语》云：“天子遍祀群神品物，诸侯二王後祀天地、三辰及其土地之山川。”注《国语》者皆云：诸侯二王後祀天地。三辰，日、月、星也。非二王後祀分野星辰、山川也。以此言之，则分野之星国内山川其义是也。今案，昭元年《左传》云：“辰为商星。”“参为晋星。”又《礼记&#8226;礼器》云：“晋人将有事於河，必先有事於呼池。”及此云“梁山，晋望也”。然则晋国三望谓参也，梁山也，河也，故云“晋国所望祭者”。云“今在冯翊夏阳县西北”者，《地理志》文也。知“临河上”者，成五年《公羊传》曰：“梁山者何？河上之山也。”故知临河上。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-505-5904.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-505-5906.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-505.html" action-type="chapterComment" class="comment"><i></i>尔雅注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

