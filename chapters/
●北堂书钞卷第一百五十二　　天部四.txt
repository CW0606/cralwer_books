<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百五十二　　天部四_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百五十二　　天部四全文,虞世南作品" />
<meta name="description" content="北堂书钞原文阅读,●北堂书钞卷第一百五十二　　天部四全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9758.html";
var nextpage="novel-read-999-9760.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百五十二　　天部四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9758.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百五十二　　天部四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 23:02:19<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註雪篇十八　　　　　　　霜篇十九露篇二十　　　　　　　霰篇二十一雹篇二十二　　　　　　雷篇二十三电篇二十四　　　　霹靂二十五<br/><br/>　　○雪篇十八<br/><br/>　　阴之蓄积「洪范五行传曰大雨雪者阴之蓄积盛甚也○今案陈俞本脱大字盛字」阴凝為雪「春秋元命苞云阴凝為雪○今案广韵十七薛引元命包同初学记卷二注引阴下有阳字宋吴淑事类赋注引阴下有气字」□□□□「论衡云雾雨之徵也夏则為露冬则為霜温则為雨寒為雪○严氏校云此在雪篇不当以雾字為标目当连上条而注末删冻凝為雪云云遂与标目不符今案本钞只标雾字诚误但如严说亦非也考论衡十一说日篇雾上有云字為说下有雨露冻凝句亦无冻凝為雪句也窃疑旧钞当以寒则為雪作标目陈本连上為一条雾上有云字是据类聚卷二引订也」<br/><br/>　　甜雪「王子年拾遗云西王母进周穆王以嵰州甜雪○今案见胡校本拾遗记卷三」甘雪「西岳记云甘雪惠兹禾黍○今案俞本同陈本惠兹作滋」絳雪「汉武帝传云西王母云仙上药有玄霜絳雪○今案守山阁本汉正内传同」素雪「晋孝武詔吾夜与驃骑集乃申情素雪飘於前庭○今案陈俞本脱乃申情三字」赤雪「晋朝杂事云泰康七年十二月河阴赤雪一顷所絳也○今案御览十二引晋杂事无所絳也三字餘同宋吴淑事类赋注引作二顷陈俞本删一顷五字但补絳字」白雪「繁钦七言诗阴云起兮白雪飘○今案陈本脱七言二字云误雪」微雪「世说云孟昶未达时在京口常见王恭乘高舆被鹤氅裘于时微雪昶於篱閒闚之叹曰此真神仙閒人也○今案见惜阴轩本企羡篇仙閒作仙中本钞作中者因隋讳忠兼避也亦见本钞舆篇」<br/><br/>　　大雪「左传云隐公九年三月庚辰大雨雪平地三尺深也○今案左氏传作平地尺為大雪不言三尺也平地句或是永兴引申语耳」积雪「毛诗丰年注云冬有积雪是也○王石华校改作诗注云丰年之冬有积雪系沿陈本之误也今案周颂丰年传笺疏皆此文」宿雪「博物志云代郡以北五月山望阴犹宿雪六月尽八月末复雪也○今案明吴琯本稗海本博物志无此文考御览及事类赋吴淑注引广志大同小异陈本亦改引志」雨雪其滂「毛诗云○今案见邶风北风篇」雨雪载涂「毛诗○今案见小雅出车」见睍曰消「毛诗云○今案见小雅角弓」与风迴散「庾肃之雪讚云○今案类聚卷二引此讚同」应变俱凝随云而下「李顒雪赋云○今案陈本及类聚卷二引此赋同」飘乘虚纷纶随风「何承嘉雪诗云○今案陈本改注庾肃之雪讚」交错翩翩「孙楚雪赋云○今案百三家本孙集翩翩作翻纷」连翩飞洒「谢惠连雪赋云○今案陈本同文选连作联」<br/><br/>　　皎如披素「仗爽之雪赋云○今案陈俞本同御览十二引此赋爽作系披作帔」皎若天汉「庾肃之雪讚云○今案类聚卷二引此讚同一本皓若误作若若」<br/><br/>　　翩若珪屑晰如瑶粒「顏延之白雪诗云○今案陈本同」玉山亘野琼林分道「范秦咏雪诗云○今案陈本同俞本脱下句」遇象能鲜即洁成辉「羊孚讚云○今案世文学篇注及类聚卷二引此讚同」雨雪霏霏「○今案见小雅采薇」雨雪雰雰「并毛诗○今案见小雅信南山」寒雪挥霍「陆机感时赋云○今案敷文阁本土衡集作坠零雪之挥霍陈俞本亦作零」平地三尺「吴志云赤乌四年正月大雪平地三尺鸟兽死○今案见卷二孙权传」平地三尺「王晋书贾充為尚书令秦凉败詔充领陇右诸军事平地雪三尺○严氏校旁勒三字今案陈本脱俞本尺作丈」上陇五尺「晋朝杂事云泰始七年冬上陇雪五尺○今案陈俞本同」洛邑深丈「金柜武王伐紂都洛邑海内神相曰今周王圣人得心乎当访之随四时而风雨阴寒雪十餘日深丈餘甲子平旦五大夫乘马车从两骑止门外尚父问武王曰客可见矣五车两骑四海之神与河伯两师耳○今案御览十二引金柜脱海内廿三字两阴四字作阴寒雨雪餘同类聚卷二引亦有脱譌陈本从两误从两两师误两师」<br/><br/>　　道不通人「续汉书云耿〔恭奔疏勒军吏范羗迎之天雪一丈道不通人○今案陈本天作大范书耿恭传亦作大姚辑汪辑本续汉书皆脱」道路绝食「海内先贤传云胡安遭乱家食不足天连雪道路绝妻子皆卧令进以乾饭○今案陈本天连三字作大雪日卧作饿令误唯饭作□亦见类聚三十五引先贤行状胡下有元字乱作丧令上有县字」<br/><br/>　　发粟以抗飢寒「晏子春秋云景公时雨雪三日公被裘谓晏子曰雨雪三日不寒乎晏子曰不寒又曰古之贤君温饱而能知民飢寒公曰善出裘衣发仓廩以拯飢寒民皆脱之也○今案此见内篇諫上陈禹謨已据俗本窜改说详王氏读书杂志」<br/><br/>　　撤蒋给客牛马「王晋书云陶偘為县吏鄢阳孝廉与亲友过偘卫时天大雪偘母湛撤？斩蒋手剉给客牛马密截髮以供宾客也○今案类聚十七引王隐晋书有侃宿以上密截以下御览七百九引自亲友句至牛句止斩作杂餘同又引晋阳秋云蒋荐也陈本已改蒋作荐」<br/><br/>　　左伯併粮「良士传云羊角左伯桃相与為友闻楚王贤欲往仕焉道遇雨雪计不俱全乃并衣粮与伯桃角哀入树内而死矣○今案亦见　　　钦定图书集成氏族共卷五百八十三引列士传友上有死字仕焉作寻之粮与下脱伯桃二字内作中餘同本钞改中作内详本卷上陈本羊作阳」<br/><br/>　　东郭能履「史记云东郭先生久待詔公车贫困履不完行雪内履有上无下足地道中人笑之先生应之曰谁能履雪内令人视之其上履也其下有足迹者乎○今案见史记滑稽列传」<br/><br/>　　焦先生袒卧「皇甫謐高士传云焦先生尝结草為庐故野火烧甚庐先生袒卧不移以為死就视其卧如故也○今案王謨本皇甫高士传卷下无生字故作后视下无其卧二字类聚卷二初学记卷二引先误光」<br/><br/>　　负樵而哭「王孙子晋昔卫君重裘而坐见路有负樵而哭之者问何故对曰雪下衣薄是故哭也○今案陈本及类聚卷二引王孙子樵作薪」耕不得归「琴操云曾子耕太山之下天雨雪寒冻旬日不得归思其父母作梁山之歌○今案陈本脱天字及寒冻旬日字歌作操餘同类聚卷二引有旬日二字脱母字亦作謌餘与同平津馆本琴操梁山操一首日作月收句云作忧思之歌本钞寒篇引又与平津本同」<br/><br/>　　士多冻死「东观记云赤眉入安定北地至阳城逢大雪士多冻死○今案陈本及聚珍本赤眉传士下有卒字」将堕指「史记云高祖击冒顿大雨雪将堕指十二三○今案详本钞寒篇」雪至牛目「孟子云滕文公卒葬有日矣天大雪甚至牛目战国策云魏惠王葬有日矣天大雪至牛目○今案御览十二引孟子雪甚作雨雪类聚卷二引作雨雪甚餘同此当是孟子外篇也战国策以下见魏策」<br/><br/>　　燕雀死「汉书云天朔四年四月雨雪燕雀死○今案汉书五行志天朔作阳朔陈俞本作河朔」松柏拆「古今注云武帝征和四月大雪松柏拆斯○今案陈本及玉函山房辑本月作年拆斯作皆折」竹柏咸枯「汉书云王莽天凤三年二月大雨雪关东尤甚竹柏咸枯○今案汉书王莽传咸误或王氏读书杂志特据旧钞咸字以证今本汉书之譌」鸟兽皆死「吴赤鸟四年大雨雪鸟兽皆死也○今案详本篇上文」苏武啮雪「汉书云单于幽武置大窖内绝食天雪武卧啮雪与毡毛咽之数日不死○今案汉书五十四苏武传绝下有不饮二字陈本已增入又毡作旃」段熲食雪「东观汉记云段熲破羗明年春餘羗复与绕河大寇张掖熲下马大战力尽虏亦引退熲追斩之且追且战昼夜相攻割肉食雪四十餘日○今案聚珍本姚辑本东观记及俞本无复与四字斩字及且追四字相攻作兼行又无割肉二字餘同陈本段熲误暇潁」<br/><br/>　　五穀之精使稼能旱「记胜之书曰取雪汁以积原蚕屎分等渍之五六日释因摩之种如麦饭状此言雪者五穀之精使稼能旱也○今案类聚卷二引犯胜之书种如五字作杂穀种屎作矢五穀句在能旱之下御览十二引能旱作御旱摩作桵四录堂书钞刻本麦误表劳格读书杂识卷二据齐民要术所引犯胜之书订正」<br/><br/>　　○霜篇十九<br/><br/>　　露凝為霜「蔡邕月令章句云露凝為霜○今案御览十二引月令章句同宋吴淑事类赋注引亦同」寒气為霜「五经通义云寒气為霜从地起○今案陈本及初学记卷二御览十四引五经通义起作升」白露為霜「毛诗○今案见秦风蒹霞」阴气為霜「曾子云○今案见大戴礼天员篇」霜以挫物「孝经援神契○伐案初学记一御览十四引援神契同」成就万物「京房飞候云○今案陈本同」煞伐之表「洪范五行传云霜者煞伐之表○今案陈本及初学记引五行传同」崑崙之气「徐整长歷云北斗当崑崙之气○今案陈本气下有莲字御览卷十二卷十四引长歷之气作上气又有秋冬為霜句本钞既入霜篇则气下当有脱文也亦详本钞露篇」冬令「春秋考异邮霜者阴精冬令也○今案御览十四引考异邮同」夏霜「淮南子云邹衍事燕惠王尽诚左右讚之天王之夏五月天為之下霜○今案陈本及御览十四引诚作忠本钞作诚者因隋文帝父讳忠改也亦见论衡卷五」駟见而霣口「国语注云曰駟房星也○今案周语中而霣作而霜餘同陈本已补霜字」季秋始降「礼记○今案见月令」九钟和「山海经云丰山有九鐘是和霜鸣注曰霜降鐘鸣故言和也物有自然感应○严氏校密圈和字盖以為隋本如此也今案本钞一百八鐘篇亦作和近本中山经和误知」百工休「礼记季秋之月霜始降百工休○今案见月令」繁霜「毛诗云正月繁霜○今案见小雅正月篇」浓霜「陆机感应赋云结澴霜於露室凝行雨於云根○今案陈俞本应作时露室作寒空严辑陆机集亦作时餘同旧钞」肃霜「毛诗云九月肃霜注曰肃缩也霜降而收缩万物也○今案见幽风七月毛传」严霜「楚辞云秋既先戒以白露冬又申之以严霜○今案见九辩」凝霜夕结「傅玄正声赋云○今案陈俞本及傅节子辑本同百三家傅玄集脱此文」彫霜夜凝「顾愷之湘川赋云其表则有滋泽晨润彫霜夜凝○今案严辑湘川赋据旧钞引同」<br/><br/>　　○露篇二十<br/><br/>　　阳气胜散為露「曾子云○今案见大戴礼天员篇」和气津液凝為露「五经通云和气津液凝為露从地而生也○今案陈本及御览十二引通义生作出」<br/><br/>　　崑崙气运春夏為露「徐整长歷云北斗当崑崙上气运注云春夏為露○今案陈俞本脱上字宋吴淑事类赋注引长歷同餘详本钞霜篇」天酒「山海经云东南荒山有头铁额兵日饮天酒三斗天酒甘露也○今案陈本斗下脱天字」阴液「蔡邕月令章句云露者阴液也○今案御览十二引蔡月令同」白露「范子云立夏九十一日立秋凉行万物始寔白露降毕极寒成也○今案陈俞本脱毕极句白露三字在万物句上」湛露「毛诗○今案见小雅南有嘉鱼之什」琼露「应锡车渠盌铭云浸琼露以润形○今案陈本同类聚七十三引应瑒盌铭作椀赋」香露「王子年拾遗记云炎帝所感陆池丹蕖香露滴沥下溜成池○今案南昌胡校本拾遗记溜作流餘同陈本亦作流又脱上二句」甘露「毛诗○严氏校将毛诗二字勒开分為二条今案俞本删此条陈本改注瑞应图」行露「毛诗○今案见召南」寒露「陆机诗云寒露垂鲜泽明日耀其辉○今案敷文本土衡集园葵诗寒作零日作月餘同陈本耀作曜」三危露「崔駰七依云伯以三危之露○今案伯字有误百三家集及严辑崔駰集皆脱此条陈本改注吕氏春秋」云表露「三辅故事云汉武以铜作承露盘高三十丈上有仙人掌承露和玉屑欲以求仙玉盃為取云表之露也○严氏校云见史记孝武纪索隐汉书郊祀志上注后汉班固传注文选西都赋注艺文类聚九十八引今案类聚引三辅故事但有求仙以上三十作二十而云表句又见所引汉武故事盃作杯御览十二引云表露事与类聚同二酉丛书辑三辅故事亦分引然盘与杯实一事耳故永兴合之」<br/><br/>　　润草「春秋元命包云露以润草○今案初学记二引元命包同」沾衣「子婿暮举衣出宫群臣皆惊曰天无霖雨宫内无泥相君举衣行适何為子婿曰吾欲以越王王不听吾言宫中皆生草棘雾露沾吾之衣也○今案御览十二引吴越春秋及陈本皆无欲字适作高婿作婿餘同古钞婿多作婿」<br/><br/>　　坠露「楚辞云朝饮木兰之坠露○今案见文选离骚」零露「束皙集曰零露垂林非缀冤之饰薄氷凝池非登庙之宝○王石华校以原钞冤误霓改作冠非也今案御览十二引及严辑本束皙集同又宋吴淑事类赋注引登作宗餘同」取露於月「淮南子云方诸取露於月注云方诸阴极者○严氏校旁勒极字今案此见览冥训阴极二字陈俞本改作月燧」<br/><br/>　　○霰篇二十一<br/><br/>　　氷雪相摶如星而散「释名云霰星也氷雪相传如星而散○今案陈本摶误搏毕本释天校注引熲弁集霰笺及释文正作摶」氷雪杂下故為霄雪「尔雅云雨霰為霄雪注曰霰氷雪杂下故為霄雪○今案陈本霰作雨？见考释天邢疏云雨？见与霰音义同」稷雪「说文云霰稷雪也○今案见雨部」阴之专气「尔雅云阴之专气為霰○今案陈本尔雅二字作曾子餘同考尔雅释天邢疏引大戴礼阴作阳是旧钞尔雅二字不必删也惟今本曾子天员篇则云阳之专气為雹阴之专气為霰与本钞同与邢疏异」<br/><br/>　　先集「○王石华校以旧钞误连下条因移正今案小雅頍弁云先集為霰」纷飞其无垠「楚辞云霰雪纷飞其无垠○今案近本楚辞九章脱飞字」<br/><br/>　　○雹篇二十二<br/><br/>　　雹雨氷也「说文云雹雨氷也○今案见雨部」雨凝曰雹「蔡邕月令章句云雨凝曰雹也○今案玉函山房辑入蔡邕章句是也惟辑礼统一卷又收此句并谓据书钞一百五十二引则谬甚矣微特旧钞所无即陈本亦无殆马竹吾分编诗误窜入礼统且亦疑非出一手故也」<br/><br/>　　常寒之罚「汉书云大雨雹常寒之罚者○今案汉书五行志者作也餘同」阳之专气「曾子云阳之专气為雹霰雹者一气之化○今案见大戴天员篇亦详本钞霰篇」<br/><br/>　　水有变春雨雹「春秋繁露云水有变者夏雨雹此法令缓刑罚不行○今案抱经堂本繁露五行变救篇同」寒不降五月下雨雹「尔雅云十一月寒不降五月下雨苞○今案陈俞本一作二又陈本尔作博今考近本尔雅释天注及广雅释天皆无此文」大如「纪年云夷王七年冬雨雹大如礪○今案陈本汉魏丛书本卷下及初学记引竹书纪年同」大如斧「汉书云成帝河平二年四月楚国雨雹大如斧飞鸟皆死○今案汉书五行志飞作蜚无皆字餘同陈本河作和」如马头「又云武帝元封三年十二月雨雹大如头○今案汉书五行志雨上有雷字陈本改十二月為冬字」如鸡子「又云宣帝地节四年五月山阳济阴雨雹如鸡子深二尺五寸煞人二十飞鸟皆死○今案陈本脱济阴二字考汉书五行志煞人二十作杀二十人」如鸭子「晋中兴书云兴平三十年雨雹大如鸭子○今案陈本及御览十四引中兴书兴平作大兴三下无十字又陈本注内鸭误鸡」如杯棬「孔丛子云汉永初二年夏雨雹大如杯倦煞鸡稚折树木成帝时建平元年雨雹大如盃○今案初学记二御览十四引孔丛子二年作三年鸡稚作稚兔无成帝以下陈本亦删成帝二句疑当别為一条」<br/><br/>　　如扇「后汉书云献帝初年二年五月雨雹大如扇或如斗○今案俞本删如斗句注歷代记皆非原钞之旧惟御览十四引后汉书与旧钞同」雍丘神井能兴雾雹「陈留风俗传云雍丘有夏后祠有神并能兴雾雹古来享祠至今不輟○今案陈本后作公初记卷二引及说郛本陈留风俗传脱古来二句亦见本钞雾篇引」柴都泉井春夏雹出「玄中记云东方有柴都焉有山山上有泉如井状深不测春夏常出雨雹败五穀人以柴木寒之故曰柴都焉○今案陈本春夏六字作春夏时雹从井中出餘同御览七十引玄中记作柴诸」<br/><br/>　　○雷篇二十三<br/><br/>　　结蒸成雷「李顒雷赋云结隆蒸而成雷○今案陈本隆下有鬱字类聚卷二引李氏雷赋隆作鬱」积风成雷「物理论云积风成雷○今案陈本及类聚初学记引物理论同」天地之鼓「河图帝通纪云雷者天地之鼓○今案类聚卷二御览十三引河图通纪同」人君之象「洪范五行传云雷者於天地為长子夫雷人君之象也○今案御览十三引五行传同陈本脱长子句」天地解而雷作「周易○今案解彖传作上有雨字」阴阳交争為雷「庄子云○今案御览十三引同」阴阳相搏為雷「河图始开云阴阳相搏则雷○今案俞本脱陈本搏作薄并改注顾凯之赋」鼓之以雷「周易○今案见繫辞上」<br/><br/>　　雷动万物「周易○今案见说卦传」首长万物「洪范五行傅云雷以首长万物○今案御览十三引五行传同」除害兴利「洪范五行传○今案御览十三引五行传同」拒难折衝「京房易妖占夫雷天拒难折衝之臣○今案陈俞本作五星占御览十三引作京房易传」声象车音「司马相如长门赋云雷殷殷而响起象君车之音声○今案陈俞本文选及百三家本下句作声象君之车音」状如连鼓「论衡云画工图雷之状叠叠如连鼓之形○今案陈本叠叠作畾畾王謨本论衡雷虚篇作纍纍」春分发声秋分乃收「周书云春分后五日雷乃发声秋分收声○今案见读骚楼本周书月令解」童男挽雷车「傅玄诗童女掣飞雹童男挽雷车○今案陈本雹作电俞本删童女句百三家本玄集雹作电策然类聚卷二引傅杂诗飞电正作电策雷作牛餘与此同是又当攷也」女子推雷车「续搜神记义兴人姓周出都日暮道边见有杂草小屋一女子迎门因求宿一更后闻外有小儿唤阿香云唤汝推雷车女子乃辞明旦宿处一所新塚也○今案近本搜神后记卷五杂作新迎作出明旦作向晓看昨所五字餘同御览十三引边作旁脱见有四字迎门因三字求作留又无闻外小儿四字餘同初学记卷二引杂作新迎作出后作中无子字辞下有去字无所字餘同本钞中改后详本卷上」<br/><br/>　　雷出地「周易○今案见豫卦」雷动天「顾愷之赋云光惊于渊声动天外○今案陈本及类聚二初学记一引愷之雷赋渊作泉底动下有于字」雷渊「司马相如大人云○乞案百三家相如集大人赋但云径入靁室陈俞本以雷渊為靁室之注文然考史记汉书本传注亦无之」雷室「孟奥北征记云君子迅雷暴雨必变必兴衣服冠而坐○今案御览十三引北征记云凌云臺南有避雷室君子以下应别為一条陈本脱去」疾雷「尔雅云疾雷為霆霓○今案见释天」雷精「论语说云子路感雷精而生常好刚勇○今案陈俞本常作尚餘同御览十三引此文作论衡考天中记卷二引仍作论语说」雷神「韩诗外传云海上有勇士曰蕃丘訢以勇闻於天下过神渊饮燛僕曰饮燛此者马必死曰饮之其僕以言饮饮马果沈訢去朝服拔剑而入三日三夜煞三蛟三龙而出雷神随而击之眇其左目○今案新安周氏校本外传卷十蕃作菑过作遇三龙作一龙陈本亦作菑作一龙」<br/><br/>　　庶女叫天而雷电下「淮南子云庶女叫天而雷电下注曰庶女齐之少妇也无子不嫁事姑谨敬姑？男有女女利母财令母嫁妇终不肯嫁女煞母以诬妇妇冤叫天為作雷电也○今案淮南子览冥训作雷电下击」<br/><br/>　　秦穆公出狩天震大雷「尚书中候云秦穆公出狩天震大雷下有化為白雀衔丹书集公之车○今案本钞车总篇引化上有火字餘同类聚九十九初学记卷一引中候下有作有火流下公之作于公」<br/><br/>　　刘媼息大泽雷电晦冥「史记云刘媼常息大泽之被梦与神遇时雷电晦冥太公往见蛟龙於其上巳而有娠后生高祖○今案见史记高祖纪」顺母畏雷「汝南先贤传云蔡顺母畏雷母亡雷震輒圈冢諮母曰顺在此晋阳秋云王祥孝子传云竺弥父畏雷每天雷驰至○严氏校云案蔡顺亦见车緫篇引袁山松书晋阳秋一条严校旁勒祥字今案陈俞本脱汝南一条初学记卷一引汝南先贤传作环冢泣餘同又考初学记一引晋阳秋祥作歆弥作禰驰至下有墓伏坟哭等字」<br/><br/>　　重母避雷「盛弘之荆州记云南阳樊重母畏雷為石室避之悉以右為堦砌今犹在焉○今案初学记一引南作湖无砌令五字说郛本盛荆州记亦作湖在作存考庾子山小园赋序有南阳樊重之第句」<br/><br/>　　人梦雷「梦书云人梦雷霆為惊恐○今案陈俞本同」虎卸雷「世说曹爽将诛梦见二虎衔雷公爽恶之问占梦者灵臺丞燛训曰将以兵亡不出旬日果而有之○今案御览十三引世说无爽恶以下陈本俞本改注世语」礚礚隆隆闪闪敻敻「顾愷之雷赋云○今案严辑顾愷之集同」食飞鱼不畏雷「山海经云正过之水其内多飞鱼食之不畏雷也○今案明吴琯本中山经过作回内作中食作服中改内详本卷上」<br/><br/>　　○电篇二十四<br/><br/>　　激阳為电「河图始开云激阳為电○今案陈俞本同」热气散而為电「物理论云热气散而為电○今案御览十三引物理论同」阴阳击耀「说苑云电阴击辉耀○今案俞本作电阴阳激耀陈本电误雷餘同俞本」阴阳相薄「顾愷之电赋云○今案陈俞本愷作凯类聚卷二初学记卷二引作雷电赋餘同」阳分争故「庄子云○今案御览十三引阳上有阴字故下有為电二字」玉女投壶為电「神异经云玉女与天帝投壶天為之笑今电光是也○今案神异经东荒经及陈俞本天帝作东王公」春分电為鞭策「淮南子云电以為鞭策扬雄河东赋云奋电鞭驂雷輜○今案淮南子原道训同杨雄以下百三家本集同陈本删杨雄三句」电為县官「梦书云梦电光為县官也○今案陈本同俞本為作忧」曄曄震电「毛诗○今案小雅十月之交作爗爗」雷电晦冥「史记云刘媼息大泽之陂义同上○今案详本钞雷篇」<br/><br/>　　○霹靂二十五<br/><br/>　　阳气之动「史记云霹靂者阳气之动也○今案史记天官书作辟歷」阴阳相薄「淮南子云阴阳相薄激而為霆○今案见天文训」急雷「公羊传云震霆者谓急雷今霹靂也○今案俞本者作也今作為陈本改注穀梁」激霆「淮南子云阴阳相薄激而為霆○今案详本篇上」春雷减礰至秋礰尽「玄中记云玉门之西南為霹靂羗之东有一国国之内有庙国人岁岁出礰数千枚名為霹靂礰从春雷出礰减至秋而礰尽○今案御廿五及十三引玄中记南下无為霹六字餘同陈俞本礰作石？朁」<br/><br/>　　震太庙柱「晋中兴书云安帝义熙三年霹靂震太庙柱若有文字○今案陈俞本柱上有鴟尾彻壁四字又陈本若作各餘石亦见　户十三引晋安帝纪仍有鴟尾彻壁四字三作二又御览一百八十八引晋安帝纪云义熙四年震太庙彻壁柱若有文字」<br/><br/>　　震夷伯庙「左传云震夷伯之庙罪之也○今案见僖十五年传」霹靂枣树「幼童传云潁川庾天右三岁儿在北窗下戏霹靂其簷前枣树此儿晏然○今案　　　钦定书集成乾象典七十八引幼童传其作击餘同陈本亦作击岁下脱儿字」雷震柏木「世说云王丞相令郭璞筮卦云有震厄能令驾车西出数里得一柏树截短长如公置寝寐处立可消也导从其言数日果震柏粉碎○今案惜阴轩本世说术解篇截短句作截断如公长寝寐作常寝立作灾陈俞本改注今晋书」<br/><br/>　　滕放震枕不惊「异苑云滕放眠石枕卧忽雷震其枕四解放独不惊恐也○今案津讨原本异苑卷十眠作枕文不惊以下作自若陈本眠作枕独不作不足无死也二字」<br/><br/>　　诸葛倚柱自若「曹嘉之晋纪云诸葛诞以气迈称尝倚柱作书雷震其柱诞书自若世说云夏侯玄与此同也○今案　　　钦定图书集成乾象典七十八引曹嘉之晋纪气作豪餘同世说以下见惜阴轩雅量篇」<br/><br/>　　霹靂高禖「晋都杂事云元康七年霹靂破高禖石占為贾后将诛之象○今案陈俞本都作朝象作应餘同御览十三引亦作朝诛作杀愍怀象作兆」半石有草服之不畏「山海经云半石之山有草生而秀大叶赤华名曰嘉荣服之不畏霆注曰不畏霹靂○今案经训堂本中山经大叶作赤叶霆上无畏字御览十三引脱生而二字餘同」□□□「臻玄鹤翔其前白虎吟其后乃援琴而叹作霹靂引也○王石华校删此文从陈误也今案钞此文转钞者混入上条注中石华删之非也考平津馆本琴操则臻上有天火四起霹下七字当补入同俞本叹作起并增入上文数十字则非矣」<br/><br/>　　状如六畜头以獼猴「搜神记云扶风扬道和夏末田内穫天雷雨止桑树下霹靂下击之道和以锄格之折其左脇遂落地唇如丹目如镜手如牛角长三尺餘状如六畜头似獼猴○今案陈本夏末作干字内穫作中锄禾击上脱下字唇作色手作角牛下删角字同学津讨原本搜神记末作于内作中无穫字天雷作值止作至脇作股手作毛无如牛二字尺作寸」<br/><br/>　　北堂书钞卷第一百五十二</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9758.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9760.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

