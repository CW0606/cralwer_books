<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《后汉书》正文_志第十八　　五行六_范晔作品 - 维普阅读网</title>
<meta name="keywords" content="后汉书,后汉书原文,后汉书阅读,志第十八　　五行六全文,范晔作品" />
<meta name="description" content="后汉书原文阅读,志第十八　　五行六全文在线阅读,范晔作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-653-8079.html";
var nextpage="novel-read-653-8081.html";
var indexpage = "novel-chapter-653.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-653.html">后汉书</a></strong>
<strong><a href="novel-chapter-653.html">后汉书目录</a></strong>
<span>志第十八　　五行六</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-653-8079.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>志第十八　　五行六</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=范晔&amp;searchsubmit=yes"  target="_blank">范晔</a><span class="divide">|</span>发布时间：2014-10-18 19:45:06<span class="divide">|</span></p>
<div class="page-body">
<div class="page-content">
<p>　日蚀　日抱　日赤无光　日黄珥　日中黑　虹贯日　月蚀非其月<br/><br/>　　光武帝《古今注》曰：“建武元年正月庚午朔，日有蚀之。”即更始三年。建武二年正月甲子朔，日有蚀之。在危八度。杜预曰：“历家之说，谓日光以望时遥夺月光，故月蚀。日月同会，月奄日，故日蚀。蚀有上下者，行有高下。日光轮存而中食者，相奄密，故日光溢出。皆既者，正相当而相奄闲疏也。然圣人不言月食日，而以自蚀为文，阙于所不见。”《春秋潜潭巴》云：“甲子蚀，有兵敌强。”臣昭案：《春秋纬》六旬之蚀，各以甲子为说，此偏举一隅，未为通证，故于事验不尽相符。今依日例注，以广其候耳。《京房占》曰：“北夷侵，忠臣有谋，后大水在东方。”《日蚀说》曰：“日者，太阳之精，人君之象。君道有亏，为阴所乘，故蚀。蚀者，阳不克也。”其候杂说，《汉书五行志》著之必矣。《春秋纬》曰：“日之将蚀，则斗第二星变色，微赤不明，七日而蚀。”儒说诸侯专权，则其应多在日所宿之国。《春秋汉含孳》曰：“臣子谋，日乃蚀。”《孝经钩命决》曰：“失义不德，白虎不出禁，或逆枉矢射，山崩日蚀。”《管子》曰：“日掌阳，月掌阴，星掌和。阳为德，阴为刑，和为事。是故日蚀，则失德之国恶之；月蚀，则失刑之国恶之；彗星见，则失和之国恶之。是故圣王日蚀则修德，月蚀则修刑，彗星见则修和。”诸象附从，则多为王者事。人君改修其德，则咎害除。《孝经钩命决》曰：“日蚀修孝，山崩理惑。”是时世祖初兴，天下贼乱未除。虚、危，齐也。贼张步拥兵据齐，上遣伏隆谕步，许降，旋复叛称王，至五年中乃破。<br/><br/>　　三年五月乙卯晦，日有蚀之，《潜潭巴》曰：“乙卯蚀，雷不行，雪杀草不长，奸人入宫。”在柳十四度。柳，河南也。时世祖在雒阳，赤眉降贼樊崇谋作乱，其七月发觉，皆伏诛。《古今注》曰：“四年五月乙卯晦，日有蚀之。”<br/><br/>　　六年九月丙寅晦，日有蚀之。《潜潭巴》曰：“丙寅蚀，久旱，多有征。”京房曰：“有小旱灾。”史官不见，郡以闻。本纪“都尉诩以闻”。在尾八度。朱浮上疏，以郡县数代，群阳骚动所致，见《浮传》。<br/><br/>　　七年三月癸亥晦，日有蚀之，《潜潭巴》曰：“癸亥日蚀，天人崩。”郑兴曰：“顷年日蚀，每多在晦，皆月行疾也。君亢急，臣下促迫。”在毕五度。毕为边兵。秋，隗嚣反，侵安定。冬，卢芳所置朔方、云中太守各举郡降。《古今注》曰：“九年七月丁酉，十一年六月癸丑，十二月辛亥，并日有蚀之。”<br/><br/>　　十六年三月辛丑晦，日有蚀之，《潜潭巴》曰：“辛丑蚀，主疑臣。”在昴七度。昴为狱事。时诸郡太守坐度田不实，世祖怒，杀十余人，然后深悔之。<br/><br/>　　十七年二月乙未晦，日有蚀之，《潜潭巴》曰：“乙未蚀，天下多邪气，郁郁苍苍。”京房曰：“君责众庶暴害之。”在胃九度。胃为廪仓。时诸郡新坐租之后，天下忧怖，以谷为言，故示象。或曰：胃，供养之官也。其十月，废郭皇后，诏曰“不可以奉供养”。<br/><br/>　　二十二年五月乙未晦，日有蚀之，在柳七度，京都宿也。柳为上仓，祭祀谷也。近舆鬼，舆鬼为宗庙。十九年中，有司奏请立近帝四庙以祭之，有诏“庙处所未定，且就高庙祫祭之”。至此三年，遂不立庙。有简堕心，奉祖宗之道有阙，故示象也。<br/><br/>　　二十五年三月戊申晦，日有蚀之，《潜潭巴》曰：“戊申蚀，地动摇，侵兵强。一曰：主兵弱，诸侯强。”在毕十五度。毕为边兵。其冬十月，以武溪蛮夷为寇害，伏波将军马援将兵击之。《古今注》曰：“二十六年二月戊子，日有蚀之，尽。”<br/><br/>　　二十九年二月丁巳朔，日有蚀之，《潜潭巴》曰：“丁巳蚀，下有败兵。”在东壁五度。东壁为文章，一名娵訾之口。先是皇子诸王各招来文章谈说之士，去年中，有人上奏：“诸王所招待者，或真伪杂，受刑罚者子孙，宜可分别。”于是上怒，诏捕诸王客，皆被以苛法，死者甚多。世祖不早为明设刑禁，一时治之过差，故天示象。世祖于是改悔，遣使悉理侵枉也。<br/><br/>　　三十一年五月癸酉晦，日有蚀之，《潜潭巴》曰：“癸酉蚀，连阴不解，淫雨毁山，有兵。”在柳五度，京都宿也。自二十一年示象至此十年，后二年，宫车晏驾。<br/><br/>　　中元元年十一月甲子晦，日有蚀之，在斗二十度。斗为庙，主爵禄。儒说十一月甲子，时王日也，又为星纪，主爵禄，其占重。<br/><br/>　　明帝永平三年八月壬申晦，日有蚀之，《潜潭巴》曰：“壬申蚀，水盛，阳溃阴欲翔。”在氐二度。氐为宿宫。是时明帝作北宫。《古今注》曰：“四年八月丙寅，时加未，日有蚀之。五年二月乙未朔，日有蚀之，京师候者不觉，河南尹、郡国三十一上。六年六月庚辰晦，日有蚀之，时雒阳候者不见。”<br/><br/>　　八年十月《古今注》曰十二月。壬寅晦，日有蚀之，既，《潜潭巴》曰：“壬寅蚀，天下苦兵，大臣骄横。”在斗十一度。斗，吴也。广陵于天文属吴。后二年，广陵王荆坐谋反自杀。<br/><br/>　　十三年十月《古今注》曰闰八月。甲辰晦，日有蚀之，《潜潭巴》曰：“甲辰蚀，四骑胁大水。”在尾十七度。《京房占》曰：“主后寿命绝，后有大水。”<br/><br/>　　十六年五月戊午晦，日有蚀之，《潜潭巴》曰：“戊午蚀，久旱谷不伤。”在柳十五度。儒说五月戊午，犹十一月甲子也，又宿在京都，其占重。后二岁，宫车晏驾。<br/><br/>　　十八年十一月甲辰晦，日有蚀之，在斗二十一度。是时明帝既崩，马太后制爵禄，故阳不胜。<br/><br/>　　章帝建初五年二月庚辰朔，日有蚀之，《潜潭巴》曰：“庚辰蚀，彗星东至，有寇兵。”在东壁八度。例在前建武二十九年。是时群臣争经，多相非毁者。又别占云：“庚辰蚀，大旱。”<br/><br/>　　六年六月辛未晦，日有蚀之，《潜潭巴》曰：“辛未蚀，大水。”在翼六度。翼主远客。冬，东平王苍等来朝，明年正月，苍薨。《古今注》曰：“元和元年九月乙未，日有蚀之。”<br/><br/>　　章和元年八月乙未晦，日有蚀之。史官不见，佗官以闻。日在氐四度。《星占》曰：“天下灾，期三年。”<br/><br/>　　和帝永元二年二月壬午，日有蚀之。《潜潭巴》曰：“壬午蚀，久雨，旬望。”史官不见，涿郡以闻。日在奎八度。《京房占》曰：“三公与诸侯相贼，弱其君王，天应而日蚀。三公失国，后旱且水。”臣昭以为三公宰辅之位，即窦宪。<br/><br/>　　四年六月戊戌朔，日有蚀之，《潜潭巴》曰：“戊戌蚀，有土殃，主后死，天下谅阴。”《京房占》曰：“?嫁家欲戮。”在七星二度，主衣裳。又曰行近轩辕，在左角，为太后族。是月十九日，案本纪：庚申幸北宫，诏捕宪等。庚申是二十三日。上免太后兄弟窦宪等官，遣就国，选严能相，于国蹙迫自杀。<br/><br/>　　七年四月辛亥朔，日有蚀之，《潜潭巴》曰：“辛亥蚀，子为雄。”在觜觿，为葆旅，主收敛。儒说葆旅宫中之象，收敛贪妒之象。是岁邓贵人始入。明年三月，阴皇后立，邓贵人有宠，阴后妒忌之，后遂坐废。一曰是将入参，参、伐为斩刈。明年七月，越骑校尉冯柱捕斩匈奴温禺犊王乌居战。<br/><br/>　　十二年秋七月辛亥朔，日有蚀之，在翼八度，荆州宿也。明年冬，南郡蛮夷反为寇。<br/><br/>　　十五年四月甲子晦，日有蚀之，在东井二十二度。东井，主酒食之宿也。妇人之职，无非无仪，酒食是议。去年冬，邓皇后立，有丈夫之性，与知外事，故天示象。是年水，雨伤稼。<br/><br/>　　安帝永初元年三月二日癸酉，日有蚀之，在胃二度。胃主廪仓。是时邓太后专政，去年大水伤稼，仓廪为虚。《古今注》曰：“三年三月，日有蚀之。”<br/><br/>　　五年正月庚辰朔，日有蚀之，在虚八度。正月，王者统事之正日也。虚，空名也。是时邓太后摄政，安帝不得行事，俱不得其正，若王者位虚，故于正月阳不克，示象也。于是阴预乘阳，故夷狄并为寇害，西边诸郡皆至虚空。<br/><br/>　　七年四月丙申晦，日有蚀之，《潜潭巴》曰：“丙申蚀，诸侯相攻。”《京房占》曰：“君臣暴虐，臣下横恣，上下相贼，后有地动。”在东井一度。<br/><br/>　　元初元年十月戊子朔，日有蚀之，《潜潭巴》曰：“戊子蚀，宫室内淫，雌必成雄。”《京房占》曰：“妻欲害夫，九族夷灭，后有大水。”在尾十度。尾为后宫，继嗣之宫也。是时上甚幸阎贵人，将立，故示不善，将为继嗣祸也。明年四月，遂立为后。后遂与江京、耿宝等共谗太子废之。<br/><br/>　　二年九月壬午晦，日有蚀之，在心四度。心为王者，明久失位也。<br/><br/>　　三年三月二日辛亥，日有蚀之，在娄五度。史官不见，辽东以闻。<br/><br/>　　四年二月乙巳朔，日有蚀之，《潜潭巴》曰：“乙亥蚀，东国兵。”《京房占》曰：“诸侯上侵以自益，近臣盗窃以为积，天子未知，日为之蚀。”在奎九度。史官不见，七郡以闻。奎主武库兵。其月十八日壬戌，武库火，烧兵器也。<br/><br/>　　五年八月丙申朔，日有蚀之，在翼十八度。史官不见，张掖以闻。《潜潭巴》曰：“丙申蚀，夷狄内攘。”《石氏占》曰：“王者失礼，宗庙不亲，其岁旱。”<br/><br/>　　六年十二月戊午朔，日有蚀之，几尽，地如昏状。《古今注》曰：“星尽见。”《春秋纬》曰：“日蚀既，君行无常，公辅不修德，夷狄强侵，万事错。”在须女十一度，女主恶之。后二岁三月，邓太后崩。《李氏家书》，司空李郃上书曰：“陛下祗畏天威，惧天变，克己责躬，博访群下。咎皆在臣，力小任重，招致咎征。去年二月，京师地震，今月戊午日蚀。夫至尊莫过乎天，天之变莫大乎日蚀，地之戒莫重乎震动。今一岁之中，大异两见，日蚀之变，既为尤深，地动之戒，摇宫最丑。日者阳精，君之象也。戊者土主，任在中宫。午者火德，汉之所承。地道安静，法当由阳，今乃专恣，摇动宫阙。祸在萧墙之内，臣恐宫中必有阴谋其阳，下图其上，造为逆也。灾变终不虚生，推原二异，日辰行度，甚为较明，譬犹指掌。宜察宫阙之内，如有所疑，急摧破其谋，无令得成。修政恐惧，以答天意。十月辛卯，日有蚀之，周家所忌，乃为亡征，是时妃后用事，七子朝令。戊午之灾，近相似类。宜贬退诸后兄弟群从内外之宠，求贤良，征逸士，下德令，施恩惠，泽及山海。”时度辽将军遵多兴师重赋出塞妄攻之事，上深纳其言。建光元年，邓太后崩。上收考中人赵任等，辞言地震日蚀，任在中宫，竟有废立之谋，郃乃自知其言验也。<br/><br/>　　永宁元年七月乙酉朔，日有蚀之，《潜潭巴》曰：“乙酉蚀，仁义不明，贤人消。”京房占曰：“君弱臣强，司马将兵，反征其王。”在张十五度。史官不见，酒泉以闻。《石氏占》曰：“日蚀张，王者失礼。”<br/><br/>　　延光三年九月庚申晦，日有食之，《京房占》曰：“骨肉相贼，后有水。”在氐十五度。氐为宿宫。宫，中宫也。时上听中常侍江京、樊丰及阿母王圣等谗言，废皇太子。<br/><br/>　　四年三月戊午朔，日有蚀之，在胃十二度。陇西、酒泉、朔方各以状上，史官不觉。《案马融》集，是时融为许令，其四月庚申，自县上书曰：“伏读诏书，陛下深惟禹、汤罪己之义，归咎自责。寅畏天戒，详延百僚，博问公卿，知变所自，审得厥故，修复往术，以答天命。臣子远近，莫不延颈企踵，苟有隙空一介之知，事愿自效，贡纳圣听。臣伏见日蚀之占，自昔典籍‘十月之交’，《春秋》传记、《汉注》所载，史官占候，群臣密对，陛下所观览，左右所讽诵，可谓详悉备矣。虽复广问，昭在前志，无以复加。乃者茀气干参，臣前得敦朴之征，后三年二月，对策北宫端门。以为参者西方之位，其于分野，并州是也，殆谓西戎、北狄。其后种羌叛戾，乌桓犯上郡，并、凉动兵，验略效矣。今复见大异，申诫重谴，于此二城，海内莫见。三月一日，合辰在娄。娄又西方之宿，众占显明者。羌及乌桓有悔过之辞，将吏策勋之名。臣恐受任典牧者，苟脱目前，皆粗图伸一时之权，不顾为国百世之利。论者美近功，忽其远，则各相美其疢病。伏惟天象不虚。《老子》曰：‘图难于其易也，为大于其细也。’消灾复异，宜在于今。《诗》曰：‘日月告凶，不用其行。四国无政，不用其良。’《传》曰：‘国无政，不用善，则自取谪于日月之灾，故政不可不慎也。务三而已：一曰择人，二月安民，三曰从时。’臣融伏惟方今有道之世，汉典设张，侯甸采卫，司民之吏，案绳循墨，虽有殿最，所差无几。其陷罪辟，身自取祸，百姓未被其大伤。至边郡牧御失和，吉之与凶，败之与成，优劣相悬，不诫不可。审择其人，上以应天变，下以安民隶。窃见列将子孙，生长京师，食仰租奉，不知稼穑之艰，又希遭厄困，故能果毅轻财，施与孤弱，以获死生之用，此其所长也。不拘法禁，奢泰无度，功劳足以宣威，逾滥足以伤化，此其所短也。州郡之士，出自贫苦，长于捡押，虽专赏罚，不敢越溢，此其所长也。拘文守法，遭遇非常，狐疑无断，畏首畏尾，威恩纤薄，外内离心，士卒不附，此其所短也。必得将兼有二长之才，无二短之累，参以吏事，任以兵法。有此数姿，然后能折冲厌难，致其功实，转灾为福。孔子曰：‘十室之邑，必有忠信如丘者焉。’以天下之大，四海之众，云无若人，臣以为诬矣。宜特选详誉，审得其真，镇守二方，以应用良择人之义，以塞大异也。”<br/><br/>　　顺帝永建二年七月甲戌朔，日有蚀之，《潜潭巴》曰：“甲戌蚀，草木不滋，王命不行。”《京房占》曰：“近臣欲戮，身及戮辱，后小旱。”在翼九度。<br/><br/>　　阳嘉四年闰月丁亥朔，日有蚀之，《潜潭巴》曰：“丁亥蚀，匿谋满玉堂。”《京房占》曰：“君臣无别。”在角五度。史官不见，零陵以闻。案张衡为太史令，表奏云：“今年三月朔方觉日蚀，此郡惧有兵患。臣愚以为可弃北边须塞郡县，明烽火，远斥候，深藏固闭，无令谷畜外露。”不详是何年三月。<br/><br/>　　永和三年十二月戊戌朔，日有蚀之，在须女十一度。史官不见，会稽以闻。明年，中常侍张逵等谋谮皇后父梁商欲作乱，推考，逵等伏诛也。<br/><br/>　　五年五月己丑晦，日有蚀之，《潜潭巴》曰：“日蚀己丑，天下唱之。”在东井三十三度。东并，三辅宿。又近舆鬼，舆鬼为宗庙。其秋，西羌为寇，至三辅陵园。<br/><br/>　　六年九月辛亥晦，日有蚀之，在尾十一度。尾主后宫，继嗣之宫也。以为继嗣不兴之象。<br/><br/>　　桓帝建和元年正月辛亥朔，日有蚀之，在营室三度。史官不见，郡国以闻。是时梁太后摄政。<br/><br/>　　三年四月丁卯晦，日有蚀之，《潜潭巴》曰：“丁卯蚀，有旱有兵。”《京房占》曰：“诸侯欲戮，后有裸虫之殃。”在东井二十三度。例在永元十五年。东井主法，梁太后又听兄冀枉杀公卿，犯天法也。明年，太后崩。<br/><br/>　　元嘉二年七月二日庚辰，日有蚀之，在翼四度。史官不见，广陵以闻。《京房占》曰：“庚辰蚀，君易贤以刚，卒以自伤，后有水。”翼主倡乐。时上好乐过。阮籍《乐论》曰：“桓帝闻琴，凄怆伤心，倚扆而悲，慷慨长息曰：‘善乎哉！为琴若此，一而足矣。’”<br/><br/>　　永兴二年九月丁卯朔，日有蚀之，在角五度。角，郑宿也。十一月，泰山盗贼群起，劫杀长吏。泰山于天文属郑。<br/><br/>　　永寿三年闰月庚辰晦，日有蚀之，在七星二度。史官不见，郡国以闻。例在永元四年。后二岁，梁皇后崩，冀兄弟被诛。<br/><br/>　　延熹元年五月甲戌晦，日有蚀之，在柳七度，京都宿也。《梁冀别传》曰：“常侍徐璜白言：‘臣切见道术家常言，汉死在戌亥。今太岁在丙戌，五月甲戌，日蚀柳宿。朱雀，汉家之贵国，宿分周地，今京师是也。史官上占，去重见轻。’璜召太史陈援诘问，乃以实对。冀怨援不为隐讳，使人阴求其短，发擿上闻。上以亡失候仪不肃，有司奏收杀狱中。”<br/><br/>　　八年正月丙申晦，日有蚀之，在营室十三度。营室之中，女主象也。其二月癸亥，邓皇后坐酗，上送暴室，令自杀，家属被诛。吕太后崩时亦然。<br/><br/>　　九年正月辛卯朔，日有蚀之，《潜潭巴》曰：“辛卯蚀，臣代其主。”在营室三度。史官不见，郡国以闻。谷永以为三朝尊者恶之。其明年，宫车晏驾。<br/><br/>　　永康元年五月壬子晦，日有蚀之，《潜潭巴》曰：“壬子蚀，妃后专恣，女谋主。”在舆鬼一度。儒说壬子淳水日，而阳不克，将有水害。其八月，六州大水，勃海海溢。<br/><br/>　　灵帝建宁元年五月丁未朔，日有蚀之。《潜潭巴》曰：“丁未蚀，王者崩。”冬十月甲辰晦，日有蚀之。<br/><br/>　　二年十月戊戌晦，日有蚀之。右扶风以闻。<br/><br/>　　三年三月丙寅晦，日有蚀之。梁相以闻。<br/><br/>　　四年三月辛酉朔，日有蚀之。《潜潭巴》曰：“辛酉蚀，女谋主。”谷永上书：“饮酒无节，君臣不别，奸邪欲起。”《传》曰：“酒无节，兹谓荒，厥异日蚀，厥咎亡。”灵帝好为商估，饮于宫人之肆也。<br/><br/>　　熹平二年十二月癸酉晦，日有蚀之，在虚二度。是时中常侍曹节、王甫等专权。蔡邕上书曰：“四年正月朔，日体微伤，群臣服赤帻，赴宫门之中，无救，乃各罢归。天有大异，隐而不宣求御过，是已事之甚者。”<br/><br/>　　六年十月癸丑朔，日有蚀之，赵相以闻。谷永上书：“赋敛滋重，不顾黎民，百姓虚竭，则日蚀，将有溃叛之变。”<br/><br/>　　光和元年二月辛亥朔，日有蚀之。十月丙子晦，日有蚀之，在箕四度。箕为后宫口舌。是月，上听谗废宋皇后。案：本传卢植上书，丙子蚀自巳过午，既蚀之后，云雾晻暧，陈八事以谏。蔡邕对问曰：“诏问践阼以来，灾眚屡见，频岁日蚀、地动，风雨不时，疫疠流行，劲风折树，河、雒盛溢。臣闻阳微则日蚀，阴盛则地震，思乱则风，貌失则雨，视闇则疾，简宗庙，水不润下，川流满溢。明君臣，正上下，抑阴尊阳，修五事于圣躬，致精虑于共御，其救之也。”<br/><br/>　　二年四月甲戌朔，日有蚀之。<br/><br/>　　四年九月庚寅朔，日有蚀之，《潜潭巴》曰：“庚寅蚀，将相诛，大水，多死伤。”在角六度。<br/><br/>　　中平三年五月壬辰晦，日有蚀之。《潜潭巴》曰：“壬辰蚀，河决海溢，久雾连阴。”<br/><br/>　　六年四月丙午朔，日有蚀之。其月浃辰，宫车晏驾。<br/><br/>　　献帝初平四年正月甲寅朔，日有蚀之，在营室四度。《潜潭巴》曰：“甲寅蚀，雷电击杀，骨肉相攻。”是时李傕、郭汜专政。《袁宏纪》曰：“未蚀八刻，太史令王立奏曰：‘日晷过度，无有变也。’于是朝臣皆贺。帝密令尚书候焉，未晡一刻而蚀。尚书贾诩奏曰：‘立伺候不明，疑误上下；太尉周忠，职所典掌，请皆治罪。’诏曰：‘天道远，事验难明，且灾异应政而至，虽探道知机，焉能无失，而欲归咎史官，益重朕之不德也。’弗从。于是避正殿，寝兵，不听事五日。”<br/><br/>　　兴平元年六月乙巳晦，日有蚀之。<br/><br/>　　建安五年九月庚午朔，日有蚀之。《潜潭巴》曰：“庚午蚀，后火烧官兵。”<br/><br/>　　六年二月丁卯朔，日有蚀之。<br/><br/>　　十三年十月癸未朔，日有蚀之，《潜潭巴》曰：“癸未蚀，仁义不明。”在尾十二度。<br/><br/>　　十五年二月乙巳朔，日有蚀之。<br/><br/>　　十七年六月庚寅晦，日有蚀之。<br/><br/>　　二十一年五月己亥朔，日有蚀之。《潜潭巴》曰：“己亥蚀，小人用事，君子絷。”<br/><br/>　　二十四年二月壬子晦，日有蚀之。<br/><br/>　　凡汉中兴十二世，百九十六年，日蚀七十二：朔三十二，晦三十七，月二日三。<br/><br/>　　光武建武七年四月丙寅，日有晕抱，白虹贯晕，在毕八度。《古今注》曰：“时日加卯，西面东面有抱，须臾成晕，中有两钩，在南北面，有白虹贯晕，在西北南面，有背在景，加巳皆解也。”毕为边兵。秋，隗嚣反，侵安定。《皇德传史》曰：“白虹贯，下破军，晋分也。”《古今注》曰：“章帝建初元年正月壬申，白虹贯日。五年七月甲寅，夜白虹出乙丑地西北曲入。七年四月丙寅，日加卯，西面有抱，须臾成晕，有白虹贯日。殇帝延平元年六月丁未，日晕上有半晕，晕中外有僪，背两珥。十二月丙寅，日晕再重，中有背僪。顺帝永建二年正月戊午，白虹贯日。三年正月丁酉，日有白虹贯交晕中。六年正月丁卯，日晕两珥，白虹贯珥中。永和六年正月己卯，晕两珥，中赤外青，白虹贯晕中。”案《郎顗传》，阳嘉二年正月乙卯，白虹贯日。又《唐檀传》，永建五年，白虹贯日，檀上便宜三事，陈其咎征。《春秋元命苞》曰：“阴阳之气，聚为云气，立为虹霓，离为倍僪，分为抱珥。”《考异邮》曰：“臣谋反，偏刺日。”《巫咸占》曰：“臣不知则日月僪。”如淳曰：“蝃蝀谓之虹，雌谓之霓，向外曰倍，刺日曰僪，在傍如半环向日曰抱，在傍直对曰珥。”孟康曰：“僪如僪也。”宋均曰：“黄气抱日，辅臣纳忠。”<br/><br/>　　灵帝时，日数出东方，正赤如血，无光，高二丈余乃有景。且入西方，去地二丈，亦如之。《京房占》曰：“国有佞谗，朝有残臣，则日不光，闇冥不明。”孟康曰：“日月无光曰薄。”其占曰，事天不谨，则日月赤。是时月出入去地二三丈，皆赤如血者数矣。《春秋感精符》曰：“日无光，主势夺，群臣以谗术。色赤如炭，以急见伐，又兵马发。”《礼斗威仪》曰：“日月赤，君喜怒无常，轻杀不辜，戮于无罪，不事天地，忽于鬼神。时则天雨，土风常起，日蚀无光，地动雷降。其时不救，兵从外来，为贼戮而不葬。”《京房占》曰：“日无故日夕无光，天下变枯，社稷移主。”<br/><br/>　　光和四年二月己巳，黄气抱日，黄白珥在其表。《春秋感精符》曰：“日朝珥则有丧孽。”又云：“日已出，若其入，而云皆赤黄，名曰日空，不出三年，必有移民而去者也。”<br/><br/>　　中平四年三月丙申，黑气大如瓜，在日中。《春秋感精符》曰：“日黑则水淫溢。”<br/><br/>　　五年正月，日色赤黄，中有黑气如飞鹊，数月乃销。<br/><br/>　　六年二月乙未，白虹贯日。《春秋感精符》曰：“虹贯日，天下悉极，文法大扰，百官残贼，酷法横杀，下多相告，刑用及族，世多深刻，狱多怨宿，吏皆惨毒。”又曰：“国多死孽，天子命绝，大臣为祸，主将见杀。”《星占》曰：“虹霓主内淫，土精填星之变。”《易谶》曰：“聪明蔽塞，政在臣下，?戚干朝，君不觉悟，虹霓贯日。”<br/><br/>　　献帝初平元年二月壬辰，白虹贯日。《袁山松书》曰：“三年十月丁卯，日有重两倍。”《吴书》载韩馥与袁术书曰：“凶出于代郡。”<br/><br/>　　桓帝永寿三年十二月壬戌，月蚀非其月。《古今注》曰：“光武建武八年三月庚子夜，月晕五重，紫微青黄似虹，有黑气如云，月星不见，丙夜乃解。中元元年十一月甲辰，月中星齿，往往出入。”<br/><br/>　　延熹八年正月辛巳，月蚀非其月。《袁山松书》曰：“兴平二年十二月，月在太微端门中重晕二珥，两白气广八九寸，贯月东西南北。”<br/><br/>　　赞曰：皇极惟建，五事克端。罚咎入沴，逆乱浸干。火下水腾，木弱金酸。妖岂或妄，气炎以观。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-653-8079.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-653-8081.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-653.html" action-type="chapterComment" class="comment"><i></i>后汉书章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

