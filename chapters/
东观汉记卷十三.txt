<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《东观汉记校注》正文_东观汉记卷十三_刘珍作品 - 维普阅读网</title>
<meta name="keywords" content="东观汉记校注,东观汉记校注原文,东观汉记校注阅读,东观汉记卷十三全文,刘珍作品" />
<meta name="description" content="东观汉记校注原文阅读,东观汉记卷十三全文在线阅读,刘珍作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-252-3991.html";
var nextpage="novel-read-252-3993.html";
var indexpage = "novel-chapter-252.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-252.html">东观汉记校注</a></strong>
<strong><a href="novel-chapter-252.html">东观汉记校注目录</a></strong>
<span>东观汉记卷十三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-252-3991.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>东观汉记卷十三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘珍&amp;searchsubmit=yes"  target="_blank">刘珍</a><span class="divide">|</span>发布时间：2014-08-26 20:34:13<span class="divide">|</span></p>
<div class="page-body">
<div class="page-content">
<p>传八<br/><br/>　　卓茂<br/><br/>　　卓茂，〔一〕字子康，〔二〕南阳人也。文选卷三八任昉为范尚书让吏部封侯第一表李善注<br/><br/>　　卓茂为丞相史，〔三〕尝出，道中有人认茂马者。茂问失马几日，〔四〕对曰：「月馀矣。」茂曰：「然此马畜已数年。」遂解马与之，曰：「即非所失，幸至丞相府还我。」乃步輓车去。后马主自得马，〔五〕惭愧诣府，叩头谢归焉。〔六〕类聚卷九三<br/><br/>　　卓茂，字子康，南阳人。迁密令，视民如子，口无恶言，吏民亲爱而不忍欺之。民尝有言部亭长受其米肉遗者，〔七〕茂问之曰：「亭长从汝求乎？为汝有事属之而受乎？〔八〕将平居以恩意遗之乎？」民曰：「往遗之耳。」茂曰：「遗之而受，何故言耶？」民曰：「窃闻贤明之君，〔九〕使民不畏吏，吏不取民。今我畏吏，是以遗之。」茂曰：「凡人所以贵于禽兽者，以有仁爱，知相敬事也。今邻里尚致馈，此乃相亲，况吏民乎？凡人之生，群居杂处，故有经纪礼义以相交接。汝独不欲修之，宁能高飞远去，不在人间耶？亭长素为善吏，〔一０〕岁时遗之，礼也。」民曰：「苟如此，律何故禁之？」茂笑曰：「律设大法，礼从人情。今我以礼教汝，必无怨恶。以律治汝，何所措其手足乎？」时天下大蝗，河南二十馀县皆被其灾，独不入密界。督邮言之，〔一一〕太守不信，自出按行，〔一二〕见乃服焉。御览卷二六七<br/><br/>　　守令与茂并居，久之，吏人不归往守令。〔一三〕范晔后汉书卷二五卓茂传李贤注<br/><br/>　　是时王莽秉政，置大司农六部丞，劝课农桑，迁茂为京部丞，密人老少皆涕泣随送。〔一四〕范晔后汉书卷二五卓茂传李贤注<br/><br/>　　上初即位，先访求茂，〔一五〕茂谒见，时年七十馀矣。〔一六〕建武元年诏曰：「故密令卓茂，束身自脩，执节淳固，断断无他，其心休休焉。夫士诚能为人所不能为，则名冠天下，当受天下重赏。故武王诛纣，封比干之墓，表商容之闾。今以茂为太傅，封褒德侯，〔一七〕赐安车一乘，衣一袭，金五百斤。」〔一八〕御览卷二０一<br/><br/>　　茂为人恬荡乐道，惟实不为华貌，行己在于清浊之间，自束髮至白首，与人未尝有争竞。范晔后汉书卷二五卓茂传李贤注<br/><br/>　　〔一〕　「卓茂」，范晔后汉书卷二五有传。又见汪文台辑司马彪续汉书卷二。<br/><br/>　　〔二〕　「字子康」，原误作「字子容」，聚珍本作「字子康」，书钞卷五二，御览卷二０六、卷二六七引亦作「字子康」，与范晔后汉书卓茂传同，今据改正。<br/><br/>　　〔三〕　「丞相史」，时孔光为丞相，茂为孔光府史。孔光为丞相是在哀帝年间。<br/><br/>　　〔四〕　「茂问失马几日」，此句御览卷四九一引作「茂问亡马几时乎」。<br/><br/>　　〔五〕　「后马主自得马」，此句聚珍本作「后日马主自得其马」，御览卷四九一引同。<br/><br/>　　〔六〕　「惭愧诣府，叩头谢归焉」，此二句原作「惭愧诣茂」，今据聚珍本、御览卷四九一引校改。<br/><br/>　　〔七〕　「部亭长」，即所部亭长。<br/><br/>　　〔八〕　「属」，读作「嘱」。<br/><br/>　　〔九〕　「明」，范晔后汉书卓茂传同，聚珍本作「圣」。<br/><br/>　　〔一０〕「亭长素为善吏」，此下三句原无，御览卷八六三引，今据增补。聚珍本亦有此下三句，但连缀于上文「知相敬事也」句下。今据范晔后汉书卓茂传置此。<br/><br/>　　〔一一〕「督邮」，汉制，郡监属县，设五部，部有督邮掾，以察诸县。见司马彪续汉书百官志。<br/><br/>　　〔一二〕「行」，原误作「幸」，聚珍本作「行」，范晔后汉书卓茂传同，今据改正。<br/><br/>　　〔一三〕「吏人不归往守令」，此条上有阙文。范晔后汉书卓茂传云：茂「迁密令，……初，茂到县，有所废置，吏人笑之，邻城闻者皆蚩其不能。河南郡为置守令，茂不为嫌，理事自若。数年，教化大行，道不拾遗」。可见此条上当有「河南郡为置守令」一句。姚本、聚珍本已增入。聚珍本将此条连缀于上条「视民如子」句前。<br/><br/>　　〔一四〕「密人老少皆涕泣随送」，此条全为范晔后汉书卓茂传中文字，李贤于此段文字下注云：「王莽摄政，置大司农部丞十三人，人部一州，劝课农桑。今书及东观记并言六部。」从李贤注来看，东观汉记卓茂传当有王莽秉政，茂为京部丞事，今摘录范书文句编次于此。范书文句虽然未必与东观汉记尽符，但亦不会相去太远。<br/><br/>　　〔一五〕「上初即位，先访求茂」，此二句原无，御览卷七一０引，今据增补。「求」字下御览引有「贤」字，系衍文，今删去。<br/><br/>　　〔一六〕「茂谒见，时年七十馀矣」，此二句原无，御览卷二０六引，今据增补。御览引原无「时」字、「矣」字，范晔后汉书卓茂传李贤注引有，今据增补。<br/><br/>　　〔一七〕「褒德侯」，书钞卷四八、卷一二九，御览卷七一０引皆同。范晔后汉书卓茂传作「褒德侯」，李贤注云：「东观记、续汉书皆作『宣德侯』。」聚珍本、御览卷二０六引东观汉记、书钞卷五二引应劭汉官皆作「宣德侯」。疑东观汉记传本有作「褒德侯」者，也有作「宣德侯」者。<br/><br/>　　〔一八〕「金五百斤」，范晔后汉书卓茂传作「絮五百斤」。似以范书为是。此条书钞卷一九、记纂渊海卷七一亦引，字句极略。聚珍本作「光武即位，先访求茂，茂时年七十馀矣。诏封茂宣德侯，以茂为太傅，赐几杖、安车一乘」。事类赋卷一四引作「光武拜密令卓茂为太傅，封褒德侯，赐之几杖」。<br/><br/>　　鲁恭<br/><br/>　　鲁恭，〔一〕字仲康，扶风人。父建武初为武陵太守，〔二〕卒官。时恭年十二，弟丕年七岁，〔三〕昼夜号踊不绝声，郡中赙赠无所受。及归服丧，礼过成人。耽思闭门讲诵，〔四〕兄弟双高。太尉赵喜闻鲁恭志行，〔五〕每岁时遣子送米肉，辞让不敢当。恭怜丕小，欲先就其名，〔六〕託疾不仕。郡数以礼请，谢不肯应。母强遣之，〔七〕恭不得已而行，〔八〕因留新丰教授。丕举秀才，〔九〕恭乃始为郡吏。〔一０〕御览卷五一五<br/><br/>　　鲁恭为中牟令，宿讼许伯等争陂泽田，积年州郡不决。恭平理曲直，各退自相责让。文选卷五九沉约齐故安陆昭王碑文李善注<br/><br/>　　鲁恭为中牟令，时郡国螟伤稼，犬牙缘界，不入中牟。河南尹袁安闻之，疑其不实，使仁恕掾肥亲往察之。〔一一〕恭随行阡陌，俱坐桑下，有稚过止其傍，傍有童儿。亲曰：「何不捕之？」儿言「稚方将鶵」。亲嘿然有顷，与恭诀曰：〔一二〕「所以来者，〔一三〕欲察君之治迹耳。今虫不犯境，此一异也。化及鸟兽，此二异也。竖子有仁心，三异也。府掾久留，〔一四〕担扰贤者。」具以状白安。〔一五〕类聚卷一００<br/><br/>　　帝时伐匈奴，鲁恭上疏谏曰：〔一六〕「窃见窦宪、耿秉，衔使奉命，〔一七〕暴师于外。陛下亲劳，忧在军役，诚欲以安定边陲，为民除害。臣思之，未见其便。数年以来，民食不足，国无蓄积，〔一八〕盛春兴发，〔一九〕扰动天下，妨废农时，以事夷狄，非所以垂意于中国，悯念民命也。」御览卷四五三<br/><br/>　　鲁恭上疏曰：「举无遗策，动不失其中。」〔二０〕文选卷五三陆机辩亡论李善注<br/><br/>　　五月姤卦用事。〔二一〕范晔后汉书卷二五鲁恭传李贤注<br/><br/>　　〔一〕　「鲁恭」，范晔后汉书卷二五有传。又见汪文台辑司马彪续汉书卷二、华峤后汉书卷一。袁宏后汉纪卷一四、卷一六亦略载其事。<br/><br/>　　〔二〕　「建武初」，此三字原无，聚珍本有，御览卷三八四引亦有，今据增补。范晔后汉书鲁恭传云：恭「父某，建武初为武陵太守，卒官」。<br/><br/>　　〔三〕　「丕」，原误作「平」，下同，聚珍本不误，范晔后汉书鲁恭传亦不误，今据改。<br/><br/>　　〔四〕　「耽思闭门讲诵」，此下二句原无，聚珍本有，御览卷四二五引亦有，今据增补。「耽思」上下脱漏二字，「耽思」与所脱二字原为四字句，其下「闭门讲诵」为另一四字句。<br/><br/>　　〔五〕　「太尉赵喜闻鲁恭志行」，此下三句原无，聚珍本有，御览卷八六三引亦有，今据增补。此三句御览卷四二五引作「太尉赵喜岁时遗子送米肉，辞让不受」，「遗」乃「遣」字之误。「赵喜」，聚珍本作「赵憙」，范晔后汉书本传亦作「赵憙」。按「喜」、「憙」，古今字。<br/><br/>　　〔六〕　「欲先就其名」，此句上原衍「不」字，文义全非。聚珍本无，御览卷四一六引亦无，今据删。范晔后汉书鲁恭传云：「恭怜丕小，欲先就其名，託疾不仕。」<br/><br/>　　〔七〕　「母强遣之」，原脱「遣」字，聚珍本有，御览卷四一六引亦有，今据增补。<br/><br/>　　〔八〕　「行」，聚珍本同，御览卷四一六引作「西」，与范晔后汉书鲁恭传相合。<br/><br/>　　〔九〕　「丕举秀才」，聚珍本同，御览卷四一六引作「丕举方正」。此句上聚珍本有「建初中」一句。范晔后汉书鲁恭传云：「建初初，丕举方正。」聚珍本「建初中」一句，即据此改补。<br/><br/>　　〔一０〕「恭乃始为郡吏」，此条御览卷三八四亦引，只有「礼过成人」以上诸句。<br/><br/>　　〔一一〕「仁恕掾」，范晔后汉书鲁恭传李贤注：「主狱，属河南尹，见汉官仪。」<br/><br/>　　〔一二〕「亲嘿然有顷，与恭诀曰」，原仅有「亲」、「曰」二字，其他七字聚珍本有，御览卷九一七引亦有，今据增补。「嘿」，与「默」字同，聚珍本已改作「默」。<br/><br/>　　〔一三〕「所以来者」，聚珍本同，文选卷三六王融永明十一年策秀才文李善注、卷五九沉约齐故安陆昭王碑文李善注引皆同，独御览卷九一七引作「本来考君界有无虫耳」，似非原书旧文。<br/><br/>　　〔一四〕「府掾久留」，此下二句原无，聚珍本有，御览卷九一七引亦有，今据增补。<br/><br/>　　〔一五〕「具以状白安」，此句聚珍本作「因还府具以状白安」，御览卷九一七引同，仅无「具」字。此条类聚卷九０亦引，文字简略。<br/><br/>　　〔一六〕「鲁恭」，其下原有「王」字，显系衍文，聚珍本无，今据删。<br/><br/>　　〔一七〕「衔」，原作「御」，「御使」，不成词。聚珍本作「衔」，今据改。<br/><br/>　　〔一八〕「蓄」，此字原脱，聚珍本有，范晔后汉书鲁恭传同，今据增补。<br/><br/>　　〔一九〕「发」，此字原脱，聚珍本有。范晔后汉书鲁恭传有「今乃以盛春之月，兴发军役，扰动天下」云云诸语，可见聚珍本补「发」字是正确的，今从之。<br/><br/>　　〔二０〕「动不失其中」，鲁恭上疏颇多，此疏不见范晔后汉书鲁恭传，又疏前后语阙，无从判断此疏为何时所上。此条文选卷五六曹植王仲宣诔李善注亦引，文字全同。<br/><br/>　　〔二一〕「五月姤卦用事」，范晔后汉书鲁恭传载，和帝末年，下令麦秋得案验薄刑，而州郡好以苛察为政，遂以盛夏断狱。鲁恭上疏谏止。此语即为疏中语。范书鲁恭传节录此疏，可参阅。李贤注云：「姤卦巽下乾上，初六，一阴爻生，五月之卦也。」<br/><br/>　　鲁丕<br/><br/>　　鲁丕，〔一〕字叔陵，专心于学，朝夕孜孜，〔二〕兼通五经，〔三〕为当世大儒。拜赵相，〔四〕为政尚宽惠礼让，虽有官，不废教授，门人常有数百，关东号曰「五经复兴鲁叔陵」。〔五〕书钞卷一００<br/><br/>　　和帝召诸儒，鲁丕与侍中贾逵、尚书令黄香等相难数事，〔六〕帝善丕对，罢朝，特赐官帻履韈。〔七〕书钞卷一三六<br/><br/>　　〔一〕　「鲁丕」，范晔后汉书卷二五鲁恭传附有鲁丕传。汪文台辑司马彪续汉书卷二、袁宏后汉纪卷一六亦略载鲁丕事。<br/><br/>　　〔二〕　「专心于学，朝夕孜孜」，原无此二句，书钞卷六七引有，今据增补。此二句姚本、聚珍本作「性沉深好学，孳孳不倦」。按此二句非东观汉记旧文，姚本从范晔后汉书鲁丕传中摘补，聚珍本又抄自姚本。<br/><br/>　　〔三〕　「兼通五经」，此句下姚本、聚珍本有「以鲁诗、尚书教授」。按范晔后汉书鲁丕传云：丕「兼通五经，以鲁诗、尚书教授，为当世名儒」。姚本、聚珍本所增一句，即本于此。<br/><br/>　　〔四〕　「拜赵相」，此下五句原无，御览卷二四八引有，今据增补。此五句姚本作「拜赵相，门生就学者百馀人」，与范晔后汉书鲁丕传全同。聚珍本「不废教授」句脱「授」字，「门人常有数百」句与姚本同，其馀文字与御览卷二四八所引无异。<br/><br/>　　〔五〕　「五经复兴鲁叔陵」，此条书钞卷九六两引，御览卷六一五亦引，文字均较简略。<br/><br/>　　〔六〕　「和帝召诸儒，鲁丕与侍中贾逵、尚书令黄香等相难数事」，原无「尚书令黄香」五字，类聚卷七０引有，今据增补。御览卷六九七引有「黄香」二字，脱「尚书令」三字。「相难」，谓以经义互相问难。<br/><br/>　　〔七〕　「特赐官帻履韈」，「特」字下御览卷六九七引有「颁」字。范晔后汉书鲁丕传云：永元十一年，「和帝因朝会，召见诸儒，丕与侍中贾逵、尚书令黄香等相难数事，帝善丕说，罢朝，特赐冠帻履韤一袭」。事又见通鑑卷八四。姚本、聚珍本皆以此条入和帝纪，字句与此微异。<br/><br/>　　魏霸<br/><br/>　　魏伯，〔一〕字乔卿，〔二〕济阴人也。建初中为郎。伯孤兄弟子来候，伯以所乘车马遣送之。归至成皋，〔三〕郎官有乘皂盖车者，见兄子乘车，疑而格杀之。伯闻悲泪，昼夜泣涕，生病。〔四〕书钞卷一三九<br/><br/>　　魏霸，字乔卿，为钜鹿太守，〔五〕妻子不到官舍。常念兄嫂在家勤苦，己独专乐，〔六〕故掌服麄粝，不食鱼肉之味，妇亲蚕桑，服机抒，子躬耕农，与兄弟子同苦乐，不得有异。乡里慕其行，化之。〔七〕御览卷五一五<br/><br/>　　魏霸为钜鹿太守，霸性清约质朴，为政宽恕，正色而已，不求备于人。掾吏有过，辄私责数，不改，休罢之，终不暴扬其恶。御览卷二六０<br/><br/>　　魏霸，字叔卿，为将作大匠，〔八〕吏皆怀恩，人自竭节作业，无谴过。〔九〕书钞卷五四<br/><br/>　　魏霸延平元年仕为光禄大夫，妻死，〔一０〕长兄更为娶妻。〔一一〕妻至官舍，〔一二〕霸笑曰：「年老，儿子备具，何用空养他家老妪为？」即自入拜其妻，手奉案前跪。霸曰：〔一三〕「夫人视老夫复何中空，〔一四〕而远失计义，〔一五〕不敢相屈。」〔一六〕即拜而出。妻惭求去，〔一七〕遂送还之。书钞卷八五<br/><br/>　　〔一〕　「魏伯」，范晔后汉书卷二五有传。又见汪文台辑谢承后汉书卷一。袁宏后汉纪卷一四亦略载其事。「伯」，与「霸」字同。<br/><br/>　　〔二〕　「字乔卿」，聚珍本注云：「一本作『字延年』。」御览卷四九一引云「魏霸字延年，仕为光禄大夫」，书钞卷五四又引云「魏霸字叔卿」，皆不可据信。按御览卷七一０引云：「魏霸延平元年仕为光禄大夫。」御览卷四九一所引「魏霸字延年，仕为光禄大夫」二句，疑即由东观汉记这段文字脱误而成。范晔后汉书魏霸传载霸字乔卿，初学记卷一七引谢承后汉书亦载霸字乔卿，可证「乔卿」二字不误。<br/><br/>　　〔三〕　「归」，聚珍本无此字。<br/><br/>　　〔四〕　「生病」，聚珍本作「至病」，与上句连读。<br/><br/>　　〔五〕　「为钜鹿太守」，姚本、聚珍本同，书钞卷三五、续编珠卷一引亦同，独类聚卷二一引作「为长史」。<br/><br/>　　〔六〕　「专」，姚本、聚珍本作「尊」，类聚卷二一引同。按「尊」字是，初学记卷一七引谢承后汉书亦作「尊」。<br/><br/>　　〔七〕　「乡里慕其行，化之」，原无「之」字，语义未完，姚本、聚珍本有「之」字，初学记卷一七引谢承后汉书同，今据增补。此二句类聚卷二一引作「乡里皆慕其化」。<br/><br/>　　〔八〕　「为将作大匠」，据范晔后汉书魏霸传，霸于和帝永元十六年徵拜将作大匠。<br/><br/>　　〔九〕　「无谴过」，此句下姚本、聚珍本有「之事」二字。<br/><br/>　　〔一０〕「魏霸延平元年仕为光禄大夫，妻死」，原无「延平元年仕为光禄大夫」十字，姚本、聚珍本有，御览卷七一０引亦有，今据增补。书钞卷一三三，御览卷四九一、卷五四二引亦载霸仕为光禄大夫，只是文字略异。范晔后汉书魏霸传云：「延平元年，代尹勤为太常。明年，以病致仕，为光禄大夫。」是霸为光禄大夫在延平二年，此引东观汉记「元年」下可能有删节。<br/><br/>　　〔一一〕「更」，姚本、聚珍本作「伯」，书钞卷一三三，御览卷四九一、卷五四二、卷七一０亦皆引作「伯」。按霸与其兄不应同名，「伯」字有误。<br/><br/>　　〔一二〕「妻」，姚本、聚珍本作「送」，书钞卷一三三，御览卷四九一、卷五四二、卷七一０亦皆引作「送」。<br/><br/>　　〔一三〕「即自入拜其妻，手奉案前跪。霸曰」，此三句姚本同。聚珍本「拜」作「辞」，书钞卷一三三引无「霸」字，御览卷四九一引「拜」作「辞」，无「手」字，「跪霸」作「因跪」，御览卷五四二、卷七一０引「跪霸」作「因跪」，馀亦同。<br/><br/>　　〔一四〕「空」，聚珍本脱此字。<br/><br/>　　〔一五〕「远」，聚珍本作「遂」，御览卷四九一引亦作「遂」。<br/><br/>　　〔一六〕「不敢相屈」，原无此句，姚本、聚珍本有，书钞卷一三三，御览卷五四二、卷七一０引亦有，今据增补。御览卷四九一引作「不敢屈」，偶脱「相」字。<br/><br/>　　〔一七〕「妻惭求去」，此下二句原无，聚珍本有，御览卷五四二引亦有，今据增补。<br/><br/>　　刘宽<br/><br/>　　刘宽迁南阳太守，〔一〕温仁多恕，吏民有过，但用蒲鞭罚之，示辱而已。〔二〕类聚卷八二<br/><br/>　　刘宽简略嗜酒，尝坐客，使苍头市酒，迂久，〔三〕大醉而还。对客骂曰：「畜生。」宽遣人视奴，疑必自杀。〔四〕类聚卷三五<br/><br/>　　刘宽性简略，夫人欲试宽意，伺当朝会，装严已讫，使婢奉肉羹，〔五〕翻污朝衣。婢遽收之，〔六〕宽神色不异，乃徐言：「羹烂汝手？」〔七〕合璧事类卷五四<br/><br/>　　〔一〕　「刘宽」，字文饶，弘农华阴人，范晔后汉书卷二五有传。又见汪文台辑谢承后汉书卷一、司马彪续汉书卷二、华峤后汉书卷一。袁宏后汉纪卷二五，隶释卷一一太尉刘宽碑、刘宽后碑亦略载其事。「迁南阳太守」，范书刘宽传云：「延熹八年，徵拜尚书令，迁南阳太守，典历三郡。」而太尉刘宽碑云宽延熹八年，「迁东海相，以德兴化，泽臻民物。复迁南阳太守」。<br/><br/>　　〔二〕　「示辱而已」，此条御览卷九九九亦引，字句微异。<br/><br/>　　〔三〕　「迂久」，此句原无，御览卷四六六、卷五００引有，今据增补。<br/><br/>　　〔四〕　「疑必自杀」，此条姚本和御览卷四六六、卷五００所引与此字句大同小异。惟聚珍本较详，全文作「宽简略嗜酒，尝有客，遣苍头市酒，迂久，大醉而还。客不堪之，骂曰：『畜产。』宽须臾遣人视奴，疑必自杀。顾左右曰：『此人也，骂言畜产，辱孰甚焉。吾惧其死也。』」与范晔后汉书刘宽传字句大略相同，不知聚珍本据何书辑录。<br/><br/>　　〔五〕　「使婢奉肉羹」，「使」字下书钞卷一二九引有「侍」字，范晔后汉书刘宽传同。<br/><br/>　　〔六〕　「遽」，此字原无，聚珍本有，六帖卷二０、御览卷五００引亦有，范晔后汉书刘宽传同，今据增补。<br/><br/>　　〔七〕　「羹烂汝手」，此条初学记卷一九、类聚卷三五、万花谷后集卷一六亦引，字句微异。<br/><br/>　　伏湛〔一〕<br/><br/>　　上自将击彭宠，〔二〕伏惠公谏曰：「臣闻文王享国五十，伐崇七年，而三分天下有二。至武王，四海乃宾。陛下承大乱之极，出入四年，中国未化，远者不服，而远征边郡，四方闻之，莫不怪疑，愿思之。」　御览卷四五三<br/><br/>　　南阳太守杜诗上疏荐伏惠公曰：〔三〕「窃见故大司徒阳都侯伏惠公自行束脩，〔四〕讫无毁玷，〔五〕笃信好学，〔六〕守死善道，经为人师，行为仪表，秉节持重，有不可夺。〔七〕众贤百姓，乡望德义。〔八〕微过斥退，久不复用，识者愍惜，儒士痛心。湛容貌堂堂，〔九〕国之光辉，智略谋虑，朝之渊薮。龆龀励志，〔一０〕白首不衰。实足以先后王室，名足以光示远人。武公、庄公所以砥砺蕃屏，劝进忠信，令四方诸侯咸乐回首，仰望京师。柱石之臣，宜居辅弼，出入禁门，补阙拾遗。」〔一一〕御览卷六三一<br/><br/>　　〔一〕　「伏湛」，字惠公，琅邪东武人，范晔后汉书卷二六有传。又见汪文台辑司马彪续汉书卷二、袁山松后汉书。<br/><br/>　　〔二〕　「上自将击彭宠」，建武二年，彭宠反汉。三年，光武帝欲自将兵击之。时伏湛为大司徒，上疏谏阻，遂遣耿弇击宠。<br/><br/>　　〔三〕　「南阳太守杜诗上疏荐伏惠公曰」，建武五年冬，光武帝征张步，伏湛留守。时蒸祭高庙，河南尹、司隶校尉于庙中争论，湛不举奏，被免去大司徒之职。六年，徒封不其侯，遣就国，故有杜诗上疏荐伏湛事。见范晔后汉书伏湛传。<br/><br/>　　〔四〕　「自行束脩」，谓初入学官之时。汉代年十五左右始行束脩，入学官。<br/><br/>　　〔五〕　「讫」，竟也。<br/><br/>　　〔六〕　「学」，原作「死」，涉下文而误。聚珍本作「学」，书钞卷三三引同，与范晔后汉书伏湛传相合，今据改正。<br/><br/>　　〔七〕　「秉节持重，有不可夺」，此二句原无，聚珍本有，书钞卷三三亦引，今据增补。「夺」字下当有「之志」二字，范晔后汉书伏湛传载杜诗荐湛疏云：「秉节持重，有不可夺之志。」<br/><br/>　　〔八〕　「乡」，范晔后汉书伏湛传作「仰」。<br/><br/>　　〔九〕　「湛容貌堂堂」，此句至「宜居辅弼」句原无，聚珍本有，今据增补。其中「容貌堂堂」至「名足以光示远人」诸句和「柱石之臣，宜居辅弼」二句，御览卷三八九引，「武公、庄公所以砥砺蕃屏」至「仰望京师」四句，范晔后汉书伏湛传李贤注引。<br/><br/>　　〔一０〕「龆龀」，谓童年。范晔后汉书伏湛传作「髫髮」。<br/><br/>　　〔一一〕「出入禁门，补阙拾遗」，此二句原无，聚珍本有，文选卷一０潘岳西征赋李善注亦引，今据增补。文选卷二八鲍照乐府放歌行李善注引作「出入禁门，补拾遗阙」。此条御览卷三七九、文选卷四七袁宏三国名臣序赞李善注亦引，然皆极简略。<br/><br/>　　伏盛<br/><br/>　　伏盛，〔一〕字伯明。范晔后汉书卷二六伏隆传李贤注<br/><br/>　　张步遣其掾孙昱随盛诣阙上书，献鳆鱼。〔二〕范晔后汉书卷二六伏隆传李贤注<br/><br/>　　〔一〕　「伏盛」，伏湛之子，范晔后汉书卷二六有传。「盛」，范书作「隆」，云「字伯文」。李贤注云：「东观记『隆』作『盛』，字伯明。」按「盛」字当改作「隆」。为避殇帝讳，修史者改「隆」作「盛」。<br/><br/>　　〔二〕　「张步遣其掾孙昱随盛诣阙上书，献鳆鱼」，范晔后汉书伏隆传云：「张步遣使随隆诣阙上书，献鳆鱼。」李贤注云：「东观记：步遣其掾孙昱随之。」此条即据李贤注，又参酌范书辑录。<br/><br/>　　伏恭〔一〕<br/><br/>　　恭字叔齐，伏湛同产兄子也。范晔后汉书卷二六牟融传李贤注<br/><br/>　　〔一〕　「伏恭」，范晔后汉书卷七九有传。又见汪文台辑华峤后汉书卷二。<br/><br/>　　伏晨〔一〕<br/><br/>　　晨尚高平公主。范晔后汉书卷二六伏湛传李贤注<br/><br/>　　〔一〕　「伏晨」，伏湛少子伏翕之孙，范晔后汉书无传。<br/><br/>　　侯霸<br/><br/>　　侯霸，〔一〕字君房，有威重，〔二〕为太子舍人。〔三〕书钞卷六六<br/><br/>　　从钟宁君受律。范晔后汉书卷二六侯霸传李贤注<br/><br/>　　侯霸，字君房，河南密人也。〔四〕为临淮太守，治有能名。〔五〕及王莽之败，霸保固自守，〔六〕卒全一郡。更始元年，遣谒者侯盛、荆州刺史费遂齎玺书徵霸，〔七〕百姓老弱相携号哭，遮使者车，或当道而卧。皆曰：「乞侯君复留期年。」〔八〕民乃诫乳妇勿得举子，侯君当去，必不能全。使者虑霸就徵，临淮必乱，不敢受玺书，〔九〕而具以状闻。〔一０〕御览卷二六０<br/><br/>　　侯霸为尚书令，〔一一〕深见任用。〔一二〕类聚卷四八<br/><br/>　　〔一〕　「侯霸」，范晔后汉书卷二六有传。又见汪文台辑司马彪续汉书卷二、袁山松后汉书。袁宏后汉纪卷五亦略载其事。<br/><br/>　　〔二〕　「有威重」，此句御览卷二四六引作「为人严而有威」。<br/><br/>　　〔三〕　「为太子舍人」，范晔后汉书侯霸传云：「成帝时，任霸为太子舍人。」<br/><br/>　　〔四〕　「河南密人也」，此句原无，书钞卷一三九引，今据增补。「河南」二字原误作「河内」，今据范晔后汉书侯霸传校改。汉书地理志河南有密县。<br/><br/>　　〔五〕　「为临淮太守，治有能名」，此二句姚本作「霸为淮平大尹，政理有能名」。聚珍本同，惟无「霸」字。书钞卷一三九引作「为临淮太守，郡以致治」。袁宏后汉纪卷五亦云侯霸于王莽时「为临淮太守」。按临淮郡，王莽改为淮平。范晔后汉书侯霸传云：「后为淮平大尹，政理有能名。」<br/><br/>　　〔六〕　「自」，原脱，今据范晔后汉书侯霸传增补。此句聚珍本作「霸保守临淮」，文选卷五九沉约齐故安陆昭王碑文李善注引同。<br/><br/>　　〔七〕　「遣谒者侯盛、荆州刺史费遂齎玺书徵霸」，此句原作「遣使徵霸」，姚本、聚珍本作「遣谒者侯盛、荆州刺史费遂齎玺书徵霸」，范晔后汉书侯霸传李贤注引同，今据改。此句书钞卷一三九引同，惟「齎」字作「赉」。文选卷五九沉约齐故安陆昭王碑文李善注引作「遣谒者侯盛齎玺书徵霸」。<br/><br/>　　〔八〕　「期年」，此二字原无，聚珍本云：「愿复留霸期年。」文选卷五九沉约齐故安陆昭王碑文李善注引同，今据增补。<br/><br/>　　〔九〕　「受」，聚珍本作「授」，范晔后汉书侯霸传同。按二字通。<br/><br/>　　〔一０〕「而具以状闻」，此条书钞卷三五亦引，字句简略。<br/><br/>　　〔一一〕「侯霸为尚书令」，范晔后汉书侯霸传云：「建武四年，光武徵霸与车驾会寿春，拜尚书令。」<br/><br/>　　〔一二〕「深见任用」，此条御览卷二一０亦引，文字全同。<br/><br/>　　韩歆<br/><br/>　　韩歆，〔一〕字翁君，南阳人。以从征伐有功，封扶阳侯。好直言，为司徒，〔二〕尝因朝会帝读愧嚣、公孙述相与书，歆曰：「亡国之君皆有才，桀、纣亦有才。」上大怒，以为激发，免归田里。上犹不释，复诏就责，歆及子婴皆自杀。御览卷四八三<br/><br/>　　〔一〕　「韩歆」，范晔后汉书卷二六侯霸传略载其事。<br/><br/>　　〔二〕　「为司徒」，建武十三年，从沛郡太守代侯霸为大司徒。见范晔后汉书光武帝纪。<br/><br/>　　宋弘<br/><br/>　　上尝问宋弘通博之士，〔一〕弘荐沛国桓谭才学洽闻，几及杨雄、刘向父子。于是召谭拜议郎、给事中。上每讌，辄令鼓琴，好其繁声。弘闻之，不悦，悔于荐举。闻谭内出，正朝服坐府上，〔二〕遣吏召之。谭至，不与席而让之曰：〔三〕「吾所以荐子者，欲令辅国家以道德，〔四〕而今数进郑声以乱雅乐，〔五〕非颂德忠正也。」〔六〕后大会群臣，上使谭鼓琴，见弘，失其常度。上怪而问之，弘乃离席免冠谢曰：「臣所以荐桓谭者，望能以忠正导主，而令朝廷耽悦郑声，〔七〕臣之罪也。」其后不复令谭给事中。〔八〕御览卷六三一<br/><br/>　　宋弘为司空，〔九〕常受俸得盐豉千斛，〔一０〕遣诸生迎取上河，令粜之。盐贱，诸生不粜，弘怒，便遣，及其贱，悉粜卖，不与民争利。〔一一〕御览卷八二八<br/><br/>　　宋弘尝燕见，御坐新施屏风，图画烈女，〔一二〕帝数顾视之。弘正容言曰：「未见好德如好色者。」上即为撤之。时上姊胡阳公主新寡，〔一三〕上与共论朝臣，微观其意。主曰：「宋公威容德器，群臣莫及。」上曰：「方且图之。」后弘见上，令主坐屏风后，因谓弘曰：「谚言贵易交，富易妻，人情乎？」弘曰：「臣闻贫贱之交不可忘，糟糠之妻不下堂。」上顾谓主曰：「事不谐矣。」类聚卷六九<br/><br/>　　〔一〕　「宋弘」，字仲子，京兆长安人，范晔后汉书卷二六有传。又见汪文台辑袁山松后汉书。「上尝问宋弘通博之士」，当在建武初年宋弘为大司空时。「通博」，书钞卷一０九、类聚卷四四引作「通儒」。四库全书考证云：「按『通儒之士』，或传写有讹，考范书本传作『通博之士』，太平御览引本书与范书同，文义较妥。」<br/><br/>　　〔二〕　「正朝服坐府上」，此句原无，聚珍本有，书钞卷三七引亦有，今据增补。御览卷五七七引无「正朝服」三字，而有「坐府上」三字。<br/><br/>　　〔三〕　「与」，原误作「举」，聚珍本作「与」，书钞卷三七引同，范晔后汉书宋弘传亦作「与」，今据改正。<br/><br/>　　〔四〕　「德」，原无此字，书钞卷三七引有，今据增补。范晔后汉书宋弘传载弘让桓谭曰：「吾所以荐子者，欲令辅国家以道德也。」<br/><br/>　　〔五〕　「郑声」，史记乐书云：「郑、卫之音，乱世之音也。」汉书礼乐志云：「周室大坏，诸侯咨行，设两观，乘大路。陪臣管仲、季氏之属，三归雍彻，八悄舞廷。制度遂坏，陵夷而不反，桑间、濮上、郑、卫、宋、赵之声并出，内则致疾损寿，外则乱政伤民。」颜师古注云：「郑、卫、宋、赵诸国，亦皆有淫声。」<br/><br/>　　〔六〕　「颂」，聚珍本作「硕」。<br/><br/>　　〔七〕　「令」，原误作「今」，「耽」，原误作「钦」，皆据聚珍本改正。范晔后汉书宋弘传载弘言云：「臣所以荐桓谭者，望能以忠正导主，而令朝廷耽悦郑声，臣之罪也。」<br/><br/>　　〔八〕　「其后不复令谭给事中」，此句原无，聚珍本有，类聚卷四四引亦有，今据增补。此句御览卷五七七引作「故不复令谭给事」。此条书钞卷三三、事类赋卷一一亦引，字句较略。<br/><br/>　　〔九〕　「宋弘为司空」，原作「司空宋弘」，书钞卷三八引作「宋弘为司空」，今从改。<br/><br/>　　〔一０〕「常」，书钞卷三八、御览卷四二五引作「尝」。按二字通。<br/><br/>　　〔一一〕「不与民争利」，此条姚本作「宋弘为司空，尝受俸得盐，令诸生粜，诸生以贱不粜。弘怒，悉贱粜，不与民争利」。系据书钞卷三八所引辑录。聚珍本同，只是删去首句。<br/><br/>　　〔一二〕「图画烈女」，原脱「图」字，姚本、聚珍本有，书钞卷一三二，六帖卷一四，御览卷七０一、卷七五０引亦有此字，今据增补。「烈」，书钞卷一三二引同，姚本、聚珍本作「列」，六帖卷一四，御览卷七０一、卷七五０引同，范晔后汉书宋弘传亦作「列」。按二字通。<br/><br/>　　〔一三〕「胡阳公主」，姚本、聚珍本作「湖阳公主」，御览卷七０一引同，范晔后汉书宋弘传亦同。按当作「湖阳公主」，史书一般都作「湖阳公主」，然而也偶有作「胡阳公主」者，如范晔后汉书光烈阴皇后纪云：「光武即位，令侍中傅俊迎后，与胡阳、宁平主诸宫人俱到洛阳。」湖阳公主名黄，建武二年，封为湖阳长公主。见范书北海靖王兴传。<br/><br/>　　冯勤<br/><br/>　　冯勤，〔一〕字伟伯，〔二〕魏郡人。曾祖父杨，宣帝时为弘农太守，有八子，皆为二千石，赵魏间荣之，号「万石」焉。〔三〕兄弟形皆伟壮，唯勤祖偃长不满七尺，〔四〕常自谓短陋，恐子孙似之，乃为子伉娶长妻，〔五〕生勤，长八尺三寸。御览卷三七七<br/><br/>　　偃为黎阳令。范晔后汉书卷二六冯勤传李贤注<br/><br/>　　冯勤初为太守铫期功曹，有高能称。〔六〕书钞卷七七<br/><br/>　　魏郡太守范横上疏荐勤。范晔后汉书卷二六冯勤传李贤注<br/><br/>　　冯勤为郎中，给事尚书。以图议军粮，在事精勤，遂见亲识，由是使典诸侯封事。勤差量功次轻重，〔七〕国土远近，地势丰薄，〔八〕不相踰越，莫不厌服焉。自是封爵之制，非勤不定。御览卷一九八<br/><br/>　　冯勤迁司徒。〔九〕是时三公多见罪退，上欲令以善自终，〔一０〕乃因讌见从容戒之曰：「朱浮上不忠于君，下陵轹同列，终以中伤，放逐受诛，〔一一〕虽复追加赏赐，不足以偿不訾之身。〔一二〕忠臣孝子，览照前世，〔一三〕以为鉴戒。〔一四〕能尽忠于国，事君无二，则爵赏光乎当世，〔一五〕功名列于不朽，〔一六〕可不勉哉！」　御览卷四五八<br/><br/>　　中元元年，车驾西幸长安，祠园陵还，勤燕见前殿尽日，归府，因病喘逆，上使太医疗视，赏赐钱帛，遂薨。范晔后汉书卷二六冯勤传李贤注<br/><br/>　　冯奋弟由，黄门侍郎，尚安平公主。〔一七〕范晔后汉书卷二六冯勤传李贤注<br/><br/>　　〔一〕　「冯勤」，范晔后汉书卷二六有传。<br/><br/>　　〔二〕　「伟伯」，原误作「卫伯」，聚珍本作「伟伯」，御览卷二五九引同，与范晔后汉书冯勤传相合。<br/><br/>　　〔三〕　「号『万石』焉」，此句姚本、聚珍本作「号为冯万石」，类聚卷五０引同。书钞卷七四引作「号曰冯万石」。<br/><br/>　　〔四〕　「祖偃」，原误作「祖优知」，聚珍本作「祖偃」，今据改正。范晔后汉书冯勤传云：「勤祖父偃。」<br/><br/>　　〔五〕　「伉」，原误作「帆」，聚珍本作「伉」，范晔后汉书冯勤传同，今据改正。<br/><br/>　　〔六〕　「有高能称」，此条姚本、聚珍本皆未辑录。<br/><br/>　　〔七〕　「勤差量功次轻重」，此下七句原无，姚本、聚珍本有，类聚卷五一亦引，今据增补。<br/><br/>　　〔八〕　「薄」，原误作「王」，姚本、聚珍本作「薄」，范晔后汉书冯勤传同，今据改正。<br/><br/>　　〔九〕　「冯勤迁司徒」，建武二十七年冯勤为司徒。见范晔后汉书光武帝纪。<br/><br/>　　〔一０〕「上欲令以善自终」，此句姚本、聚珍本作「上贤勤，欲令以善自珍」。范晔后汉书冯勤传云：「帝贤勤，欲令以善自终。」<br/><br/>　　〔一一〕「终以中伤，放逐受诛」，此二句姚本、聚珍本作「竟以中伤人臣，放逐遭诛」。类聚卷二三引作「竟以中伤人臣，放逐受诛」。按范晔后汉书冯勤传载光武帝言云：「朱浮上不忠于君，下陵轹同列，竟以中伤至今，死生吉凶未可知，岂不惜哉！人臣放逐受诛，虽复追加赏赐赙祭，不足以偿不訾之身。」可见此文有节删。<br/><br/>　　〔一二〕「不足以偿不訾之身」，范晔后汉书冯勤传李贤注云：「『訾』，量也。言无量可比之，贵重之极也。『訾』与『资』同。」<br/><br/>　　〔一三〕「览」，原作「鉴」，姚本、聚珍本作「览」，书钞卷一八、类聚卷二三引同，范晔后汉书冯勤传亦作「览」，今据改。<br/><br/>　　〔一四〕「鉴」，姚本、聚珍本作「镜」，书钞卷一八、类聚卷二三引同，范晔后汉书冯勤传亦作「镜」。<br/><br/>　　〔一五〕「光」，原误作「先」，姚本、聚珍本作「光」，类聚卷二三引同，范晔后汉书冯勤传亦作「光」，今据改正。<br/><br/>　　〔一六〕「功」，原脱，姚本、聚珍本有此字，类聚卷二三引同，范晔后汉书冯勤传亦有此字，今据增补。<br/><br/>　　〔一七〕「尚安平公主」，范晔后汉书冯勤传云：勤中子顺，尚平阳长公主，「建初八年，以顺中子奋袭主爵为平阳侯，薨，无子。永元七年，诏书复封奋兄羽林右监劲为平阳侯，奉公主之祀。奋弟由，黄门侍郎，尚平安公主。」李贤注云：「章帝女也。臣贤按：东观记亦云安平，皇后纪云由尚平邑公主，纪、传不同，未知孰是。」此条即据李贤注，又酌取范书文句辑录。李贤注引作「安平」，范书作「平安公主」，亦相互有异。<br/><br/>　　郭贺<br/><br/>　　郭贺，〔一〕字乔卿，为荆州刺史。明帝到南阳巡守，赐三公之服，去幨帷，使百姓见之，以彰有德。〔二〕书钞卷七二<br/><br/>　　〔一〕　「郭贺」，范晔后汉书卷二六蔡茂传附载郭贺事迹。又见汪文台辑谢承后汉书卷一。<br/><br/>　　〔二〕　「以彰有德」，此条文字聚珍本作「郭贺，字乔卿，洛阳人，为荆州刺史，百姓歌之曰：『厥德文明。』治有殊政。显宗巡狩，赐以三公之服，黻冕之旒」。书钞卷三六引作「郭贺为荆州刺史，百姓歌之曰：『厥德文明。』」卷三九引作「郭贺为荆州刺史，治有殊政。显宗巡狩，赐以三公之服，鳖冕之旒」。「鳖」，即「黻」字之误。姚本、书钞卷三０引皆较简略。<br/><br/>　　赵憙<br/><br/>　　赵憙，〔一〕字伯阳，南阳宛人也。〔二〕少有节操，从兄为人所杀，无子，憙十五，常思欲报之。乃挟兵结客，后遂往复仇。而仇家皆疾病，无相拒者。憙以因疾报杀，非仁者心，且释之而去，顾谓仇曰：「尔曹若健，远相避也。」后病愈，悉自缚诣憙，不与相见，后竟杀之。〔三〕御览卷四八一<br/><br/>　　更始即位，舞阴大姓李氏拥城不下，更始遣柱天将军李宝降之，不肯，云：「闻宛之赵氏有孤孙憙，〔四〕信义著闻，愿得降之。」更始徵憙，使诣舞阴，李氏遂降。御览卷四二０<br/><br/>　　赵憙为赤眉兵所围，〔五〕迫急，乃亡走，与友人韩仲伯等数十人，携小弱，越山出武关。仲伯以妇色美，虑有强暴者，而己受其害，欲弃之于道。憙责怒仲伯，〔六〕不听，以泥涂仲伯妇面，〔七〕载以鹿车，身自推之。〔八〕每逢贼欲逼夺，憙辄为求哀，〔九〕言其病，〔一０〕以此得免。〔一一〕御览卷四０七<br/><br/>　　赵憙为赤眉所迫，亡走，遇更始亲属，皆裸跣涂炭，飢困不能前。憙见之悲感，所装缣帛资粮，悉以与之。御览卷四一九<br/><br/>　　敕憙从骑都尉储融受兵二百人，〔一二〕通利道路。憙白上，不愿受融兵，单车驰往，度其形况。上许之。范晔后汉书卷二六赵憙传李贤注<br/><br/>　　赵憙，〔一三〕字伯阳，为平原太守，〔一四〕后青州大蝗，入平原界辄死，岁屡有年，百姓歌之。类聚卷五０<br/><br/>　　建武二十六年，上延集内戚讌会，诸夫人各前言为赵憙所济活。〔一五〕帝甚嘉之。后徵憙入为太僕，引见谓曰：「卿非但为英雄所保也，妇人亦怀卿之恩。」厚加赏赐。御览卷四七九<br/><br/>　　草创苟合，〔一六〕未有还人，盖憙至此，请徒之令尽也。范晔后汉书卷二六赵憙传李贤注<br/><br/>　　太尉赵憙上言宜登封岱宗，正三雍之礼。玉海卷九五<br/><br/>　　太尉赵憙以日蚀免。〔一七〕书钞卷五一<br/><br/>　　赵憙，〔一八〕字伯阳，为卫尉，行太尉事，〔一九〕性周密，尽心事上，内典宿卫，夙夜匪懈，恩宠甚厚。遭母忧，上疏乞身行服，〔二０〕帝不许，〔二一〕遣使者为释服。〔二二〕书钞卷五三<br/><br/>　　憙内典宿卫，外干宰职，正身立朝，未尝懈惰。及帝崩，复典丧事，再奉大行，礼事修举。肃宗即位，进为太傅。〔二三〕聚珍本<br/><br/>　　诏云：「行太尉事卫尉赵憙，〔二四〕三叶在位，〔二五〕为国元老，其以憙为太傅。」时年八十，而心力克壮，继母在，〔二六〕朝夕瞻省，傍无几杖，言不称老，达练事体，明解朝章，虽无謇直之风，屡有补阙之益。〔二七〕初学记卷一一<br/><br/>　　赵憙奋迅行伍。〔二八〕文选卷一０潘岳西征赋李善注<br/><br/>　　〔一〕　「赵憙」，范晔后汉书卷二六有传。又见汪文台辑司马彪续汉书卷二。袁宏后汉纪卷八亦略载其事。「憙」字原作「喜」，本条下文同，姚本、聚珍本作「憙」，他书或引作「憙」，或引作「喜」。按当以「憙」字为是。<br/><br/>　　〔二〕　「南阳宛人」，原脱「阳」字。范晔后汉书赵憙传云：「南阳宛人也。」今据增补。<br/><br/>　　〔三〕　「后竟杀之」，此条类聚卷三三亦引，字句稍略。<br/><br/>　　〔四〕　「憙」，原作「喜」，本条下文同。<br/><br/>　　〔五〕　「赵憙为赤眉兵所围」，据范晔后汉书赵憙传记载，更始拜憙为五威偏将军，以功拜中郎将，封勇功侯。更始败，憙为赤眉兵所围。「憙」，原作「喜」，本条下文同。<br/><br/>　　〔六〕　「憙责怒仲伯」，原作「喜怒」，聚珍本作「憙责怒仲伯」，今从改。御览卷三八０引与聚珍本同，惟「憙」字作「喜」。<br/><br/>　　〔七〕　「仲伯」，原脱「伯」字。此二字聚珍本作「其」，御览卷三八０引同。<br/><br/>　　〔八〕　「自」，原脱，聚珍本有，御览卷三八０引同，范晔后汉书赵憙传亦有此字，今据增补。<br/><br/>　　〔九〕　「辄为求哀」，此四字原无，聚珍本有，御览卷三八０引亦有此四字，今据增补。<br/><br/>　　〔一０〕「其」，此字原脱，聚珍本有，御览卷三八０引亦有此字，今据增补。<br/><br/>　　〔一一〕「以此得免」，范晔后汉书赵憙传同，聚珍本作「遂脱」，御览卷三八０引同。<br/><br/>　　〔一二〕「敕憙从骑都尉储融受兵二百人」，范晔后汉书赵憙传云：「时江南未宾，道路不通，以憙守简阳侯相。憙不肯受兵，单车驰之简阳。」其下李贤引「敕憙」云云作注。此句上姚本有「帝以憙守简阳侯相」一句，聚珍本有「光武以憙守简阳侯相」一句，皆系酌取范书文字增补。<br/><br/>　　〔一三〕「憙」，原作「喜」。<br/><br/>　　〔一四〕「为平原太守」，此句下姚本、聚珍本有「于是擢举义行，诛锄姦恶」二句。按书钞卷七六引东观汉记云：「赵君憙为平原太守，百姓歌之。」陈禹谟刻本书钞卷七六此条已改引后汉书，有「于是擢举义行，诛锄姦恶」二句，与今本范晔后汉书赵憙传相合。姚本、聚珍本「于是」云云二句，系据陈本书钞或范书增补。<br/><br/>　　〔一五〕「憙」，原作「喜」，本条下文同。<br/><br/>　　〔一六〕「草创苟合」，范晔后汉书赵憙传云：建武「二十七年，拜太尉，赐爵关内侯。时南单于称臣，乌桓、鲜卑并来入朝，帝令憙典边事，思为长久规。憙上复缘边诸郡，幽、并二州由是而定。」其下李贤引「草创苟合」云云作注。按范书光武帝纪载，建武十五年二月，徒鴈门、代郡、上谷三郡民，置常山关、居庸关以东。二十年，省五原郡，徒其吏人置河东。二十五年，南单于臣服于汉，遣子入侍。乌桓大人率众内属。二十六年，遣中郎将段郴授南单于玺绶，令入居云中。至此，原来先后被迁徒的云中、五原、朔方、北地、定襄、鴈门、上谷、代八郡民，亦令归还本土，并使谒者带领弛刑徒修理城郭。但返回边郡的人并不多。所谓「草创苟合，未有还人」，就是指这种情况来说的。二十七年，赵憙上奏复缘边诸郡，八郡民才又徒还本土。<br/><br/>　　〔一七〕「太尉赵憙以日蚀免」，此句聚珍本作「拜太尉，以日蚀免」。注云：「范书本传，建武二十七年拜太尉，明帝永平三年，坐考中山相薛脩不实免，非因日蚀也。且以灾异策免三公，自安帝时徐防始，光武时未有此，此文疑误。」<br/><br/>　　〔一八〕「憙」，原作「喜」。<br/><br/>　　〔一九〕「行太尉事」，此句原无，书钞卷五三别处引此条有此句，今据增补。据范晔后汉书赵憙传载，明帝永平三年春，憙坐考中山相薛脩不实免，同年冬代窦融为卫尉。八年，代虞延行太尉事。<br/><br/>　　〔二０〕「遭母忧，上疏乞身行服」，此二句原作「母殁，故乞身行服」。书钞卷九三引作「遭母忧，上疏乞身行丧」。今参酌书钞卷九三所引校改。此二句姚本、聚珍本作「母殁，乞身行服」。<br/><br/>　　〔二一〕「帝」，姚本、聚珍本作「显宗」，书钞卷九三引同。<br/><br/>　　〔二二〕「遣使者为释服」，此句原无，书钞卷九三引有，今据增补。姚本、聚珍本亦有此句，只是无「者」字，此句下又有「赏赐恩宠甚渥」一句。陈禹谟刻本书钞卷九三引云：「遣使者为释服，赏赐恩宠甚渥。」可见姚本、聚珍本系据陈本书钞辑录，又偶脱「者」字。<br/><br/>　　〔二三〕「进为太傅」，此条不知聚珍本从何书辑录，文字与范晔后汉书赵憙传全同。<br/><br/>　　〔二四〕「卫尉」此二字原无，类聚卷四六引有，今据增补。「憙」，原作「喜」，本条下文同。<br/><br/>　　〔二五〕「叶」，类聚卷四六、合璧事类后集卷一一引作「世」。<br/><br/>　　〔二六〕「继母在」，此句下合璧事类后集卷一一引有「堂」字。<br/><br/>　　〔二七〕「屡有补阙之益」，此条姚本、聚珍本作「诏曰：『行太尉事赵憙，三叶在位，为国元老，其以憙为太傅。』」「时年八十」以下各句漏辑。御览卷二０六亦引此条，字句与姚本、聚珍本略同。<br/><br/>　　〔二八〕「赵憙奋迅行伍」，聚珍本将此句编于传首「赵憙，字伯阳」二句下。四库全书考证云：「此条永乐大典及姚本无之，当是序中语。」<br/><br/>　　牟融<br/><br/>　　牟融，〔一〕字子优，迁大司农，居职修治，又善论议，朝廷皆服其能。帝数嗟歎，以为才堪宰相。〔二〕唐类函卷四七<br/><br/>　　〔一〕　「牟融」，北海安丘人，范晔后汉书卷二六有传。又见汪文台辑司马彪续汉书卷二。袁宏后汉纪卷一０亦略载其事。<br/><br/>　　〔二〕　「以为才堪宰相」，此条姚本全同。书钞卷五四引作「牟融，字子优，为大司农，性明达，朝廷称为名卿」。书钞卷三六，类聚卷四九，初学记卷一二，六帖卷七五，万花谷别集卷八，记纂渊海卷三一，合璧事类后集卷三三、卷三五，翰苑新书卷二一、卷二二亦皆引此条，字句与书钞卷五四所引大同小异。聚珍本作「牟融，字子优，迁大司农，性明达，居职修治，又善论议，朝廷称为名卿。帝数嗟歎，以为才堪宰相」。内容详于诸书所引，系综合各书所引连缀而成。御览卷二三二引云：「羊融，字子优，为大司农，性明达，称为名卿。」「羊融」即「牟融」之讹，聚珍本辑者不加细考，遂以羊融另立一传，辑入此条文字，编于不明时代的人物之列，大误。<br/><br/>　　韦彪<br/><br/>　　韦彪上议曰：〔一〕「二千石皆以选出京师，剖符典千里。」〔二〕文选卷二九嵇康杂诗李善注<br/><br/>　　〔一〕　「韦彪」，字孟达，扶风平陵人，范晔后汉书卷二六有传。又见汪文台辑谢承后汉书卷一、华峤后汉书卷一。袁宏后汉纪卷一一亦略载其事。据范书载，建初中，韦彪为大鸿胪，当时上书言事者，大多认为郡国贡举率非功次，吏事日坏，咎在州郡，有诏下公卿朝臣议。韦彪上议，认为贡举关键「在于选二千石，二千石贤，则贡举皆得其人矣」。文选李善注所引韦彪议中二语，已被范书节删。<br/><br/>　　〔二〕　「剖符典千里」，此条文选卷五七潘岳马汧督诔李善注亦引，文字与此全同。<br/><br/>　　韦豹<br/><br/>　　韦豹，〔一〕字季明。数年辟公府，〔二〕辄以事去。司徒刘恺辟之，谓曰：「卿轻人，好去就，故爵位不踰。〔三〕今岁垂尽，当辟御史，意在相荐，子其留乎？」豹曰：「犬马齿衰，〔四〕岂敢久待。荐之私，〔五〕非所敢当。」遂跣而起，恺追之，遥去不顾。〔六〕御览卷六三一<br/><br/>　　〔一〕　「韦豹」，韦彪族子，范晔后汉书卷二六韦彪传附载其事。<br/><br/>　　〔二〕　「数年辟公府」，聚珍本无「年」字。按「年」字系衍文，范晔后汉书韦彪传无此字。下文云：「卿轻人，好去就。」正承「数辟公府」为言。<br/><br/>　　〔三〕　「踰」，聚珍本同，范晔后汉书韦彪传作「跻」。<br/><br/>　　〔四〕　「犬」，聚珍本作「夫」。按「犬」字是，范晔后汉书韦彪传作「犬」。<br/><br/>　　〔五〕　「荐之私」，从上下句来看，此当四字为句。聚珍本「荐」上有「论」字，于义不通，必是误字。范晔后汉书韦彪传载韦豹言云：「犬马齿衰，……不堪久待，选荐之私，非所敢当。」是「荐」字上脱「选」字。<br/><br/>　　〔六〕　「遥」，聚珍本同，范晔后汉书韦彪传作「径」，于义较长。<br/><br/>　　桓虞<br/><br/>　　桓虞，〔一〕字伯春，〔二〕时迁尚书僕射，〔三〕据法断事，周密平正，以为能，擢为南阳太守。〔四〕书钞卷五九<br/><br/>　　〔一〕　「桓虞」，范晔后汉书无传。袁宏后汉纪卷一一略载其事。<br/><br/>　　〔二〕　「字伯春」，范晔后汉书章帝纪章和元年李贤注：「桓虞，字仲春，冯翊万年人。」建初四年注亦云「字仲春」。又袁宏后汉纪卷一一亦云：「虞字仲春。」<br/><br/>　　〔三〕　「时迁尚书僕射」，陈禹谟刻本书钞无「时」字，姚本、聚珍本亦无「时」字。此句上聚珍本有「冯翊万年人」一句，疑是据上引范书李贤注增入。<br/><br/>　　〔四〕　「擢为南阳太守」，范晔后汉书章帝纪云：建初四年五月甲戌，「南阳太守桓虞为司徒」。据此，桓虞擢为南阳太守当在建初四年前。<br/><br/>　　赵勤<br/><br/>　　赵勤，〔一〕字益卿，〔二〕刘赐姊子。勤童幼有志操，往来赐家，国租适到，时勤在旁，赐指钱示勤曰：「拜，乞汝三十万。」〔三〕勤曰：「拜而得钱，非义所取。」终不肯拜。〔四〕御览卷八三五<br/><br/>　　赵勤，字孟卿，南阳棘人。〔五〕明达好学，介然特立。太守骆珍召署曹吏，至掾督邮。太守桓虞下车，叶令雍霸及新野令皆不遵法，乃署勤督邮，〔六〕到叶见霸，不问县事，但高谈清论以激厉之，霸即陈责解印绶去。〔七〕勤还入新野界，令闻霸已去，遣吏奏记陈罪，复还印绶去。虞乃歎曰：「善吏如良鹰矣，下韛即中。」〔八〕御览卷二五三<br/><br/>　　赵勤，南阳人，太守桓虞召为功曹，〔九〕委以郡事。尝有重客过，欲託一士，令为曹吏。虞曰：「我有贤功曹赵勤，当与议之。」潜于内中听，〔一０〕虞乃问勤，勤对曰：「恐未合，众客曰止，〔一一〕止，勿复道。」〔一二〕御览卷二六四<br/><br/>　　〔一〕　「赵勤」，范晔后汉书未见。<br/><br/>　　〔二〕　「字益卿」，姚本、聚珍本同，御览卷二五三引作「字孟卿」。<br/><br/>　　〔三〕　「乞」，给与。「三十」，姚本同，事类赋卷一０引亦同。聚珍本作「二」。<br/><br/>　　〔四〕　「终不肯拜」，此句下聚珍本注云：「此段一本作『勤少孤，尝从人贷钱。或以钱示勤曰：「汝起拜，即与汝。」勤曰：「拜汝得钱非义。」终不肯拜。』」所谓「一本」，即指姚本。姚本辑有这段文字。此条书钞卷八五引作「勤少孤，往来刘赐家，赐指钱示勤曰：『汝起拜赐汝。』勤曰：『拜而得钱，非义所取。』终不肯拜」。<br/><br/>　　〔五〕　「棘」，南阳郡无棘县，当作「棘阳」。<br/><br/>　　〔六〕　「署」，原误作「复」，姚本、聚珍本作「署」，书钞卷七七引同，今据改。<br/><br/>　　〔七〕　「陈责」，当作「自责」。姚本、聚珍本无，书钞卷七七引亦无此二字。<br/><br/>　　〔八〕　「下韛即中」，此条御览卷九二六、事类赋卷一八、文选卷二八鲍照东武吟李善注亦引，文字疏略。「韛」，臂套，以皮为之。<br/><br/>　　〔九〕　「功曹」，即郡守下的功曹史，主要掌管人事，也与闻一郡政务。汉代县也置功曹。<br/><br/>　　〔一０〕「听」，与「厅」字通。<br/><br/>　　〔一一〕「众客」，据上文，当作「重客」。<br/><br/>　　〔一二〕「勿复道」，此条书钞卷三四、卷七七亦引，仅有前四句，文字微异。<br/><br/>　　王阜<br/><br/>　　王阜，〔一〕字世公，蜀郡人。少好经学，年十一，辞父母，欲出精庐。〔二〕以尚少，〔三〕不见听。后阜窃书诵尽，日辞，欲之犍为定生学经，取钱二千、〔四〕布二端去。母追求到武阳北男谒舍家得阜，将还。后岁馀，白父升曰：「令我出学仕宦，〔五〕傥至到今，毋乘跛马车。」升怜其言，听之定所受韩诗，年七十为食侍谋，童子传授业，声闻乡里。〔六〕书钞卷一三九<br/><br/>　　王阜，字世公，为重泉令，政治肃清，举县畏惮，〔七〕吏民向化，鸾鸟集止学宫。〔八〕阜使校官掾长涉叠为张雅乐，〔九〕击磬，鸟举足垂翼，应声而舞，〔一０〕翾翔复上县庭屋，〔一一〕十馀日乃去。〔一二〕御览卷二六七<br/><br/>　　王阜为益州太守，边郡吏多放纵。阜以法绳正吏民，不敢犯禁，政教清静，百姓安业，时有神马见滇河中，〔一三〕甘露降，芝草生，〔一四〕白乌见，连有瑞应。世谓其持法平，政宽慈，〔一五〕惠化所致。〔一六〕御览卷二六０<br/><br/>　　王阜为益州太守，大将军窦宪贵盛，以绦罽襜褕与阜，阜不受。〔一七〕尝移书益州，取六百万。阜疑有奸诈，以状上。宪遣奴驺帐下吏李文迎钱，〔一八〕阜以诏书未报，距不与文。积二十馀日，诏书报，给文以钱市马。　御览卷八三五<br/><br/>　　〔一〕　「王阜」，范晔后汉书无传，西南夷传略载其事，但「阜」字作「追」。其事又见汪文台辑谢承后汉书卷五、华阳国志先贤士女总讚。<br/><br/>　　〔二〕　「父」，孔广陶校注本书钞无此字，但明正德竹东书舍抄本、结一庐藏旧抄本等皆有「父」字。聚珍本和文选卷三八任昉为范始兴作求立太宰碑表李善注引亦有「父」字，今据增补。「精庐」，亦称「精舍」，集生徒讲学之所。<br/><br/>　　〔三〕　「以尚少」，孔广陶校注本书钞原误倒为「尚以少」，明正德竹东书舍抄本、结一庐抄本等尚不误，今从之。此句聚珍本作「以少」，文选卷三八任昉为范始兴作求立太宰碑表李善注作「以尚幼」。<br/><br/>　　〔四〕　「取」，聚珍本作「携」。<br/><br/>　　〔五〕　「令」，聚珍本作「今」。按「令」字是。<br/><br/>　　〔六〕　「年七十为食侍谋，童子传授业，声闻乡里」，聚珍本注云：「此段文义难明。」按前二句有讹脱，文义大致是说王阜以少年传授生徒。「七十」当作「十七」。陈禹谟刻本书钞卷一三九引谢承后汉书云：「王阜幼好经学，年十一，辞父母，欲出就学，父母以阜少不允。阜窃书负箧，乘跛马车，从安定受韩诗。年十七经业大就，声闻乡里。」辞虽与东观汉记多所不同，但「七十」二字足可据此得到纠正。<br/><br/>　　〔七〕　「政治肃清，举县畏惮」，此二句原无，聚珍本有，书钞卷七八引亦有，今据增补。<br/><br/>　　〔八〕　「鸾鸟集止学宫」，聚珍本有巴异传，辑有以下一段文字：「巴异为重泉令，吏民向化，鸾鸟止学宫。」「巴异」即「王阜」之讹。辑者不察，遂误以为东汉有巴异一人。<br/><br/>　　〔九〕　「阜使校官掾长涉叠为张雅乐」，此句字有舛误。县令属官没有以「校官掾」为称者。六帖卷九四、合璧事类别集卷六二引作「授官椽」，亦误。汉无「长涉」，「涉」或是「沙」字之讹。姚本作「阜使官掾沙叠为张雅乐」，聚珍本作「阜使五官掾长沙叠为张雅乐」，书钞卷七八，类聚卷九０、卷九九引作「阜使掾汝叠为张雅乐」，御览卷九一六引作「阜使掾沙叠为乐」，孰是孰非，不能确考。<br/><br/>　　〔一０〕「应声而舞」，此句合璧事类别集卷六三引作「应乐声而飞舞」。<br/><br/>　　〔一一〕「翾」，姚本、聚珍本同，书钞卷七八、类聚卷九九皆引作「翱」。<br/><br/>　　〔一二〕「十馀日乃去」，此条书钞卷三五、卷一０八，初学记卷一六，御览卷五七六，记纂渊海卷七八、合璧事类外集卷一四亦引，字句较此简略。<br/><br/>　　〔一三〕「时有神马见滇河中」，原无此句，书钞卷七五引有，今据增补。此句聚珍本作「神马四出滇河中」，类聚卷五０引作「神马四出镇河中」，是聚珍本据类聚，又校正了「镇」字之讹。<br/><br/>　　〔一四〕「芝草生」，原无此句，聚珍本亦无，书钞卷七五引有，今据增补。<br/><br/>　　〔一五〕「世谓其持法平，政宽慈」，此二句姚本、聚珍本作「世谓其用法平正宽兹」，类聚卷五０引同。<br/><br/>　　〔一六〕「惠化所致」，「惠」字原误作「有」，聚珍本、类聚卷五０引尚不误，今据改。此条稽瑞引作「章帝元和二年，王阜为益州牧，白乌见」，字句极略。<br/><br/>　　〔一七〕「以绦罽襜褕与阜，阜不受」，此二句原无，聚珍本、御览卷六九三引有，今据增补。<br/><br/>　　〔一八〕「遣」，原误作「追」。聚珍本作「遣」，甚是，今据改。<br/><br/>　　宋杨〔一〕<br/><br/>　　宋义后有宋昌。〔二〕史记卷一０孝文本纪索隐<br/><br/>　　安帝永宁元年，〔三〕遣大鸿胪持节至墓赐印绶，追封当阳侯。〔四〕书钞卷四七<br/><br/>　　〔一〕　「宋杨」，「杨」字姚本同，聚珍本作「扬」，书钞卷四七引作「阳」。范晔后汉书卷五五清河孝王庆传略载宋杨事。<br/><br/>　　〔二〕　「宋义后有宋昌」，范晔后汉书清河孝王庆传云：「清河孝王庆，母宋贵人。贵人，宋昌八世孙，扶风平陵人也。父杨，以恭孝称于乡闾，不应州郡之命。」据此可知宋杨为宋昌七世孙。此条姚本、聚珍本皆未辑录。<br/><br/>　　〔三〕　「永宁元年」，姚本同，聚珍本作「永宁二年」。<br/><br/>　　〔四〕　「追封当阳侯」，据范晔后汉书清河孝王庆传记载，殇帝死后，庆子祜嗣立，是为安帝。安帝追谥宋贵人曰敬隐后，追封宋杨为当阳侯，谥穆。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-252-3991.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-252-3993.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-252.html" action-type="chapterComment" class="comment"><i></i>东观汉记校注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

