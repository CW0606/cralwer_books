<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百六　　　　乐部二_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百六　　　　乐部二全文,虞世南作品" />
<meta name="description" content="北堂书钞原文阅读,●北堂书钞卷第一百六　　　　乐部二全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9712.html";
var nextpage="novel-read-999-9714.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百六　　　　乐部二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9712.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百六　　　　乐部二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:05:10<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註歌篇二<br/><br/>　　○歌篇二<br/><br/>　　帝俊八子是始為歌「山海经云帝俊八子是始為歌舞注曰帝俊帝舜也○今案陈本同近本海内经无注」歌永言「尚书舜典篇帝曰夔命女典乐教冑子诗言志歌永言声依永律和声○今案舜典咏作永」歌咏德「刘苍世祖登歌议云歌所以咏德舞所以象功○今案陈俞本同」歌陈德也「乐记云师乙曰夫歌者直己而陈德也○今案礼记乐记同」歌德言「何休公羊注云歌者德之言也舞者德之容也○今案陈本同」酒乐欲歌「淮南子云饮酒乐使欲歌○今案近本淮南子脱御览五百七十二引使下有人字陈本使作便」心喜欲歌「白虎通云乐所以必歌者何口言之也中心喜乐口欲歌也○今案见白虎通礼乐篇」作歌告哀「毛诗云君子作歌惟以告哀○今案见小雅四月篇」情乐而歌「子思云情哀而歌歌弗信矣其絃则是其声则非也○今案陈本同」歌者在上「礼记郊特牲云歌者在上匏竹在下贵人声也○今案陈本无郊特牲三字」声者登堂「礼记祭统云夫祭有三重焉声莫重於升歌郑注曰祭奏乐歌者登堂故云升歌○今案近本郑注无此文盖永兴自加案语也陈本脱郑注以下」上如抗下如坠倨中矩句中鉤「乐记云乐者上如抗下如坠曲如折止如槀木倨中矩句中鉤纍纍乎端如贯珠○王石华校衣改木今案礼记乐记同陈本槀误桥」候人作南音「吕氏春秋云禹行水见山女禹未之遇南音南土女令其妾往候禹于涂山之阳女乃作歌曰候人寔始作南音周召取风焉以為周召南也○今案御览一百三十五引无周召以下餘同明云间本卷六南音作巡省水作功陈本亦作功」<br/><br/>　　破斧始為东音「吕氏春秋孔甲作為破斧之歌寔始為东音○今案见季夏纪」右善歌「孟子曰昔者王豹处於泣而河西善謳绵驹处於高堂而齐右善歌○今案告子下篇堂作唐」雍门善歌「博物志云韩娥东之齐至雍门粮尽於是鬻歌假食既去之后而餘响绕梁三日不绝故雍门至今善歌韩娥之遗音也○今案陈本粮尽作柜粮善歌下有哭字明吴土？官本稗海本博物志亦有哭字又粮尽误作遗粮」<br/><br/>　　瓠梁善歌「淮南子云匏梁之歌可随也所以歌者不可為注曰匏梁善歌之人也○今案匏瓠二字小注与标目岐出陈本俱作匏近本淮南子齐俗训匏作狐无注曰以下疑是许慎注逸文」<br/><br/>　　尚衣能歌「崔豹古今杂注云魏文帝宫人陈尚衣能歌舞故曰尚衣能歌尚衣能舞○今案明吴琯本崔注陈尚作田尚无故曰二字考陈氏有齐号田齐诗应田作敶亦陈田相通之证陈本陈尚下无衣字及尚衣能舞句註作记」<br/><br/>　　延年变新声「史记云李延年善歌為变新声善承上意○今案见史记佞幸列传」崧婉节制「续晋阳秋袁崧善音乐北人旧歌有行路难曲辞颇疏质崧乃文其辞句婉其节制○王石华校标目崧字改山松二字今案世说卷下之上注引续晋阳秋辞句作章句崧亦作山松陈本改注今晋书考山松诸书称名作崧陈郡人方平子官吴郡守见晋书袁瓌传仍旧為是」<br/><br/>　　赵侯好歌「史记云赵侯好歌谓相国公仲连曰寡人爱郑歌者枪石二人赐之田公仲不与烈侯说曰歌者之田且止○今案史记赵世家好歌作好音陈俞本删枪石以下」<br/><br/>　　谢混爱歌「谢混歌记云余少好瑟长而爱歌○今案陈本同俞本混作鯤」能歌入宠「汉书武帝李夫人之兄延年能歌入宠也○今案汉书李夫人传能作善人宠作爱之」<br/><br/>　　造曲入宫「汉武帝故事云上幸平阳公主家有謳者造曲怨上侍上更衣得幸后入宫為后○王石华校枢改謳今案古今说海本汉武故事及陈俞本怨作挑」动朱唇「曹植七啟云动朱唇发清商○今案文选同」擢秀颈「杜预云擢秀颈而高歌声中节而合度逸清响於浮云游餘音於中路○股份有限公司校握改擢今案陈本高作长严辑杜集脱」抗声长歌「杜预七规云抗清声而长歌振轻裙而屡舞○今案陈俞本同严辑七规脱此条」抗音高歌「潘岳闲居赋云浮杯乐饮丝竹駢罗顿袖起舞抗音迥歌○今案陈俞本及文选袖作足」朱唇不起皓齿不离「袁崧歌赋云朱唇不起皓齿不离或似停而不留或似去而不驰○今案陈本驰作去严辑本据类聚四十三引此赋起作啟似去作如疾」激长歌於丹唇「陆机七徵云激长歌於丹唇合清商以绝节○今案百三家本陆机集及本钞乐总篇引同陈本下句作发鏗鏘乎柔木又徵下衍赋字」合清哇於素齿「张协洛褉赋云拟清桂以赴节合清哇於素齿永结风於南楚採遗□於北里出张协赋○今案陈俞本脱此条本钞段末有出张协赋四字乃南村以前旧校者之语也百三家本集亦脱严辑据类聚卷四引此赋只有标目一句」<br/><br/>　　潜气内转哀音外激「繁钦与魏文帝笺云都尉薛访车子年十四能喉囀引声与■〈&#11950;暇〉同音潜气内转哀音外激大不抗越细不幽散○今案文选■〈&#11950;暇〉作笳陈本作霞」<br/><br/>　　清气浮转研弄潜移「袁崧歌赋云未唇不起皓齿不离清气浮转研弄潜移○今案类聚四十三引此赋起作啟浮作独」宫商和畅清弄谐密「异苑云乘机山下临清川昔自渔父宿於川半夜闻水中有絃歌之音宫商和畅清弄谐密○今案陈俞本学津讨原本异苑机作磯」结郑卫之遗风「傅玄正都赋咏激楚之遗风耿阳河而位迥○股份有限公司校诛改咏今案百三家本玄集及严辑本皆脱陈本改注张衡七辨删去傅玄三句疑标目与小注不符当分二条」<br/><br/>　　声振林木「列子云薛谈学謳於秦青未穷青之伎自谓尽之遂辞归青弗止饯谈于郊衢乃抚节悲歌声振林木响遏行云谈乃谢求反○今案近本列子汤问篇谈作谭伎作技餘同陈本亦作谭伎谈枝反作返惟类聚四十三引列子与原钞悉同」<br/><br/>　　响拂丹梁「魏文帝诗云綺歌奏新诗游响拂丹阳餘音赴迅节抗慨时激扬○今案陈本綺作兹阳餘作梁繁迅作促抗作慷盖据初学记十五引改也」餘响绕梁「列子云昔韩娥东之齐柜粮道雍门鬻歌假食既去餘响绕梁三日不绝○今案列子汤问篇道作过亦见本钞引博物志」响遏行云「博物志云薛谈同上○今案详上文引列子」<br/><br/>　　齐唱入云「西京杂记云高帝令戚夫人歌出塞望归之曲侍婢数百皆為之后唱声入青云○今案学津讨原本西京杂记望上有入塞二字為作习青云作云霄陈本亦作云霄」<br/><br/>　　闻而洞呌「语林云向世闈歌桓子野一闻而洞歌○今案此条有譌脱陈俞本删」听者　动容「王粲七释云虞公合咏陈情徵听听者动容梁尘為飞出七释文○今案出七释文四字是南村以前旧校者之语也陈本无虞公二句」听者流涕「续晋阳秋云袁山松歌行路难每因酒酣纵而歌之听者莫不流涕○今案世说卷下之上注引续晋阳秋纵作从」闻者洒涕「盛弘之荆州记云临贺冯乘县有老父不娶室而謳歌声甚悲闻者皆洒涕○今案陈本冯作马父作人室而作善於餘同御览五百七十二引盛荆州记亦作老人涕作泣初学记十五引亦作马父作姥餘迥异」<br/><br/>　　眄风长歌「刘楨鲁都赋云和顏扬眸眄风长歌○今案陈本同百三家本刘楨集眄作盼本钞舞笮引眄风作仪凤」临风浩歌「楚辞九歌云望美人兮未来临风怳兮浩歌○今案陈本同考见九歌少司命」好歌「毛诗云苏公刺暴公作此好歌以极反侧○今案作此二句见小雅何人斯篇刺暴句是小序文」雅歌「谢承后汉书祭遵為将军取士皆用儒术对酒设乐必雅歌投壶○今案御览五百七十引及陈本姚辑汪辑本谢书将下无军字」阳阿妙曲「曹植七啟云材人妙技遗世越俗扬北里之流声绍阳阿之妙曲○今案文选材作才陈本亦作才俗作容又阳阿作阳和」淮南清歌「张衡七辨云淮南清歌燕餘材舞列乎前堂迎奏代叙○今案百三家张衡集迎作递本钞舞篇引材作才」舜唱卿云「尚书大传云舜為宾客禹為主人於时俊乂百官相和而歌节云帝乃唱之曰卿云烂兮糺縵縵兮日月光华旦复旦兮○今案通鑑前编帝舜十五载注引同」汤作晨露「吕氏春秋汤命伊尹作為大护歌晨露○今案见吕氏春秋仲夏纪陈本护作濩」帝舜弹琴「乐记云昔者舜作五絃之琴以歌南风家语云帝舜歌曰南风之薰兮可以解吾民之温兮○今案礼记乐记同陈本以歌作為歌」高祖击筑「史记高祖纪云高祖幸沛置酒酒酣击筑自歌曰大风起兮云飞扬威加四海兮归故乡安得猛士兮守四方○今案史记四海作海内陈本酒酣作沛宫醉」<br/><br/>　　春歌青阳夏歌朱明秋歌四皓冬歌玄冥「史记乐书云汉书常以正月上辛祠太一甘泉使童男女七十餘人俱歌春歌青阳夏歌朱明秋歌四皓冬歌玄冥○股份有限公司校暴改泉今案史记乐书及陈本四皓作西皞」<br/><br/>　　疏缓节兮安歌「楚辞九歌杨桴兮拊鼓疏缓节兮安歌○股份有限公司校疏改缓今案九歌桴作枹餘同陈本上句误作扬抱鼓兮拊膺」缓櫂咏歌「黄閔武陵记云有萝山侧巖垂水悬萝钓流又有明月池碧潭镜澈百丈见？？互士人為之歌曰仰兹山兮迢迢层石搆兮嵯峨乐兹潭兮安流缓子擢兮咏歌○严氏校云见御览五百七十二今案御览閔作开钓流作百里许丈作尺士作土缓子作缓尔又陈俞本无萝钓流又四字有上增入下字缓子作援尔」<br/><br/>　　曳杖歌「礼记云孔子蚤作负手曳杖逍遥於门歌曰泰山其颓乎梁木其坏乎哲人其萎乎○今案见檀弓上篇陈本萎误？？娄」曳屐歌「庄子云曾子居卫捉衿而肘见纳履而踵决曳屐而歌商颂声若出金石○今案陈俞本衿作襟考庄子让王篇屐作纵本钞屨篇亦引」抚节悲歌「列子云薛谈见上注○今案见汤问篇」抚絃悲歌「风俗通云百里奚為秦相堂上作乐所赁澣妇自言知音呼之援琴抚絃而悲歌寻问之乃其妻○今案御览五百七十二引无悲字餘同陈本澣作浣」鼓琴而歌「说苑曰曾子尝有為不中萎曾皙怒援杖击之曾子有顷乃苏退屏鼓琴而歌令曾皙听其歌声令知其平○今案说苑建平篇尝有為五字作芸瓜而误斩其根餘同陈本脱屏字及令曾以下餘同建本篇」<br/><br/>　　抚絃而歌「文士传云太祖闻阮瑀名辟之不应乃逃入山使焚山得瑀太祖怒不语使就伎人列瑀取琴遂抚絃而歌曰奕奕天门开大魏应期运青盖巡九州○今案文注六十引文士传同」<br/><br/>　　鼓盆而歌「庄子云庄子妻死妻子弔之则方箕倨鼓盆而歌○今案庄子至乐篇倨作踞餘同」相和而歌「庄子云桑户孟子反禽张三人相与友有间而子桑户死子贡往待事焉或编曲歌琴相和而歌子贡曰敢问临尸而歌礼乎二人相顾而笑曰是恶乎知也○今案大宗师篇禽作琴顾作视知礼下有意字陈本亦作视」<br/><br/>　　乘牛而歌「刘歆期交州记云俗好鼓琴牧竖於野泽乘牛唱辽辽之歌○今案陈本脱刘歆期三字御览五百七十二引歆作欣」负水而歌「郑辑之东阳记云歌山在吴县昔有人乘舡从下过见一女在波间浴汲乃登此山负水行歌咨态甚研而莫知所由故名為歌山也○今案类聚四十三引东阳记无波间二字餘同陈本无郑辑之三字东阳作泉州无浴汲二字乃作及」<br/><br/>　　拾穗并歌「列子云林类年且百岁底春披裘拾遗穗於故畦并歌并进注曰？？互当也○王石华校表改裘今案见列子天瑞篇本钞裘篇引同陈本并作而无注曰以下」<br/><br/>　　据地而歌「史记云东方朔酒酣据地而歌曰陆沈於俗避世金马门殿中可以避世全身何必深山之中蒿芦之下○王石华校况改沈今案史记滑稽列传殿上有宫字」拥楫而歌「说苑云鄂君方乘清翰之舟张翠盖越人拥楫而歌曰今夕何夕搴舟中流今日何日得与王子同舟○今案旧钞鄂作朔沿上条误入也本钞本篇引楫作檝餘同亦见本钞被篇及舟惣篇近本说苑善说篇舟中误中洲」<br/><br/>　　执櫂而歌「列女传云赵津吏之女名娟简子过河津吏醉将煞之女请释父罪為简子执櫂中流而歌之曰升波河兮西观清水扬波兮杳冥祷求福兮醉不醒诛将加兮妾心惊罚既释兮河乃清妾持檝兮操其维蛟龙助兮主将妇呼来櫂兮行勿疑○今案陈本歌曰以上微异河乃作瀆乃餘同御览五百七十二引列女传无罚既二句升作昇」<br/><br/>　　冗东歌「傅玄琵琶赋云吹西笛兮冗东歌○今案陈本同严辑傅玄集脱」发东歌「左思吴都赋曰发东歌操南音胤阳阿咏昧任○王石华校彻改胤今案文选及陈本昧作韎」坐南歌「张衡南都赋云齐童唱兮列赵女坐南歌兮起郑舞○今案文选作郑儛」<br/><br/>　　奏名歌「张华轻薄篇云北里献其奇舞大陵奏此名歌○今案陈本同百三家本张华集无其字此字」奏大吕「楚辞招魂云吴歈蔡謳為大吕○今案招魂篇為作奏」<br/><br/>　　歌无射「周书曰师旷见子晋歌无射曰国城寍兮远人来观修义经兮好乐无荒乃注琴於王子王子歌师旷蹶然起曰请归王子赐之乘车马也○今案王謨本周书太子解及陈本城作诚琴作瑟马也作四马」<br/><br/>　　歌白狐「吕氏春秋禹年三十未娶乃有白狐九尾而造禹涂山人歌曰绥绥白狐九尾庞庞成家成室我都彼昌禹因娶涂山女○今案近本吕氏春秋全脱陈本造下脱禹字本钞后妃部灵命篇有歌白狐篇句注见吕氏春秋考御览九百九引吴越春秋与此文亦同惟成家句作成子家室」<br/><br/>　　黄鵠「列女传云鲁陶婴妻者夫死守志不二作歌曰悲夫黄鵠之蚤寡七年不双死颈独宿不与眾同夜半悲鸣想其故雄○今案阮刻宋本列女传死颈作鵷颈陈本亦作删妻字」<br/><br/>　　歌麦秀「枚乘七发云师旷操琴伯牙為歌曰麦秀■〈艹渐〉兮稚朝飞向虚壑兮背槁槐依绝区兮临迴溪○王石华校摘改槁今案师旷操琴陈本作师堂操张文选作师堂操畅」<br/><br/>　　歌采菱「淮南子曰歌采菱发阳何鄙人听之不若延露阳阿作陵阳拙上脱者字」歌碧室「汉武内传云西王母降武帝王母命上元夫人歌部玄之曲其辞曰勿过紫微真人列如麻绿景清飈起云盖映朱葩兰宫敞琳闕碧室啟琼沙○今案陈本脱勿过二句绿作录敞作闢据类聚四十三引改也餘同守山阁本汉武内传部作步团作垣室作空」<br/><br/>　　歌玄团「汉武内传云西王母降武帝王母命侍女法婴歌曰玄圃遏北臺城■〈外卦内〉焕嵯峩啟彼无津涯帆此织女河○今案守山阁本汉武内传城■〈门外卦内〉作五城餘同陈本无遏北以下无曰字」<br/><br/>　　歌玉兰「汉正内传云西王母歌曰晨登大霞宫揖此八玉兰夕入玄元阁採叶掇琅玕濯足匏瓜河织女玉津盘○今案守山阁本汉武内传阁作闕叶作蘂玉作立餘同陈本删曰晨以下母歌下增玉兰之曲四字」<br/><br/>　　歌玉昭「汉武内传云西王母命上元夫人歌曰玉昭与絳芝九绝纷相拏谁言寿有终扶桑不為查○今案陈本无曰字及与絳以下守山阁本汉武内传与作来昭作胎餘同」<br/><br/>　　宁戚饭牛「三齐略记云康浪水在齐城西南宁戚饭牛而歌曰康浪之水白石粲中有鲤鱼长尺半縠布单衣裁至骭清朝饭牛至夜半黄犊上扳且休息吾将捨汝相齐国○今案陈本脱略字齐误济縠误轂太平环宇记十八引三齐记脱縠布以下记纂渊海八十四引三齐略记及蒙求集注上引三齐略记单衣二句縠作短裁作适清朝作从昏」<br/><br/>　　冯暖弹鋏「战国策齐人冯暖属孟尝君愿寄食门下孟尝笑而受之居有顷倚柱弹其鋏而歌曰大丈夫归去来兮乘无车大丈夫归去来兮食无鱼○今案近本齐策及陈本作倚柱弹其剑两大丈夫句皆作长鋏归来乎吴师道补注云以下文例之则弹剑下当有鋏字今书钞正作弹鋏」<br/><br/>　　荆歌易水上一去不复还「燕丹子荆軻入秦不择日而发太平与知谋者皆素衣冠送之於易水之上荆軻起為寿歌曰风萧萧兮易水寒壮士一去兮不复还○今案问经堂本燕丹子卷下同初学记十五引起為寿以下陈本改注史记」<br/><br/>　　歌陇头肝肠绝「辛氏三秦记陇西关其九迴上有酒水四注下俗歌曰陇头流水声幽咽遥望秦川肝肠断绝○今案陈本西上有右字咽作噎酒作清说郛本亦作清末句误作心肝不绝二酉丛书张辑三秦记据御览引酒亦作清无下字肝作心惟初学记十五引陇下有渭字亦无酒字餘悉同」<br/><br/>　　伤王困迫作穷劫之曲「吴越春秋云楚昭王败楚国之君臣伤王困迫乃援琴作劫之曲○今案陈本败下有辱字小注内曲误由汪士汉本吴越春秋卷二君臣以上多异文本钞盖有譌脱」<br/><br/>　　伤王用心作苦何之歌「吴越春秋云越採葛之妇伤越王用心之苦乃作苦何之歌○今案汪士汉校本吴越春秋脱何字御览五百七十一引及陈本作若何」厉王死淮南作「汉书云淮南厉王发死民有作歌曰一尺布尚可缝一斗粟尚可春兄弟二人不能相容○今案见汉书四十四淮南厉王传」赵岐卒江陵歌「典略云赵岐卒江陵作歌曰国有逸民姓赵氏名岐有志无时命也奈何○今案文选注廿三引典略无江陵作三字及国有九字陈本改注范书」明君念乡「汉书云成帝以明君妻单于明君心念乡土乃作怨旷之歌曰秋本萋萋其叶黄黄有鸟爰止集於苞桑徘徊枝条志意自得○王石华校為改鸟今案陈本黄黄作萎黄无徘徊二句考汉书九十四下匈奴传载昭君妻单于事系元帝非成帝亦无念乡语」<br/><br/>　　细君思土「汉书汉以江都王女细君妻鸟孙王昆莫主悲愁自作歌曰吾家嫁我兮天一方远託绝国兮乌孙王穹庐為室兮氊為墙肉為食兮酪為浆居常思土兮心内伤為黄鵠兮归故乡○王石华校夷改莫穷改穹王改黄今案汉书西域传肉上有以字為黄上有愿字陈本已增入愿字」<br/><br/>　　江淮鸟散承之以歌「吴越春秋云越王入吴与诸大夫别於浙江之上越王夫人据舡顾见鸟巢啄虾即承之以歌其辞曰两鸟飞兮鳶乌哭迴乡兮翕苏何居食兮江湖水中虫兮白虾去复还兮呜呼○今案汪士汉本吴越春秋金脱此文御览五百七十一引据作援鸟巢作鳶无哭迴句白作曰陈本无夫人二字鸟巢作乌鵠哭迴乡作已迴翔白作素」<br/><br/>　　梓上孤鶼乃承而歌「琴操云孔子游於臈山见取薪而哭长梓上有孤鶼乃承而歌之○今案平津馆本琴操补遗一卷据书钞引同陈本臈山作山隅无取薪而哭长五字梓下有树字」蜀王心爱留之乃歌「譙周蜀王本纪云武都有人将其妻子女适蜀不安水土欲归蜀王心爱其女留之乃作东平之歌以乐之○今案陈本脱妻子二字适蜀误作之蜀王女五字乐作悦餘同御览八百八十八引譙周蜀王本纪无子字安作习东平之歌作伊鸣之声」<br/><br/>　　赵王梦见想状乃歌「史记赵世家云武陵王梦见处女鼓琴而歌曰美人荧荧兮顏若苕之生命乎命乎曾无我嬴旦日饮酒乐数信所梦想见其状吴广闻之而内其女娃嬴字孟姚甚有宠立為惠后○王石华校？？东？？东改荧荧苔改苕子改乎今案陈本生作荣旦作异孟上脱字字又标目想误相近本史记陵作灵亦作荣作异王氏读书杂志据本钞旦日二字以正今本史记之误」<br/><br/>　　相如琴歌「相如琴歌云凤兮凤兮归故乡遨游四海求其皇时未通遇何所将悟今夕兮升斯堂有艳淑女在闺房室邇人遐毒我肠何缘交接為鸳鸯○今案类聚四十三引闺作此百三家本相如集通遇何三字作遇兮无三字接作颈餘同陈本悟作吾闺亦作此又脱通遇句」<br/><br/>　　女子絃歌「幽明录云句章人至东野还暮不及门见路旁有小屋因投寄宿有一女子夜弹琴絃而歌曰连绵葛上藤一援复一絙欲问我姓名姓陈名阿登○王石华校歌改欲今案御览五百七十三引幽明录女子作小女欲问作欲知餘同」<br/><br/>　　越人同舟「说苑云庄谓辛襄成君曰不闻夫鄂君遇越人乎鄂君方乘清翰之舟张翠盖越人拥檝而歌曰今夕何夕搴舟中流今日何日与王子同舟○今案说苑善说篇舟中作中洲本钞上文引亦作舟中」<br/><br/>　　美人独处「司马相如美人赋云有女独处婉然在牀遂设旨酒进鸣琴臣遂抚絃為幽闲之曲女乃歌曰独处室兮廓无依思佳人兮情伤悲彼君子兮求何违日月将暮兮容衰愿托君兮以自知○今案陈本百三家本相如集闲作兰君子句作有美人兮来何月将作既字容作色以自知作长自私考本钞琴篇引亦作幽闲盖隋时本如此君子句亦较长」<br/><br/>　　枣下纂纂「潘岳笙赋云輟张女之哀弹流广陵之名散咏园挑之夭夭歌枣下之纂纂○今案文选同」花上盈盈「异苑云临川聂包死经数年忽诣南丰相沈道共其饮啖歌笑甚有伦次每歌輒作花上盈盈正闻行当归不闻死复生事异辞怪○今案陈本临作林共其句改袭作歌三字学津讨原本异苑无经字亦作袭作歌」<br/><br/>　　夷齐隐而作歌「史记云武王克殷伯夷叔齐耻之不食周粟隐於首阳山而作歌曰登彼西山兮言采其薇以暴易暴兮不知其非神农虞夏忽焉没兮我安适归○今案史记伯夷列传不食上有义字」<br/><br/>　　四皓退而作歌「崔琦四皓颂曰秦之博士遭世闇昧焚灭诗书是公乃退而作歌曰莫莫高山深谷威夷曄曄紫芝可以疗飢唐虞世远吾将何归○今案陈本序文意同辞异歌曰以下莫莫句作漠漠商洛威夷作委迤世作貌何作安梅鼎祚东汉文纪据书钞引即用陈本严辑本崔琦集亦据梅书此条又峡注云检书钞无之是则严之疏也」<br/><br/>　　不逢尧舜高歌长夜「史记邹阳上书曰宁戚饭牛车下应劭注曰齐桓公夜出迎客而宁戚击其牛角高歌曰南山？？癸？？癸白石烂烂生不逢尧与舜禪短布单衣适至骭从昏饭牛至夜半夜长漫漫何时旦○今案史记邹阳传南山二句作南山矸白石烂至夜作薄夜漫漫作曼曼」<br/><br/>　　世无文王乃歌大道「孔丛子云楚王使使奉金帛聘夫子宰我冉有曰太公许由孰贤夫子曰许由独善其身太公兼利天下今无文王之君虽无太公孰识之哉乃歌曰大道隐兮礼有基贤人窜兮将待时天下如一兮欲何之○王石华校客改宰使改许予改兮今案孔丛子记问篇帛作币餘同」<br/><br/>　　渔者过子婿「越记云伍子婿走吴至江上见渔者曰来渡我渔者恐眾人知之即歌而往过之曰日昭昭侵已施与子期甫芦之碕子婿即从渔者复曰心中有悲日已施子可渡河不出何為舡到即载入舡而伏○王石华校有改者今案明吴琯本越绝书卷一心中句误作心中目施又？作婿古通字也」<br/><br/>　　接舆过孔子「论语曰楚狂接舆歌而过孔子曰凤兮凤兮何德之衰往者不可諫来者犹可追已而已而今之从政者殆而○今案见微子篇」登西山「史记云武王克殷伯夷叔齐耻之隐於首阳山而作歌曰登彼西山兮言采其薇以暴易暴兮不知其非○王石华校者改首今案见史记伯夷列传」陟北邙「三辅决录云梁鸿东出关过京师作五噫之歌曰陟彼北邙兮噫览帝师兮噫宫室崔崽兮噫民之劬劳兮噫辽辽未央兮噫○今案陈本师作京室作闕御览五百七十二引陟作遵餘同陈本二酉丛书本决录与陈本同」<br/><br/>　　鲁人歌子路笑之「礼记云鲁人有朝祥而暮歌者子路笑之夫子曰踰月则可也○今案擅弓可也作其善也」罗献固守「荆州先贤传昔罗献守巴东大将步协率眾攻围固守不下因赋诗使人歌以慰城中人○今案　　　钦定图书集成乐律典卷八十二引荆州先贤传同」留赞临歌「吴书云留赞為将临敌先被髮呌天因抗音而歌左右应之事毕乃进赞○今案吴志十九孙峻传注引吴书毕上无事字餘同」韩娥曼声「列子云韩娥曼声行哭一里老幼悲愁垂涕相对三日不食遽而止之娥还复為曼声长歌一里老幼俱忭舞不能自禁○今案列子汤问篇行作哀俱作喜跃」子直新韵「应璩与曹公传云文帝在摩陂刘子直言晓声音能為新声帝大喜以屏置一处使合新韵问卞兰何如对曰子直不复饮食昼夜呻吟欲作奇异然其音更似哭声帝指乎喜乐也○王石华校列改刘今案陈本脱与曹四字帝指六字言晓四字置一处作隔之似哭声误作以哭身」<br/><br/>　　千人唱「司马相如上林赋云奏陶唐氏之舞听葛天氏之歌于人唱万人和○今案史记相如传同」万人歌「潘岳关中记云秦始皇冢在驪山运石於渭南诸山故其歌曰运石泉水渭水為不流千人一唱万人一歌○王石华校鉤改歌今案陈俞本关误闲泉水作渭南岭」白麟之歌「汉书武帝纪云元狩元年冬十月行幸雍祠五畤获白麟乃作白麟之歌○今案见汉书卷六」朱雁之歌「汉书武帝纪云天汉三年二月行幸东海获赤雁作朱雁之歌○今案陈本同汉书卷六天汉作太始」宝鼎歌「班固两京赋予云白麟赤鴈芝房宝鼎之歌荐於郊庙○今案文选京作都」玄雪歌「武帝内传云西王母降命侍女安法婴歌玄雪○今案陈本同守山阁本汉武内传雪误灵下又有為元云歌句之校云按上文作元灵云云据此则今本或作元灵或作元云皆非也永兴既入雪篇则内传作玄雪必是隋时古本可宝贵也」<br/><br/>　　白露歌「襄阳耆旧传云白露歌曲也○今案陈本同类聚四十三引及说郛本襄阳耆旧传露作雪无曲名也三字初学记十五海录碎事十六引则作白露其曲名也三字疑是注文」<br/><br/>　　白雪歌「宋玉对楚襄王问云客有歌於郢中者為阳春白雪和者不过数人○今案七十二家本宋玉集脱襄字过下有十字惟初学记十五无十字与本钞正合」玄雪曲「汉武内传云西王母降命侍女安法婴歌玄雪之曲曰大象虽玄寂我托天地户○今案守山阁本汉武内传托作把玄寂作寥廓餘同又本钞脱待命二字据类聚四十三引补本篇上文引亦然」<br/><br/>　　秣马歌「洞厯记云紂无道比干知极諫必死作秣马金闕之歌○今案初学记十五引韦昭洞厯记秣误株御览五百七十二引同」鱼离歌「襄阳耆旧传云鱼离曲名也○今案类聚四十三初学记十五海录碎事十六引襄阳耆旧传皆无曲名也三字」盛唐之歌「汉书云孝武南巡狩至盛唐自潯阳浮江射蛟江中获之作盛唐之歌薄纵阳而出作樅阳之歌○今案汉书武帝纪潯作寻又作盛唐樅阳之歌一句在而出之下不分為上下二句也」<br/><br/>　　瓠子之歌「汉书武帝纪元封二年至瓠子临河决命从臣将军已下皆负薪塞河堤作瓠子之歌○今案汉书卷六河决作决河餘同」採菱「襄阳耆旧传宋玉对楚王曰昔楚有善歌者始而曰下里巴人国中唱而和者数万人中而曰阳阿採菱国中唱而和者数百人○今案类聚四十三引襄阳耆旧传同」艳歌「陆机集艳歌诗云扶桑升朝暉炤此高臺端高臺多妖丽濬出房清顏○今案敷文阁本土衡集罗敷艳歌炤作照出房作房出餘同陈本只注见陆机集四字」擢歌「汉武故事云上幸河东顾视帝京作秋风辞曰帆楼舡兮济汾河横中流兮杨素波簫鼓吹兮发櫂歌极欢乐兮哀情多○今案陈本顾作脱视帝京三字古今说海本无此，条考玉海廿九引汉武故事吹作鸣餘同」<br/><br/>　　榜楚２「砍史记留侯赞曰上欲易太子上召威夫人曰為我楚舞吾為若楚歌歌曰鸿鸟高飞一举千里羽翮已就横绝四海当可奈何虽有累缴尚安所施○今案史记留侯世家累作矰餘同」<br/><br/>　　吴歌「徐野民晋记日王恭尝宴司马道子室尚书令谢石為吴歌恭曰居端右之重集宰相之坐妖俗之音乎○今案陈本改注今晋书考御览四百九十一引晋中兴书谢上脱令字坐作座為妖作放妖餘同」<br/><br/>　　悲歌「说苑云孙息学悲歌古琴即引琴作郑卫之音灵公大感故作卫公之曲歌而和之○今案陈本脱古琴即三字瑟作琴」夏门之歌「汉书武帝纪云天汉四年幸不其祠神人于夏门宫作夏门之歌○今案汉书卷六夏作交天汉作太始」渡漳之歌「帝王世纪云黄帝使伶伦氏於夏為渡漳之歌○今案　　　钦定图书集成乐律典八十一引帝王世纪及陈本皆无於夏二字盖沿上条误入」阳阿薤露「宋玉对楚襄王问○今案张辑七十二家本宋玉集同」採葛「吴录云越王勾践献吴好女有採葛之歌○严氏校以旧钞窜入上条注中因移正今案陈俞本脱此条」韶歌「范汪州记云舜葬九疑民俗始作韶歌○严氏校以本钞混入阳阿一条注内因移正今案陈俞本亦脱此条疑是范汪荆州记」<br/><br/>　　北堂书钞卷第一百六 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9712.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9714.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

