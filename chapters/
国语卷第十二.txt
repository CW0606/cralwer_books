<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《国语注》正文_国语卷第十二_韦昭作品 - 维普阅读网</title>
<meta name="keywords" content="国语注,国语注原文,国语注阅读,国语卷第十二全文,韦昭作品" />
<meta name="description" content="国语注原文阅读,国语卷第十二全文在线阅读,韦昭作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-353-5286.html";
var nextpage="novel-read-353-5288.html";
var indexpage = "novel-chapter-353.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-353.html">国语注</a></strong>
<strong><a href="novel-chapter-353.html">国语注目录</a></strong>
<span>国语卷第十二</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-353-5286.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>国语卷第十二</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=韦昭&amp;searchsubmit=yes"  target="_blank">韦昭</a><span class="divide">|</span>发布时间：2014-09-05 23:07:43<span class="divide">|</span></p>
<div class="page-body">
<div class="page-content">
<p>晋语六<br/><br/>　　１　赵文子冠，见栾武子，武子曰：「美哉〔二〕！昔吾逮事庄主〔三〕，华则荣矣，实之不知，请务实乎〔四〕。」<br/><br/>　　〔一〕　文子，赵盾之孙、赵朔之子赵武也。冠，谓以士礼始冠。<br/><br/>　　〔二〕　武子，栾书。礼：既冠，奠贽于君，遂以贽见卿大夫。美哉，美成人也。　案：「遂以贽见卿大夫」，公序本作「遂以贽见于卿大夫先生」。<br/><br/>　　〔三〕　庄，庄子，赵朔之谥，大夫称主。赵朔将下军，栾书佐之。<br/><br/>　　〔四〕　荣者，有色貌。实之不知，华而不实也。<br/><br/>　　见中行宣子，宣子曰：「美哉〔一〕！惜也，吾老矣〔二〕。」<br/><br/>　　〔一〕　宣子，晋大夫，中行桓子之子荀庚。<br/><br/>　　〔二〕　惜己年老，不见文子德所至。<br/><br/>　　见范文子〔一〕，文子曰：「而今可以戒矣，夫贤者宠至而益戒，不足者为宠骄〔二〕。故兴王赏谏臣，逸王罚之。吾闻古之王者，政德既成，又听于民〔三〕，于是乎使工诵谏于朝〔四〕，在列者献诗使勿兜〔五〕，风听胪言于市〔六〕，辨祅祥于谣〔七〕，考百事于朝〔八〕，问谤誉于路，有邪而正之，尽戒之术也〔九〕。先王疾是骄也。」<br/><br/>　　〔一〕　文子，范燮。<br/><br/>　　〔二〕　智不足者，得宠而骄。<br/><br/>　　〔三〕　询于刍荛，听谤誉也。<br/><br/>　　〔四〕　工，矇瞍也。诵，诵读前世箴谏之语。<br/><br/>　　〔五〕　列，位也，谓公卿至于列士献诗以讽也。兜，惑也。　案述闻卷二一：「『兜』当为『（图 ）』。说文：『（图 ）』，痈蔽也，从人，象左右皆蔽形，读若『瞽』。『勿（图 ）』，谓勿痈蔽也。」<br/><br/>　　〔六〕　风，采也。胪，传也。采听商旅所传善恶之言。<br/><br/>　　〔七〕　辨，别也。祅，恶也。祥，善也。行歌曰谣，「丙之辰」、「檿弧箕服」之类是也。<br/><br/>　　〔八〕　百官职事。<br/><br/>　　〔九〕　术，道也。<br/><br/>　　见郄驹伯，驹伯曰：「美哉〔一〕！然而壮不若老者多矣〔二〕。」<br/><br/>　　〔一〕　驹伯，晋卿郄錡。<br/><br/>　　〔二〕　恃年自矜。<br/><br/>　　见韩献子〔一〕，献子曰：「戒之，此谓成人。成人在始与善。始与善，善进善，不善蔑由至矣〔二〕；始与不善，不善进不善，善亦蔑由至矣。如草木之产也，各以其物〔三〕。人之有冠，犹宫室之有牆屋也，粪除而已，又何加焉〔四〕。」<br/><br/>　　〔一〕　献子，晋卿韩厥。<br/><br/>　　〔二〕　蔑，无也。<br/><br/>　　〔三〕　物，类也。<br/><br/>　　〔四〕　粪除，喻自修洁。<br/><br/>　　见智武子，武子曰：「吾子勉之〔一〕，成、宣之后而老为大夫，非耻乎〔二〕！成子之文，宣子之忠，其可忘乎！夫成子导前志以佐先君，导法而卒以政，可不谓文乎〔三〕！夫宣子尽谏于襄、灵，〔四〕以谏取恶，不惮死进，可不谓忠乎！吾子勉之，有宣子之忠，而纳之以成子之文，事君必济〔五〕。」<br/><br/>　　〔一〕　武子，晋卿，荀首之子荀罃。<br/><br/>　　〔二〕　成，成子，文子曾祖赵衰也。宣，宣子，文子祖父赵盾也。言文子二贤之后，长老乃为大夫，非耻乎。欲其修德早为卿也。<br/><br/>　　〔三〕　导，达也。志，记也。佐，助也。先君，文公也。以政，得政。<br/><br/>　　〔四〕　襄，文公子、灵公父。<br/><br/>　　〔五〕　济，成也。<br/><br/>　　见苦成叔子〔一〕，叔子曰：「抑年少而执官者众〔二〕，吾安容子。」<br/><br/>　　〔一〕　苦成叔子，郄犨。<br/><br/>　　〔二〕　执官，为大夫。<br/><br/>　　见温季子〔一〕，季子曰：「谁之不如，可以求之〔二〕。」<br/><br/>　　〔一〕　温季子，郄至。<br/><br/>　　〔二〕　言汝不如谁，可以求其次。不欲其高远。<br/><br/>　　见张老而语之〔一〕，张老曰：「善矣，从栾伯之言，可以滋；〔二〕范叔之教，可以大；韩子之戒，可以成。物备矣，志在子〔三〕。若夫三郄，亡人之言也，何称述焉〔四〕！智子之道善矣〔五〕，是先主覆露子也〔六〕。」<br/><br/>　　〔一〕　张老，晋大夫张孟。<br/><br/>　　〔二〕　滋，益也。<br/><br/>　　〔三〕　物，事也。人事已备，能行与否，在子之志。<br/><br/>　　〔四〕　不足称述。<br/><br/>　　〔五〕　道，训也。<br/><br/>　　〔六〕　先主，谓成、宣。露，润也。　案：述闻卷二十一：「露与覆同义。」<br/><br/>　　２　厉公将伐郑〔一〕，范文子不欲，曰：「若以吾意，诸侯皆叛，则晋可为也〔二〕。唯有诸侯，故扰扰焉。凡诸侯，难之本也〔三〕。得郑忧滋长，焉用郑〔四〕！」郄至曰：「然则王者多忧乎﹖」文子曰：「我王者也乎哉〔五〕﹖夫王者成其德，而远人以其方贿归之，故无忧〔六〕。今我寡德而求王者之功，故多忧〔七〕。子见无土而欲富者，乐乎哉〔八〕﹖」<br/><br/>　　〔一〕　厉公，晋景公之子州蒲。伐郑，郑从楚故也。在鲁成十六年。<br/><br/>　　〔二〕　为，治也。<br/><br/>　　〔三〕　叛辄伐之，故为难本。<br/><br/>　　〔四〕　楚必救之，故忧益长。<br/><br/>　　〔五〕　言俱诸侯。<br/><br/>　　〔六〕　方，所在之方。贿，财也。<br/><br/>　　〔七〕　我，晋也。<br/><br/>　　〔八〕　无土求富，行不得息。<br/><br/>　　３　厉公六年，伐郑〔一〕，且使苦成叔及栾黶兴齐、鲁之师〔二〕。楚恭王帅东夷救郑〔三〕。楚半阵，公使击之。栾书曰：「君使黶也兴齐、鲁之师，请俟之。」郄至曰：「不可。楚师将退，我击之，必以胜归〔四〕。夫阵不违忌，一閒也〔五〕；夫南夷与楚来而不与阵，二閒也〔六〕；夫楚与郑阵而不与整，三閒也〔七〕；且其士卒在阵而譁，四閒也〔八〕；夫众闻譁则必惧，五閒也。郑将顾楚，楚将顾夷，莫有斗心，不可失也。」公说。于是败楚师于鄢陵，栾书是以怨郄至〔九〕。<br/><br/>　　〔一〕　六年，鲁成十六年。<br/><br/>　　〔二〕　苦成叔，郄犨。栾黶，栾书之子桓子。郄犨如齐，栾黶如鲁，皆乞师。<br/><br/>　　〔三〕　恭王，楚庄王之子箴也，或作审。东夷，楚东之夷。<br/><br/>　　〔四〕　将退无斗心，击故可胜。<br/><br/>　　〔五〕　违，避也。忌，晦也。閒，隙也。晦，阴气尽，兵亦阴，故忌之。经书，六月甲午晦，晋侯及楚子、郑伯战于鄢陵。<br/><br/>　　〔六〕　南夷，据在晋南。不与阵，不欲战。<br/><br/>　　〔七〕　虽俱阵，不整齐。<br/><br/>　　〔八〕　譁，嚣也。<br/><br/>　　〔九〕　怨其反己，专其美。<br/><br/>　　４　鄢之战，郄至以韎韦之跗注，三逐楚平王〔一〕卒〔二〕，见王必下奔〔三〕退战。王使工尹襄问之以弓〔四〕，曰：「方事之殷也〔五〕，有韎韦之跗注，君子也，属见不穀而下，无乃伤乎〔六〕﹖」郄至甲冑而见客，免冑而听命〔七〕，曰：「君之外臣至，以寡君之灵，閒蒙甲冑〔八〕，不敢当拜君命之辱，为使者故，敢三肃之〔九〕。」君子曰：勇以知礼〔一０〕。<br/><br/>　　〔一〕　案：「楚平王」，札记引惠栋说：「『平』，当作『共』。」<br/><br/>　　〔二〕　三君云：「一染曰韎。」郑后司农说：「以为韎，茅蒐染也。韎，声也。」昭谓：茅蒐，今绦草也，急疾呼茅蒐成韎也。凡染一入为縓。跗注，兵服，自要以下注于跗。<br/><br/>　　〔三〕　下车奔走。<br/><br/>　　〔四〕　工尹，楚官，襄其名。问，遗也。<br/><br/>　　〔五〕　事，戎事。殷，盛也。<br/><br/>　　〔六〕　属，适也。伤，恐其伤。<br/><br/>　　〔七〕　免，脱也。<br/><br/>　　〔八〕　蒙，被也，被介在甲冑之閒。<br/><br/>　　〔九〕　礼，军事肃拜。肃拜，下手至地。<br/><br/>　　〔一０〕礼，军礼。<br/><br/>　　５　鄢之役，晋人〔一〕欲争郑〔二〕，范文子不欲，曰：「吾闻之，为人臣者，能内睦而后图外〔三〕，不睦内而图外，必有内争，盍姑谋睦乎〔四〕！考讯其阜以出，则怨靖〔五〕。」<br/><br/>　　〔一〕　案：「晋人」，公序本作「大夫」。<br/><br/>　　〔二〕　与楚争郑。<br/><br/>　　〔三〕　睦，亲也。<br/><br/>　　〔四〕　姑，且也。<br/><br/>　　〔五〕　讯，问也。阜，众也。靖，安也。言内且谋相亲爱，乃考问百姓，知其虚实，然后出军用师，则怨恶自安息。<br/><br/>　　６　鄢之役，晋伐郑，荆救之〔一〕。大夫欲战，范文子不欲，曰：「吾闻之，君人者刑其民〔二〕，成，而后振武于外〔三〕，是以内和而外威〔四〕。今吾司寇之刀锯日弊〔五〕，而斧钺不行〔六〕。内犹有不刑，而况外乎﹖夫战，刑也〔七〕，刑之过也〔八〕。过由大〔九〕，而怨由细〔一０〕，故以惠诛怨〔一一〕，以忍去过。〔一二〕细无怨而大不过，而后可以武，刑外之不服者。今吾刑外乎大人〔一三〕，而忍于小民〔一四〕，将谁行武﹖武不行而胜，幸也〔一五〕。幸以为政，必有内忧。且唯圣人能无外患，又无内忧，讵非圣人，必偏而后可〔一六〕。偏而在外，犹可救也〔一七〕，疾自中起，是难。盍姑释荆与郑以为外患乎〔一八〕。」<br/><br/>　　〔一〕　荆，楚也。<br/><br/>　　〔二〕　以刑正其民　。<br/><br/>　　〔三〕　成，平也。<br/><br/>　　〔四〕　威，畏也。<br/><br/>　　〔五〕　刀锯，小人之刑。弊，败也，日败，用之数也。<br/><br/>　　〔六〕　斧钺，大刑。不行，不行于大臣也。<br/><br/>　　〔七〕　言用兵犹用刑。<br/><br/>　　〔八〕　刑杀有过者也。<br/><br/>　　〔九〕　由大臣也。<br/><br/>　　〔一０〕怨望者由小细民。<br/><br/>　　〔一一〕诛，除也。<br/><br/>　　〔一二〕忍以义断。<br/><br/>　　〔一三〕外者，刑不及也。<br/><br/>　　〔一四〕忍行之于小民。<br/><br/>　　〔一五〕幸，徼倖也。<br/><br/>　　〔一六〕讵，犹自也。偏，偏有一。<br/><br/>　　〔一七〕在外，外有患也。<br/><br/>　　〔一八〕释，置也。<br/><br/>　　７　鄢之役，晋伐郑，荆救之。栾武子将上军，范文子将下军〔一〕。栾武子欲战，范文子不欲，曰：「吾闻之，唯厚德者能受多福，无德而服者众，必自伤也〔二〕。称晋之德，诸侯皆叛，国可以少安〔三〕。唯有诸侯，故扰扰焉，凡诸侯，难之本也。且唯圣人能无外患又无内忧，讵非圣人，不有外患，必有内忧，盍姑释荆与郑以为外患乎！诸臣之内相与，必将辑睦〔四〕。今我战又胜荆与郑，吾君将伐智而多力〔五〕，怠教而重敛，大其私暱而益妇人田〔六〕，不夺诸大夫田，则焉取以益此﹖诸臣之委室而徒退者，将与几人〔七〕﹖战若不胜，则晋国之福也；战若胜，乱地之秩者也〔八〕，其产将害大，盍姑无战乎！〔九〕」<br/><br/>　　〔一〕　上下，中军之上下也。传曰：「栾书将中军，士燮佐之。」又曰：「栾、范以其族夹公行。」<br/><br/>　　〔二〕　不义而疆，其弊必速。<br/><br/>　　〔三〕　称，副也，副晋之德而为之宜。诸侯皆叛，不复征伐，还自整修，则国可以少安。<br/><br/>　　〔四〕　不复征伐，无所争也。<br/><br/>　　〔五〕　力，功也。将自伐其智，自多其功。<br/><br/>　　〔六〕　暱，近也，私近，谓嬖臣。大谓增其禄。妇人，爱妾也。<br/><br/>　　〔七〕　徒，空也。与，辞也。几人，言必多。　案：「几人，言必多」，发正卷一二：「『必』字疑『不』之误。言委室徒退而不作乱者有几人乎﹖」攷异卷三：「案『必』当作『不』。」<br/><br/>　　〔八〕　乱地，乱故地也。秩，常也。<br/><br/>　　〔九〕　产，生也，言其生变将害大臣。<br/><br/>　　栾武子曰：「昔韩之役，惠公不复舍〔一〕；邲之役，三军不振旅〔二〕；箕之役，先轸不复命〔三〕：晋国固有大耻三。今我任晋国之政〔四〕，不毁晋耻，又以违蛮、夷重之〔五〕，虽有后患，非吾所知也〔六〕。」<br/><br/>　　〔一〕　韩之战，秦获惠公，在鲁僖十五年。<br/><br/>　　〔二〕　楚败晋师于邲，在鲁宣十二年。师败军散，故不能振旅而入。<br/><br/>　　〔三〕　晋人败狄于箕，先轸死之，故不反命于君，在鲁僖三十三年。<br/><br/>　　〔四〕　任，当也，武子时为上卿。<br/><br/>　　〔五〕　违，避也。蛮、夷，楚也。<br/><br/>　　〔六〕　不能虑远。<br/><br/>　　范文子曰：「择福莫若重，择祸莫若轻〔一〕，福无所用轻，祸无所用重，晋国故有大耻，与其君臣不相听以为诸侯笑也〔二〕，盍姑以违蛮、夷为耻乎。」<br/><br/>　　〔一〕　有二福择取其重，有二祸择就其轻。<br/><br/>　　〔二〕　不相听，谓惠公不与庆郑相听以陨于韩，先縠不与林父相听以败于邲，先轸不与襄公相听以亡于箕。<br/><br/>　　栾武子不听，遂与荆人战于鄢陵，大胜之〔一〕。于是乎君伐智而多力，怠教而重敛，大其私暱，杀三郄而尸诸朝〔二〕，纳其室以分妇人〔三〕，于是乎国人不蠲〔四〕，遂弑诸翼，葬于翼东门之外，以车一乘〔五〕。厉公之所以死者，唯无德而功烈多，服者众也。〔六〕<br/><br/>　　〔一〕　鄢陵，郑地。<br/><br/>　　〔二〕　三郄，錡、犨、至也。尸，陈也。产将害大是也。<br/><br/>　　〔三〕　纳，取也。室，妻妾货财。<br/><br/>　　〔四〕　蠲，洁也，不洁公所为。<br/><br/>　　〔五〕　翼，故晋都，匠丽氏也。厉公侈，多外嬖，反自鄢，欲尽去群大夫，而立其左右，欲以婿童、夷羊五、长鱼矫为卿，故杀三郄。长鱼矫又以兵劫栾书、中行偃，将杀之，公不忍，使复其位。鲁成十七年冬，厉公游于匠丽氏，栾书、中行偃执公。十八年正月，使程滑弑公，葬之以车一乘，不成丧也。<br/><br/>　　〔六〕　烈，业也。服者众，谓鲁成十二年会于琐泽，败狄于交刚。十三年败秦于麻隧。十五年盟于戚，会吴于锺离。十六年败楚于鄢陵，会于柯陵伐郑。十七年同盟于柯陵。<br/><br/>　　８　鄢之役，荆压晋军〔一〕，军吏患之，将谋〔二〕。范亡自公族趋过之〔三〕，曰：「夷灶堙井，非退而何〔四〕﹖」范文子执戈逐之，曰：「国之存亡，天命也，童子何知焉﹖且不及而言，姦也，必为戮〔五〕。」苗贲皇〔六〕曰：「善逃难哉〔七〕！」既退荆师于鄢，将穀〔八〕，范文子立于戎马之前〔九〕，曰：「君幼弱，诸臣不佞〔一０〕，吾何福以及此！吾闻之，『天道无亲，唯德是授。』吾庸知天之不授晋且以劝楚乎〔一一〕，君与二三臣其戒之〔一二〕！夫德，福之基也，无德而福隆，犹无基而厚墉也，其坏也无日矣〔一三〕。」<br/><br/>　　〔一〕　压，谓掩其不备。传曰：「甲午晦，楚压晋军而阵。」<br/><br/>　　〔二〕　谋所以拒扞。<br/><br/>　　〔三〕　亡，范文子之子宣子也。自公族，为公族大夫。<br/><br/>　　〔四〕　夷，平也。堙，塞也。使晋军塞井夷灶，示必死，不复饮食。非退而何，言楚必退也。传曰「塞井夷灶，陈于军中，而疏行首」是也。<br/><br/>　　〔五〕　言议不及亡，而亡言之，是为有姦，故必为戮。<br/><br/>　　〔六〕　案：「苗贲皇，公序本作「苗芬皇。」<br/><br/>　　〔七〕　文子欲亡让大臣。不掩盖人，是为避难。<br/><br/>　　〔八〕　穀，处其馆、食其穀也。传曰：「晋师三日馆穀。」<br/><br/>　　〔九〕　公戎车马前。<br/><br/>　　〔一０〕佞，才也。<br/><br/>　　〔一一〕庸，用也。焉用知天不先授晋以福使胜楚，而劝楚修德以报晋乎。<br/><br/>　　〔一二〕戒，备也。<br/><br/>　　〔一三〕隆，盛也。墉，牆也。<br/><br/>　　９　反自鄢，范文子谓其宗、祝〔一〕曰：「君骄泰而有烈〔二〕，夫以德胜者犹惧失之，而况骄泰乎﹖君多私，今以胜归，私必昭。〔三〕昭私，难必作〔四〕，吾恐及焉。凡吾宗、祝，为我祈死〔五〕，先难为免〔六〕。」七年夏，范文子卒〔七〕。冬，难作，始于三郄，卒于公〔八〕。<br/><br/>　　〔一〕　宗，宗人。祝，家祝。　案：「祝，家祝」，公序本作「祝，祝史也」。<br/><br/>　　〔二〕　烈，功也。<br/><br/>　　〔三〕　私，嬖臣妾也。昭，显也。<br/><br/>　　〔四〕　宠私必去旧，去旧必作难。<br/><br/>　　〔五〕　祈，求也。<br/><br/>　　〔六〕　免，免于乱。<br/><br/>　　〔七〕　晋厉公七年，鲁成十七年。<br/><br/>　　〔八〕　公杀三郄，栾、中行畏诛，乃弑公。<br/><br/>　　１０既战，获王子发钩〔一〕。栾书谓王子发钩曰：「子告君〔二〕曰：『郄至使人劝王战，及齐、鲁之未至也〔三〕。且夫战也，微郄至王必不免〔四〕。』吾归子〔五〕。」发钩告君，君告栾书，栾书曰：「臣固闻之〔六〕，郄至欲为难，使苦成叔缓齐、鲁之师，己劝君战〔七〕，战败，将纳孙周〔八〕，事不成，故免楚王。然战而擅捨国君，而受其问，不亦大罪乎〔九〕﹖且今君若使之于周，必见孙周。」君曰：「诺。」栾书使人谓孙周曰：「郄至将往，必见之！」郄至聘于周，公使觇之，见孙周〔一０〕。是故使婿之昧与夷羊五刺郄至、苦成叔及郄錡〔一一〕，郄錡谓郄至曰：「君不道于我，我欲以吾宗与吾党夹而攻之，虽死必败，君必危〔一二〕，其可乎﹖」郄至曰：「不可。至闻之，武人不乱〔一三〕，智人不诈〔一四〕，仁人不党〔一五〕。夫利君之富，富以聚党〔一六〕，利党以危君，君之杀我也后矣〔一七〕。且众何罪，钧之死也，不若听君之命〔一八〕。」是故皆自杀〔一九〕。既刺三郄，栾书弑厉公，乃纳孙周而立之，实为悼公。<br/><br/>　　〔一〕　发钩，楚公子茷。传曰：「囚楚公子茷。」　案：「楚公子茷」，发正卷一二：「『茷』是『茂』之误。」<br/><br/>　　〔二〕　使告晋君。<br/><br/>　　〔三〕　言劝楚王使与晋战，乞师于齐、鲁，时尚未至，言晋可败。<br/><br/>　　〔四〕　微，无也，言郄至见王必下趋，故得免。<br/><br/>　　〔五〕　子告晋君如此，吾令子归楚。<br/><br/>　　〔六〕　固，久也。<br/><br/>　　〔七〕　案：此句下，公序本有注文：「己，郄至也。」<br/><br/>　　〔八〕　孙周，悼公周也。<br/><br/>　　〔九〕　问，谓弓也。<br/><br/>　　〔一０〕觇，微视也。<br/><br/>　　〔一一〕婿之昧，婿童也，及夷羊五，皆厉公嬖臣。<br/><br/>　　〔一二〕案：公序本作「虽死必败国，国败君必危」。<br/><br/>　　〔一三〕勇而不义，则不为武。<br/><br/>　　〔一四〕为诈，则不为智。<br/><br/>　　〔一五〕不群党。<br/><br/>　　〔一六〕利君宠禄，以得富，得富故有徒党。<br/><br/>　　〔一七〕后，晚也。<br/><br/>　　〔一八〕钧，等也，等一死，不欲为乱。<br/><br/>　　〔一九〕传曰：「三郄将谋于榭，长鱼矫以戈杀之。」言自杀，取其不校自杀之道。<br/><br/>　　１１长鱼矫既杀三郄，乃胁栾、中行〔一〕而言于公曰：「不杀此二子者，忧必及君〔二〕。」公曰：「一旦而尸三卿，不可益也。」对曰：「臣闻之，乱在内为宄，在外为姦，御宄以德，御姦以刑〔三〕。今治政而内乱，不可谓德。除鲠而避疆，不可谓刑〔四〕。德刑不立，姦宄并至，臣脆弱，不能忍俟也。」乃奔狄。三月，厉公弑。〔五〕<br/><br/>　　〔一〕　谓与婿童共胁之。胁，劫也。栾、栾书，中行、中行偃也。<br/><br/>　　〔二〕　言二子惧诛，必将图君。<br/><br/>　　〔三〕　御，止也。以德，以德绥之。以刑，谓诛除。<br/><br/>　　〔四〕　鲠，害也。<br/><br/>　　〔五〕　鲁成十七年十二月，长鱼矫奔狄。闰月，栾、中行杀婿童。十八年正月，厉公弑。<br/><br/>　　１２栾武子、中行献子围公于匠丽氏〔一〕，乃召韩献子，献子辞曰：「弑君以求威，非吾所能为也〔二〕。威行为不仁，事废为不智〔三〕，享一利亦得一恶，非所务也。昔者吾畜于赵氏〔四〕，赵孟姬之谗，吾能违兵〔五〕。人有言曰：『杀老牛莫之敢尸。』而况君乎〔六〕﹖二三子不能事君，安用厥也！」中行偃欲伐之，栾书曰：「不可。其身果而辞顺〔七〕。顺无不行，果无不彻〔八〕，犯顺不祥，伐果不克〔九〕，夫以果戾顺行，民不犯也〔一０〕，吾虽欲攻之，其能乎！」乃止。<br/><br/>　　〔一〕　匠丽氏，嬖大夫家。<br/><br/>　　〔二〕　求威，求立威。<br/><br/>　　〔三〕　威行于君为不仁，事废不成为不智。<br/><br/>　　〔四〕　畜，养也。韩献子见成养于赵盾。<br/><br/>　　〔五〕　孟姬，赵盾之子赵朔之妻，晋景公之姊，与盾之弟楼婴通，婴兄赵同、括放之。姬谮同、括于景公，景公杀之。时献子能违其兵难，卒存赵武，未可胁与杀君。在鲁成八年。<br/><br/>　　〔六〕　尸，主也。<br/><br/>　　〔七〕　果，谓敢行其志。<br/><br/>　　〔八〕　顺者，人从之，故无不行。果者，志不疑，故无不彻。彻，达也。<br/><br/>　　〔九〕　克，胜也。<br/><br/>　　〔一０〕戾，帅也，以果敢帅顺道而行之，故民不犯。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-353-5286.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-353-5288.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-353.html" action-type="chapterComment" class="comment"><i></i>国语注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

