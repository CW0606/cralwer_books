<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《元史》正文_卷六十三 志第十五_宋濂、王袆作品 - 维普阅读网</title>
<meta name="keywords" content="元史,元史原文,元史阅读,卷六十三 志第十五全文,宋濂、王袆作品" />
<meta name="description" content="元史原文阅读,卷六十三 志第十五全文在线阅读,宋濂、王袆作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1436-27939.html";
var nextpage="novel-read-1436-27941.html";
var indexpage = "novel-chapter-1436.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1436.html">元史</a></strong>
<strong><a href="novel-chapter-1436.html">元史目录</a></strong>
<span>卷六十三 志第十五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1436-27939.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷六十三 志第十五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=宋濂、王袆&amp;searchsubmit=yes"  target="_blank">宋濂、王袆</a><span class="divide">|</span>发布时间：2016-08-21 20:00:38<span class="divide">|</span></p>
<div class="page-body">
<div class="page-content">
<p>◎地理六<br/><br/>　　湖广等处行中书省，为路三十、州十三、府三、安抚司十五、军三，属府三，属州十七，属县一百五十，管番民总管一。（本省陆站一百处，水站七十三处。）<br/><br/>　　江南湖北道肃政廉访司<br/><br/>　　武昌路，（上。）唐初为鄂州，又改江夏郡，又升武昌军。宋为荆湖北路。元宪宗末年，世祖南伐，自黄州阳罗洑，横桥梁，贯铁锁，至鄂州之白鹿矶，大兵毕渡，进薄城下，围之数月，既而解去，归即大位。至元十一年，丞相伯颜从阳罗洑南渡，权州事张晏然以城降，自是湖北州郡悉下。是年，立荆湖等路行中书省，并本道安抚司。十三年，设录事司。十四年，立湖北宣慰司，改安抚司为鄂州路总管府，并鄂州行省入潭州行省。十八年，迁潭州行省于鄂州，移宣慰司于潭州。十九年，随省处例罢宣慰司，本路隶行省。大德五年，以鄂州首来归附，又世祖亲征之地，改武昌路。户一十一万四千六百三十二，口六十一万七千一百一十八。（至元二十七年抄籍数。）领司一、县七。<br/><br/>　　录事司。<br/><br/>　　县七<br/><br/>　　江夏，（中。倚郭。）咸宁，（下。）嘉鱼，（下。）蒲圻，（中。）崇阳，（中。）通城，（中。）武昌。（下。宋升寿昌军，以其为江西冲要地也。元因之。至元十四年，升散府，治本县。后革府，以县属本路。户一万五千八百五，口六万四千五百九十八。）<br/><br/>　　岳州路，（上。）唐巴州，又改岳州。宋为岳阳军。元至元十二年归附。十三年，立岳州路总管府。户一十三万七千五百八，口七十八万七千七百四十三。领司一、县三、州一。<br/><br/>　　录事司。<br/><br/>　　县三<br/><br/>　　巴陵，（上。倚郭。）临湘，（中。）华容。（中。）<br/><br/>　　州一<br/><br/>　　平江州，（下。）唐平江县，宋因之。元元贞元年升州。<br/><br/>　　常德路，（上。）唐朗州。宋常德府。元至元十二年，置常德府安抚司。十四年，改为总管府。户二十万六千四百二十五，口一百二万六千四十二。领司一、县一、州二。州领一县。<br/><br/>　　录事司。<br/><br/>　　县一<br/><br/>　　武陵。（上。）<br/><br/>　　州二<br/><br/>　　桃源州，（中。）宋置县，元元贞元年升州。<br/><br/>　　龙阳州，（下。）宋辰阳县，元元贞元年升州。领一县：<br/><br/>　　沅江。（下。本属朗州。后来属。）<br/><br/>　　澧州路，（上。）唐改澧阳郡，复改澧州。元至元十二年，立安抚司。十四年，改澧州路总管府。户一十万九千九百八十九，口一百一十一万一千五百四十三。领司一、县三、州二。<br/><br/>　　录事司。<br/><br/>　　县三<br/><br/>　　澧阳，（上。倚郭。）石门，（上。）安乡。（下。）<br/><br/>　　州二<br/><br/>　　慈利州，（中。）唐、宋皆为县，元元贞元年升州。<br/><br/>　　柿溪州。（下。）<br/><br/>　　辰州路，（下。）唐改卢溪郡，复改辰州。宋因之。元改辰州路。户八万三千二百二十三，口一十一万五千九百四十五。领县四：<br/><br/>　　沅陵，（中。）辰溪，（下。）卢溪。（下。）叙浦。（下。）<br/><br/>　　沅州路，（下。）唐巫州，又改沅州，又为潭阳郡，又改叙州。宋为镇远州。元至元十二年，立沅州安抚司。十四年，改沅州路总管府。户四万八千六百三十二，口七万九千五百四十五。领县三：<br/><br/>　　卢阳，（下。）黔阳，（下。）麻阳。（下。）<br/><br/>　　兴国路，（下。）本隋永兴县。宋置永兴军，又改兴国军。元至元十四年，升兴国路总管府，旧隶江西。三十年，自江西割隶湖广。户五万九百五十二，口四十万七千六百一十六。领司一、县三。<br/><br/>　　录事司。（至元十七年立。）<br/><br/>　　县三<br/><br/>　　永兴，（下。倚郭。）大冶，（下。）通山。（下。）<br/><br/>　　汉阳府，唐初为沔州，又改沔阳郡。宋为汉阳军。咸淳十年，郡守孟琦以城来归。元至元十四年，升汉阳府。户一万四千四百八十六，口四万八百六十六。领县二：<br/><br/>　　汉阳，（至元二十二年，升中县。）汉川。（下。）<br/><br/>　　归州，（下。）唐初为归州，又改巴东郡，又复为归州。宋端平三年，元兵至江北，遂迁郡治于江南曲沱，次新滩，又次白沙南浦，今州治是也。德祐初归附。元至元十二年，立安抚司。十四年，改归州路总管府。十六年，降为州。户七千四百九十二，口一万九百六十四。领县三：<br/><br/>　　秭归，（下。倚郭。）巴东，（下。）兴山。<br/><br/>　　靖州路，（下。）唐为夷、播、叙三州之境。宋为诚州，复改靖州。元至元十二年，立安抚司，明年，改靖州路总管府。户二万六千五百九十四，口六万五千九百五十五。领县三：<br/><br/>　　永平，（下。）会同，（下。）通道。（下。）<br/><br/>　　湖南道宣慰司<br/><br/>　　△岭北湖南道肃政廉访司<br/><br/>　　天临路，（上。）唐为潭州长沙郡。宋为湖南安抚司。元至元十三年，立安抚司。十四年，立行省，改潭州路总管府。十八年，迁行省于鄂州，徙湖南道宣慰司治潭州。天历二年，以潜邸所幸，改天临路。户六十万三千五百一，口一百八万一千一十。领司一、县五、州七。<br/><br/>　　录事司。（宋有兵马司，都监领之。元至元十四年改置。）<br/><br/>　　县五<br/><br/>　　长沙，（上。倚郭。）善化，（倚郭。）衡山，（上。南岳衡山在焉。）宁乡，（上。）安化。（下。）<br/><br/>　　州七<br/><br/>　　醴陵州，（中。）唐、宋皆为县。元元贞元年升州。<br/><br/>　　浏阳州，（中。）唐、宋皆为县。元元贞元年升州。<br/><br/>　　攸州，（中。）唐为县，属南云州。宋属潭州。元元贞元年升州。<br/><br/>　　湘乡州，（下。）唐、宋皆为县。元元贞元年升州。<br/><br/>　　湘潭州，（中。）唐、宋皆为县。元元贞元年升州。<br/><br/>　　益阳州，（中。）唐新康县。宋安化县。元元贞元年，升为益阳州。<br/><br/>　　湘阴州，（下。）唐、宋皆为县。元元贞元年升州。<br/><br/>　　衡州路，（上。）唐初为衡州，又改衡阳郡，又仍为衡州。宋因之。元至元十三年，置安抚司。十四年，改衡州路总管府。十五年，置湖南宣慰司，以衡州为治所。十八年，移司于潭，衡州隶焉。户一十一万三千三百七十三，口二十万七千五百二十三。领司一、县三。（本路屯田一百二十顷。）<br/><br/>　　录事司。（宋立兵马司，分在城民户为五厢。元至元十三年改立。）<br/><br/>　　县三<br/><br/>　　衡阳，（上。倚郭。）安仁，（下。）酃县。（下。）<br/><br/>　　道州路，（下。）唐为南营州，复改道州，复为江华郡。宋仍为道州。元至元十三年，置安抚司。十四年，改道州路总管府。户七万八千一十八，口一十万九百八十九。领司一、县四。<br/><br/>　　录事司。<br/><br/>　　县四<br/><br/>　　营道，（中。倚郭。）宁远，（中。）江华，（中。）永明。（下。）<br/><br/>　　永州路，（下。）唐改零陵郡为永州，宋因之。元至元十三年，置安抚司。十四年，改永州路总管府。户五万五千六百六十六，口一十万五千八百六十四。领司一、县三。（本路屯田一百三顷。）<br/><br/>　　录事司。<br/><br/>　　县三<br/><br/>　　零陵，（上。倚郭。）东安，（上。）祁阳。（中。）<br/><br/>　　郴州路，（下。）唐改桂阳郡为郴州，宋因之。元至元十三年，置安抚司。十四年，改郴州路总管府。户六万一千二百五十九，口九万五千一百一十九。领司一、县六。<br/><br/>　　录事司。（旧有兵马司，至元十四年改立。）<br/><br/>　　县六<br/><br/>　　郴阳，（中。倚郭。旧为敦化县，至元十三年，改今名。）宜章，（中。）永兴，（中。）兴宁，（下。）桂阳，（下。）桂东。（下。）<br/><br/>　　全州路，（下。）石晋于清湘县置全州，宋因之。元至元十三年，置安抚司。十四年，改全州路总管府。户四万一千六百四十五，口二十四万五百一十九。领司一、县二。<br/><br/>　　录事司。（旧有兵马司，至元十五年改立。）<br/><br/>　　县二<br/><br/>　　清湘，（上。倚郭。）灌阳。（下。）<br/><br/>　　宝庆路，（下。）唐邵州，又为邵阳郡。宋仍为邵州，又升宝庆府。元至元十二年，立安抚司。十四年，改宝庆路总管府。户七万二千三百九，口一十二万六千一百五。领司一、县二。<br/><br/>　　录事司。<br/><br/>　　县二<br/><br/>　　邵阳，（上。倚郭。）新化。（中。）<br/><br/>　　武冈路，（下。）唐武冈县。宋升为军。元至元十三年，置安抚司。十四年，升武冈路总管府。户七万七千二百七，口三十五万六千八百六十三。领司一、县三。（本路屯田八十六顷。）<br/><br/>　　录事司。（旧有兵马司，领四厢，至元十五年改立。）<br/><br/>　　县三<br/><br/>　　武冈，（上。倚郭。）新宁，（下。）绥宁。（下。）<br/><br/>　　桂阳路，（下。）唐郴州。宋升桂阳军。元至元十二年，置安抚司。十四年，升桂阳路总管府。户六万五千五十七，口一十万二千二百四。领司一、县三。<br/><br/>　　录事司。<br/><br/>　　县三<br/><br/>　　平阳，（上。）临武，（中。）蓝山。（下。）<br/><br/>　　茶陵州，（下。）唐为县，隶南云州。宋隶衡州，升为军，复为县。元至元十九年，升为州。户三万六千六百四十二，口一十七万七千二百二。<br/><br/>　　耒阳州，（下。）唐、宋皆为县，隶湘东郡。元至元十九年，升为州。户二万五千三百一十一，口一十一万一十。<br/><br/>　　常宁州，（下。）唐为县，隶衡州。宋因之。元至元十九年，升为州。户一万八千四百三十一，口六万九千四百二。<br/><br/>　　广西两江道宣慰使司都元帅府（大德二年，广西两江道宣慰司都元帅府言：“比者黄圣许叛乱，逃窜交趾，遗弃水田五百四十五顷，请募溪洞徭、獞民丁，于上浪、忠州诸处开屯耕种，缓急则令击贼，深为便益。”从之。）<br/><br/>　　岭南广西道肃政廉访司<br/><br/>　　静江路，（上。）唐初为桂州，又改始安郡，又改建陵郡，又置桂管，又升静江军。宋仍为静江军。元至元十三年，立广西道宣抚司。十四年，改宣慰司。十五年，为静江路总管府。元贞元年，并左右两江宣慰司都元帅府为广西两江道宣慰司都元帅府，仍分司邕州。户二十一万八百五十二，口一百三十五万二千六百七十八。领司一、县十。<br/><br/>　　录事司。<br/><br/>　　县十<br/><br/>　　临桂，（上。倚郭。）兴安，（下。）灵川，（下。）理定，（下。）义宁，（下。）修仁，（下。）荔浦，（下。）阳朔，（下。）永福，（下。）古县。（下。）<br/><br/>　　南宁路，（下。）唐初为南晋州，又改邕州，又为永宁郡。元至元十三年，立安抚司。十六年，改为邕州路总管府兼左右两江溪洞镇抚。泰定元年，改为南宁路。户一万五百四十二，口二万四千五百二十。领司一、县二。<br/><br/>　　录事司。<br/><br/>　　县二<br/><br/>　　宣化，（下。）武缘。（下。）<br/><br/>　　梧州路，（下。）唐改苍梧郡，又仍为梧州。宋因之。元至元十四年，置安抚司。十六年，改梧州路总管府。户五千二百，口一万九百一十。领县一：<br/><br/>　　苍梧。（下。）<br/><br/>　　浔州路，（下。）唐改浔江郡，又仍为浔州。元至元十三年，置安抚司。十六年，改为总管府。户九千二百四十八，口三万八十九。领县二：<br/><br/>　　桂平，（下。）平南。（下。）<br/><br/>　　柳州路，（下。）唐改龙城郡，又改柳州。元至元十三年，置安抚司。十六年，改柳州路总管府。户一万九千一百四十三，口三万六百九十四。领县三：<br/><br/>　　柳城，（下。倚郭。）马平，（下。）洛容。（下。）<br/><br/>　　庆远南丹溪洞等处军民安抚司，唐为龙水郡，又改粤州。宋为庆远府。元至元十三年，置安抚司。十六年，改庆远路总管府。大德元年，中书省臣言：“南丹州安抚司及庆远路相去为近，所隶户少，请省之。”遂立庆远南丹溪洞等处军民安抚司。户二万六千五百三十七，口五万二百五十三。领县五：<br/><br/>　　宜山，（下。）忻城，（下。）天河，（下。）思恩，（下。）河池。（下。）<br/><br/>　　平乐府，唐以平乐县置乐州，复改昭州，又为平乐郡，又仍为昭州。宋因之。元改为平乐府。户七千六十七，口三万三千八百二十。领县四：<br/><br/>　　平乐，（下。倚郭。）恭城，（下。）立山，（下。）龙平。（下。）<br/><br/>　　郁林州，（下。）唐为南尹州，又改贵州，又为郁林州。宋因之。元至元十四年，仍行州事。户九千五十三，口五万一千五百二十八。领县三：<br/><br/>　　南流，（下。）兴业，（下。）博白。（下。）<br/><br/>　　容州，（下。）唐改铜州为容州，又改普宁郡，又置管内经略使。宋为宁远军。至元十三年，改安抚司。十六年，改容州路总管府。户二千九百九十九，口七千八百五十四。领县三：<br/><br/>　　普宁，（下。）北流，（下。）陆川。（下。）<br/><br/>　　象州，（下。）唐改为象郡，又改象州。元至元十三年，立安抚司。十五年，改象州路总管府。户一万九千五百五十八，口九万二千一百二十六。领县三：<br/><br/>　　阳寿，（下。）来宾，（下。）武仙。（下。）<br/><br/>　　宾州，（下。）唐以岭方县地置南方州，又为宾州，又改安城郡，又改岭方郡，又仍为宾州。元至元十三年，置安抚司。十六年，改下路总管府。户六千一百四十八，口三万八千八百七十九。领县三：<br/><br/>　　岭方，（下。倚郭。）上林，（下。）迁江。（下。）<br/><br/>　　横州，（下。）唐初为简州，又改南简州，又改横州，又为宁浦郡。元至元十四年，立安抚司。十六年，改总管府。户四千九十八，口三万一千四百七十六。领县二：<br/><br/>　　宁浦，（下。倚郭。）永淳。（下。）<br/><br/>　　融州，（下。）唐初为融州，又改融水郡，后仍为融州。宋为清远军。元至元十四年，置安抚司。十六年，改融州路总管府。二十二年，改散州。户二万一千三百九十三，口三万九千三百三十四。领县二：<br/><br/>　　融水，（下。）怀远。（下。）<br/><br/>　　藤州，（下。）唐改感义郡，后仍为藤州。宋徙州治于大江西岸。元至元十三年，仍行州事。户四千二百九十五，口一万一千二百一十八。领县二：<br/><br/>　　镡津，（下。）岑溪。（下。）<br/><br/>　　贺州，（下。）唐改临贺郡，后仍为贺州。宋因之。元至元十三年，仍行州事。户八千六百七十六，口三万九千二百三十五。领县四：<br/><br/>　　临贺，（下。倚郭。）富川，（下。）桂岭，（下。）怀集，（下。宋属广州，至元十五年，以隶本州。）<br/><br/>　　贵州，（下。）唐改怀泽郡，后仍为贵州。元至元十四年，领郁林县。大德九年，省县，止行州事。户八千八百九十一，口二万八百一十一。（贵州地接八番，与播州相去二百余里，乃湖广、四川、云南喉衿之地。大德六年，云南行省右丞刘深征八百媳妇，至贵州科夫，致宋隆济等纠合诸蛮为乱，水东、水西、罗鬼诸蛮皆叛，刘深伏诛。）<br/><br/>　　左江。（左江出源州界，至合江镇与右江水合为一，流入横州号郁江。）<br/><br/>　　思明路，户四千二百二十九，口一万八千五百一十。<br/><br/>　　太平路，户五千三百一十九，口二万二千一百八十六。<br/><br/>　　右江。（右江源出峨利州，与大理大盘水通。大盘在大理之威楚州。）<br/><br/>　　田州路军民总管府，户二千九百九十一，口一万六千九百一。<br/><br/>　　来安路军民总管府。<br/><br/>　　镇安路。（以上并阙。）<br/><br/>　　海北海南道宣慰司<br/><br/>　　海北海南道肃政廉访司（至元三十年立。）<br/><br/>　　雷州路，（下。）唐初为南合州，又更名东合州，又为海康郡，又改雷州。元至元十五年，平章政事阿里海牙南征海外四州，雷州归附，初置安抚司。十七年，即此州为海北海南道宣慰司治所，改安抚司为总管府，隶宣慰司。户八万九千五百三十五，口一十二万五千三百一十。（本路屯田一百六十五顷有奇。）领县三：<br/><br/>　　海康，（中。）徐闻，（下。）遂溪。（下。）<br/><br/>　　化州路，（下。）唐置罗州、辩州。宋废罗州入辩州。复改辩州曰化州。元至元十五年，立安抚司。十七年，改总管府。户一万九千七百四十九，口五万二千三百一十七。（本路屯田五十五顷有奇。）领县三：<br/><br/>　　石龙，（下。）吴川，（下。）石城。（下。）<br/><br/>　　高州路，（下。）唐为高凉郡，又为高州。宋废高州入窦州，后复置。元至元十五年，置安抚司。十七年，改总管府。户一万四千六百七十五，口四万三千四百九十三。（本路屯田四十五顷。）领县三：<br/><br/>　　电白，（下。）茂名，（下。）信宜。（下。）<br/><br/>　　钦州路，（下。）唐为宁越郡，又为钦州。宋因之。元至元十五年，置安抚司。十七年，改总管府。户一万三千五百五十九，口六万一千三百九十三。领县二：<br/><br/>　　安远，（下。）灵山。（下。）<br/><br/>　　廉州路，（下。）唐为合浦郡，又改廉州。元至元十七年，设总管府。户五千九百九十八，口一万一千六百八十六。（本路屯田四顷有奇。）领县二：<br/><br/>　　合浦，（下。倚郭。）石康。（下。）<br/><br/>　　乾宁军民安抚司，唐以崖州之琼山置琼州，又为琼山郡。宋为琼管安抚都监。元至元十五年，隶海北海南道宣慰司。天历二年，以潜邸所幸，改乾宁军民安抚司。户七万五千八百三十七，口一十二万八千一百八十四。（本路屯田二百九十余顷。）领县七：<br/><br/>　　琼山，（下。倚郭。）澄迈，（下。）临高，（下。）文昌，（下。）乐会，（下。）会同，（下。）定安。（下。）<br/><br/>　　南宁军，唐儋州，改昌化郡。宋改昌化军，又改南宁军。元至元十五年，隶海北海南道宣慰司。户九千六百二十七，口二万三千六百五十二。领县三：<br/><br/>　　宜伦，（下。）昌化，（下。）感恩。（下。）<br/><br/>　　万安军，唐万安州。宋更为军。元至元十五年，隶海北海南道宣慰司。户五千三百四十一，口八千六百八十六。领县二：<br/><br/>　　万安，（下。倚郭。）陵水。（下。）<br/><br/>　　吉阳军，唐振州。宋改崖州，又为朱崖郡，又改吉阳军。元至元收附后，隶海北海南道宣慰司。户一千四百三十九，口五千七百三十五。领县一：<br/><br/>　　宁远。（下。）<br/><br/>　　八番顺元蛮夷官。（至元十六年，潭州行省遣两淮招讨司经历刘继昌招降西南诸番，以龙方零为小龙番静蛮军安抚使，龙文求卧龙番南宁州安抚使，龙延三大龙番应天府安抚使，程延随程番武盛军安抚使，洪延畅洪番永盛军安抚使，韦昌盛方番河中府安抚使，石延异石番太平军安抚使，卢延陵卢番静海军安抚使，罗阿资罗甸国遏蛮军安抚使，并怀远大将军、虎符，仍以兵三千戍之。是年，宣慰使塔海以西南八番、罗氏等国已归附者，具以来上，洞寨凡千六百二十有六，户凡十万一千一百六十有八。西南五番千一百八十六寨，户八万九千四百。西南番三百一十五寨，大龙番三百六十寨。二十八年，从杨胜请，割八番洞蛮，自四川行省隶湖广行省。三十年，四川行省官言：“思、播州元隶四川，近改入湖广，今土人愿仍其旧。”有旨遣问，还云，田氏、杨氏言，昨赴阙廷，取道湖广甚便，况百姓相邻，驿传已立，愿隶平章答剌罕。）<br/><br/>　　罗番遏蛮军安抚司。<br/><br/>　　程番武盛军安抚司。<br/><br/>　　金石番太平军安抚司。<br/><br/>　　卧龙番南宁州安抚司。<br/><br/>　　小龙番静蛮军安抚司。<br/><br/>　　大龙番应天府安抚司。<br/><br/>　　木瓜犵狫蛮夷军民长官。<br/><br/>　　韦番蛮夷长官。<br/><br/>　　洪番永盛军安抚司。<br/><br/>　　方番河中府安抚司。<br/><br/>　　卢番静海军安抚司。<br/><br/>　　卢番蛮夷军民长官。<br/><br/>　　定远府。<br/><br/>　　桑州。<br/><br/>　　章龙州。<br/><br/>　　必化州。<br/><br/>　　小罗州。<br/><br/>　　下思同州。<br/><br/>　　朝宗县。上桥县。新安县。麻峡县。瓮蓬县。小罗县。章龙县。<br/><br/>　　乌山县。华山县。都云县。罗博县。<br/><br/>　　管番民总管。<br/><br/>　　小程番。（以下各设蛮夷军民长官。）<br/><br/>　　中嶆百纳等处。<br/><br/>　　底窝紫江等处。<br/><br/>　　瓮眼纳八等处。<br/><br/>　　独塔等处。<br/><br/>　　客当刻地等处。<br/><br/>　　天台等处。<br/><br/>　　梯下。<br/><br/>　　党兀等处。<br/><br/>　　勇都朱砂古〈土瓦〉等处。<br/><br/>　　大小化等处。<br/><br/>　　洛甲洛屯等处。<br/><br/>　　低当低界等处。<br/><br/>　　独石寨。<br/><br/>　　百眼佐等处。<br/><br/>　　罗来州。<br/><br/>　　那历州。<br/><br/>　　重州。<br/><br/>　　阿孟州。<br/><br/>　　上龙州。<br/><br/>　　峡江州。<br/><br/>　　罗赖州。<br/><br/>　　桑州。<br/><br/>　　白州。<br/><br/>　　北岛州。<br/><br/>　　罗那州。<br/><br/>　　龙里等寨。<br/><br/>　　六寨等处。<br/><br/>　　帖犵狫等处。<br/><br/>　　本当三寨等处。<br/><br/>　　山斋等处。<br/><br/>　　羡塘带夹等处。<br/><br/>　　都云桑林独立等处。<br/><br/>　　六洞柔远等处。<br/><br/>　　竹古弄等处。<br/><br/>　　中都云板水等处。<br/><br/>　　金竹府。（古〈土瓦〉县。）<br/><br/>　　都云军民府。<br/><br/>　　万平等处。<br/><br/>　　南宁。<br/><br/>　　丹竹等处。<br/><br/>　　陈蒙。<br/><br/>　　李稍李殿等处。<br/><br/>　　阳安等处。<br/><br/>　　八千蛮。<br/><br/>　　恭焦溪等处。<br/><br/>　　都镇。<br/><br/>　　平溪等处。<br/><br/>　　平月。<br/><br/>　　李崖等处。<br/><br/>　　阳并等处。<br/><br/>　　卢山等处。<br/><br/>　　乖西军民府。（皇庆元年立，以土官阿马知府事，佩金符。）<br/><br/>　　顺元等路军民安抚司。（至元二十年，四川行省讨平九溪十八洞，以其酋长赴阙，定其地之可以设官者与其人之可以入官者，大处为州，小处为县，并立总管府，听顺元路宣慰司节制。）<br/><br/>　　雍真乖西葛蛮等处。<br/><br/>　　葛蛮雍真等处。<br/><br/>　　曾竹等处。（大德七年，顺元同知宣抚事阿重尝为曾竹蛮夷长官，以其叔父宋隆济结诸蛮为乱，弃家朝京师，陈其事宜，深入乌撒、乌蒙，至于水东，招谕木楼苗、狫，生获隆济以献。）<br/><br/>　　龙平寨。<br/><br/>　　骨龙等处。<br/><br/>　　底寨等处。<br/><br/>　　茶山百纳等处。<br/><br/>　　纳坝紫江等处。<br/><br/>　　磨坡雷波等处。<br/><br/>　　漕泥等处。<br/><br/>　　青山远地等处。<br/><br/>　　木窝普冲普得等处。<br/><br/>　　武当等处。<br/><br/>　　养龙坑宿徵等处。<br/><br/>　　骨龙龙里清江水楼雍眼等处。<br/><br/>　　高桥青塘鸭水等处。<br/><br/>　　落邦札佐等处。<br/><br/>　　平迟安德等处。<br/><br/>　　六广等处。<br/><br/>　　贵州等处。<br/><br/>　　施溪样头。<br/><br/>　　朵泥等处。<br/><br/>　　水东。<br/><br/>　　市北洞。<br/><br/>　　思州军民安抚司。（婺川县。）<br/><br/>　　镇远府。<br/><br/>　　楠木洞。<br/><br/>　　古州八万洞。<br/><br/>　　偏桥中寨。<br/><br/>　　野鸡平。<br/><br/>　　德胜寨偏桥四甲等处。<br/><br/>　　思印江等处。<br/><br/>　　石千等处。<br/><br/>　　晓爱泸洞赤溪等处。<br/><br/>　　卑带洞大小田等处。<br/><br/>　　黄道溪。<br/><br/>　　省溪坝场等处。<br/><br/>　　金容金达等处。<br/><br/>　　台蓬若洞住溪等处。<br/><br/>　　洪安等处。<br/><br/>　　葛章葛商等处。<br/><br/>　　平头著可通达等处。<br/><br/>　　溶江芝子平茶等处。<br/><br/>　　亮寨。<br/><br/>　　沿河。<br/><br/>　　龙泉平。（思州旧治龙泉，及火其城，即移治清江。至元十七年，敕徙安抚司还旧治。）<br/><br/>　　佑溪。<br/><br/>　　水特姜。<br/><br/>　　杨溪公俄等处。<br/><br/>　　麻勇洞。<br/><br/>　　恩勒洞。<br/><br/>　　大万山苏葛办等处。<br/><br/>　　五寨铜人等处。<br/><br/>　　铜人大小江等处。<br/><br/>　　德明洞。<br/><br/>　　鸟罗龙干等处。<br/><br/>　　西山大洞等处。<br/><br/>　　秃罗。<br/><br/>　　浦口。<br/><br/>　　高丹。<br/><br/>　　福州。<br/><br/>　　永州。<br/><br/>　　乃州。<br/><br/>　　銮州。<br/><br/>　　程州。<br/><br/>　　三旺州。<br/><br/>　　地州。<br/><br/>　　忠州。<br/><br/>　　天州。<br/><br/>　　文州。<br/><br/>　　合凤州。<br/><br/>　　芝山州。<br/><br/>　　安习州。<br/><br/>　　茆惸等团。<br/><br/>　　荔枝。<br/><br/>　　安化上中下蛮。<br/><br/>　　曹滴等洞。<br/><br/>　　洛卜寨。<br/><br/>　　麦着土村。<br/><br/>　　衙迪洞。<br/><br/>　　会溪施容等处。<br/><br/>　　感化州等处。<br/><br/>　　契锄洞。<br/><br/>　　腊惹洞。<br/><br/>　　劳岩洞。<br/><br/>　　驴迟洞。<br/><br/>　　来化州。<br/><br/>　　客团等处。<br/><br/>　　中古州乐墩洞。<br/><br/>　　上里坪。<br/><br/>　　洪州泊李等洞。<br/><br/>　　张家洞。<br/><br/>　　沿边溪洞宣慰使司。（至元二十八年，播州杨赛因不花言：“洞民近因籍户，怀疑窜匿，乞降诏招集。”又言：“向所授安抚职任，隶顺元宣慰司，其所管地，于四川行省为近，乞改为军民宣抚司，直隶四川行省。”从之。以播州等处管军万户杨汉英为绍庆珍州南平等处沿边宣慰使，行播州军民宣抚使、播州等处管军万户，仍虎符。汉英即赛因不花也。仍颁所请诏旨，诏曰：“爰自前宋归附，十五余年，阅实户数，乃有司当知之事，诸郡皆然，非独尔播。自今以往，咸奠厥居，流移失所者，招谕复业，有司常加存恤，毋致烦扰，重困吾民。”）<br/><br/>　　播州军民安抚司。<br/><br/>　　黄平府。<br/><br/>　　平溪上塘罗骆家等处。<br/><br/>　　水军等处。<br/><br/>　　石粉罗家永安等处。<br/><br/>　　六洞柔远等处。<br/><br/>　　锡乐平等处。<br/><br/>　　白泥等处。<br/><br/>　　南平綦江等处。<br/><br/>　　珍州思宁等处。<br/><br/>　　水烟等处。<br/><br/>　　溱洞涪洞等处。<br/><br/>　　洞天观等处。<br/><br/>　　葛浪洞等处。<br/><br/>　　赛坝垭黎焦溪等处。<br/><br/>　　小姑单张。<br/><br/>　　倒柞等处。<br/><br/>　　乌江等处。<br/><br/>　　旧州草堂等处。<br/><br/>　　恭溪杳洞。<br/><br/>　　水囤等处。<br/><br/>　　平伐月石等处。<br/><br/>　　下坝。<br/><br/>　　寨章。<br/><br/>　　横坡。<br/><br/>　　平地寨。<br/><br/>　　寨劳。<br/><br/>　　寨勇。<br/><br/>　　上塘。<br/><br/>　　寨坦。<br/><br/>　　〈口岑〉奔。<br/><br/>　　平莫。<br/><br/>　　林种密秀。<br/><br/>　　沿河佑溪等处。<br/><br/>　　新添葛蛮安抚司。（大德元年，授葛蛮安抚驿券一。）<br/><br/>　　南渭州。<br/><br/>　　落葛谷鹅罗椿等处。<br/><br/>　　昔不梁骆杯密约等处。<br/><br/>　　乾溪吴地等处。<br/><br/>　　哝耸古平等处。<br/><br/>　　瓮城都桑等处。<br/><br/>　　都镇马乃等处。<br/><br/>　　平普乐重墺等处。<br/><br/>　　落同当等处。<br/><br/>　　平族等处。<br/><br/>　　独禄。<br/><br/>　　三陂地蓬等处。<br/><br/>　　小葛龙洛邦到骆豆虎等处。<br/><br/>　　罗月和。<br/><br/>　　麦傲。<br/><br/>　　大小田陂带等处。<br/><br/>　　都云洞。<br/><br/>　　洪安画剂等处。<br/><br/>　　谷霞寨。<br/><br/>　　刺客寨。<br/><br/>　　吾狂寨。<br/><br/>　　割利寨。<br/><br/>　　必郎寨。<br/><br/>　　谷底寨。<br/><br/>　　都谷郎寨。<br/><br/>　　犵狫寨。<br/><br/>　　平伐等处。（大德元年，平伐酋领内附，乞隶于亦奚不薛，从之。）<br/><br/>　　安剌速。<br/><br/>　　思楼寨。<br/><br/>　　落暮寨。<br/><br/>　　梅求望怀寨。<br/><br/>　　甘长寨。<br/><br/>　　桑州郎寨。<br/><br/>　　永县寨。<br/><br/>　　平里县寨。<br/><br/>　　锁州寨。<br/><br/>　　双隆。<br/><br/>　　思母。<br/><br/>　　归仁。<br/><br/>　　各丹。<br/><br/>　　木当。<br/><br/>　　雍郎客都等处。<br/><br/>　　雍门犵狫等处。<br/><br/>　　栖求等处仲家蛮。<br/><br/>　　娄木等处。<br/><br/>　　乐赖蒙囊吉利等处。<br/><br/>　　华山谷津等处。<br/><br/>　　青塘望怀甘长不列独娘等处。<br/><br/>　　光州。<br/><br/>　　者者寨。<br/><br/>　　安化思云等洞。<br/><br/>　　北遐洞。<br/><br/>　　茅难思风北郡都变等处。<br/><br/>　　必际县。<br/><br/>　　上黎平。<br/><br/>　　潘乐盈等处。<br/><br/>　　诚州富盈等处。<br/><br/>　　赤畲洞。<br/><br/>　　罗章特团等处。<br/><br/>　　福水州。<br/><br/>　　允州等处。<br/><br/>　　钦村。<br/><br/>　　硬头三寨等处。<br/><br/>　　颜村。<br/><br/>　　水历吾洞等处。<br/><br/>　　顺东。<br/><br/>　　六龙图。<br/><br/>　　推寨。<br/><br/>　　橘叩寨。<br/><br/>　　黄顶寨。<br/><br/>　　金竹等寨。<br/><br/>　　格慢等寨。<br/><br/>　　客芦寨。<br/><br/>　　地省等寨。<br/><br/>　　平魏。<br/><br/>　　白崖。<br/><br/>　　雍门客当乐赖蒙囊大化木瓜等处。<br/><br/>　　嘉州。<br/><br/>　　分州。<br/><br/>　　平朱。<br/><br/>　　洛河洛脑等处。<br/><br/>　　宁溪。<br/><br/>　　瓮除。<br/><br/>　　麦穰。<br/><br/>　　孤顶得同等处。<br/><br/>　　瓮包。<br/><br/>　　三陂。<br/><br/>　　控州。<br/><br/>　　南平。<br/><br/>　　独山州。<br/><br/>　　木洞。<br/><br/>　　瓢洞。<br/><br/>　　窖洞。<br/><br/>　　大青山骨记等处。<br/><br/>　　百佐等处。<br/><br/>　　九十九寨蛮。<br/><br/>　　当桥山齐朱谷列等处。<br/><br/>　　虎列谷当等处。<br/><br/>　　真滁杜珂等处。<br/><br/>　　杨坪杨安等处。<br/><br/>　　棣甫都城等处。<br/><br/>　　杨友阆。<br/><br/>　　百也客等处。<br/><br/>　　阿落傅等寨。<br/><br/>　　蒙楚。<br/><br/>　　公洞龙木。<br/><br/>　　三寨猫犵剌等处。<br/><br/>　　黑土石。<br/><br/>　　洛宾洛咸。<br/><br/>　　益轮沿边蛮。<br/><br/>　　割和寨。<br/><br/>　　王都谷浪寨。<br/><br/>　　王大寨。<br/><br/>　　只蛙寨。<br/><br/>　　黄平下寨。<br/><br/>　　林拱章秀拱江等处。<br/><br/>　　密秀丹张。<br/><br/>　　林种拱帮。<br/><br/>　　西罗剖盆。<br/><br/>　　杉木箐。<br/><br/>　　各郎西。<br/><br/>　　恭溪望成崖岭等处。<br/><br/>　　孤把。<br/><br/>　　焦溪笃住等处。<br/><br/>　　草堂等处。<br/><br/>　　上桑直。<br/><br/>　　下桑直。<br/><br/>　　米坪。<br/><br/>　　令其平尾等处。<br/><br/>　　保靖州。<br/><br/>　　特团等处。<br/><br/>　　征东等处行中书省，领府二、司一、劝课使五。（大德三年，立征东行省，未几罢。至治元年复立，命高丽国王为左丞相。）<br/><br/>　　高丽国。（事迹见《高丽传》。至元十八年，王睶言：“本国置站凡四十，民畜凋弊。”敕并为二十站。三十年，沿海立水驿，自耽罗至鸭绿江并杨村、海口凡三十所。）<br/><br/>　　沈阳等路高丽军民总管府。<br/><br/>　　征东招讨司。<br/><br/>　　各道劝课使。<br/><br/>　　庆尚州道。<br/><br/>　　东界交州道。<br/><br/>　　全罗州道。<br/><br/>　　忠清州道。<br/><br/>　　西海道。<br/><br/>　　耽罗军民总管府。（大德五年立。）<br/><br/>　　河源附录<br/><br/>　　河源古无所见。《禹贡》导河，止自积石。汉使张骞持节，道西域，度玉门，见二水交流，发葱岭，趋于阗，汇盐泽，伏流千里，至积石而再出。唐薛元鼎使吐蕃，访河源，得之于闷磨黎山。然皆历岁月，涉艰难，而其所得不过如此。世之论河源者，又皆推本二家。其说怪迂，总其实，皆非本真。意者汉、唐之时，外夷未尽臣服，而道未尽通，故其所往，每迂回艰阻，不能直抵其处而究其极也。<br/><br/>　　元有天下，薄海内外，人迹所及，皆置驿传，使驿往来，如行国中。至元十七年，命都实为招讨使，佩金虎符，往求河源。都实既受命，是岁至河州。州之东六十里，有宁河驿。驿西南六十里，有山曰杀马关，林麓穹隘，举足浸高，行一日至巅。西去愈高，四阅月，始抵河源。是冬还报，并图其城传位置以闻。其后翰林学士潘昂霄从都实之弟阔阔出得其说，撰为《河源志》。临川朱思本又从八里吉思家得帝师所藏梵字图书，而以华文译之，与昂霄所志，互有详略。今取二家之书，考定其说，有不同者，附注于下。按河源在土蕃朵甘思西鄙，有泉百余泓，沮洳散涣，弗可逼视，方可七八十里，履高山下瞰，灿若列星，以故名火敦脑儿。火敦，译言星宿也。（思本曰：“河源在中州西南，直四川马湖蛮部之正西三千余里，云南丽江宣抚司之西北一千五百余里，帝师撒思加地之西南二千余里。水从地涌出如井。其井百余，东北流百余里，汇为大泽，曰火敦脑儿。”）群流奔辏，近五七里，汇二巨泽，名阿剌脑儿。自西而东，连属吞噬，行一日，迤逦东骛成川，号赤宾河。又二三日，水西南来，名亦里出，与赤宾河合。又三四日，水南来，名忽阑。又水东南来，名也里术，合流入赤宾，其流浸大，始名黄河，然水犹清，人可涉。（思本曰：“忽阑河源，出自南山。其地大山峻岭，绵亘千里，水流五百余里，注也里出河。也里出河源，亦出自南山。西北流五百余里，始与黄河合。”）又一二日，歧为八九股，名也孙斡论，译言九渡，通广五七里，可度马。又四五日，水浑浊，土人抱革囊，骑过之。聚落纠木干象舟，傅髦革以济，仅容两人。自是两山峡束，广可一里、二里或半里，其深叵测。朵甘思东北有大雪山，名亦耳麻不莫剌，其山最高，译言腾乞里塔，即昆仑也。山腹至顶皆雪，冬夏不消。土人言，远年成冰时，六月见之。自八九股水至昆仑，行二十日。（思本曰：“自浑水东北流二百余里，与怀里火秃河合。怀里火秃河源自南山，水正北偏西流八百余里，与黄河合，又东北流一百余里，过郎麻哈地。又正北流一百余里，乃折而西北流二百余里，又折而正北流一百余里，又折而东流，过昆仑山下，番名亦耳麻不莫剌。其山高峻非常，山麓绵亘五百余里，河随山足东流，过撒思加阔即、阔提地。”）<br/><br/>　　河行昆仑南半日，又四五日，至地名阔即及阔提，二地相属。又三日，地名哈剌别里赤儿，四达之冲也，多寇盗，有官兵镇之。近北二日，河水过之。（思本曰：“河过阔提，与亦西八思今河合。亦西八思今河源自铁豹岭之北，正北流凡五百余里，而与黄河合。”）昆仑以西，人简少，多处山南。山皆不穹峻，水亦散漫，兽有髦牛、野马、狼、狍、羱羊之类。其东，山益高，地亦渐下，岸狭隘，有狐可一跃而越之处。行五六日，有水西南来，名纳邻哈剌，译言细黄河也。（思本曰：“哈剌河自白狗岭之北，水西北流五百余里，与黄河合。”）又两日，水南来，名乞儿马出。二水合流入河。（思本曰：“自哈剌河与黄河合，正北流二百余里，过阿以伯站，折而西北流，经昆仑之北二百余里，与乞里马出河合。乞里马出河源自威、茂州之西北，岷山之北，水北流，即古当州境，正北流四百余里，折而西北流，又五百余里，与黄河合。”）<br/><br/>　　河水北行，转西流，过昆仑北，一向东北流，约行半月，至贵德州，地名必赤里，始有州治官府。州隶吐蕃等处宣慰司，司治河州。又四五日，至积石州，即《禹贡》积石。五日，至河州安乡关。一日，至打罗坑。东北行一日，洮河水南来入河。（思本曰：“自乞里马出河与黄河合，又西北流，与鹏拶河合。鹏拶河源自鹏拶山之西北，水正西流七百余里，过札塞塔失地，与黄河合。折而西北流三百余里，又折而东北流，过西宁州、贵德州、马岭凡八百余里，与邈水合。邈水源自青唐宿军谷，正东流五百余里，过二巴站与黄河合，又东北流，过土桥站古积石州来羌城、廓州构米站界都城凡五百余里，过河州与野庞河合。野庞河源自西倾山之北，水东北流凡五百余里，与黄河合。又东北流一百余里，过踏白城银川站与湟水、浩亹河合。湟水源自祁连山下，正东流一千余里，注浩亹河。浩亹河源自删丹州之南删丹山下，水东南流七百余里，注湟水，然后与黄河合。又东北流一百余里，与洮河合。洮河源自羊撒岭北，东北流，过临洮府凡八百余里，与黄河合。”）又一日，至兰州，过北卜渡。至鸣沙州，过应吉里，正东行。至宁夏府南，东行，即东胜州，隶大同路。自发源至汉地，南北涧溪，细流傍贯，莫知纪极。山皆草石，至积石方林木畅茂。世言河九折，彼地有二折，盖乞儿马出及贵德必赤里也。（思本曰：“自洮水与河合，又东北流，过达达地，凡八百余里。过丰州西受降城，折而正东流，过达达地古天德军中受降城、东受降城凡七百余里。折而正南流，过大同路云内州、东胜州与黑河合。黑河源自渔阳岭之南，水正西流，凡五百余里，与黄河合。又正南流，过保德州、葭州及兴州境，又过临州，凡一千余里，与吃那河合。吃那河源自古宥州，东南流，过陕西省绥德州，凡七百余里，与黄河合。又南流三百里，与延安河合。延安河源自陕西芦子关乱山中，南流三百余里，过延安府，折而正东流三百里，与黄河合。又南流三百里，与汾河合。汾河源自河东朔、武州之南乱山中，西南流，过管州，冀宁路汾州，霍州，晋宁路绛州，又西流，至龙门，凡一千二百余里，始与黄河合。又南流二百里，过河中府，遇潼关与太华大山绵亘，水势不可复南，乃折而东流。大概河源东北流，所历皆西番地，至兰州凡四千五百余里，始入中国。又东北流，过达达地，凡二千五百余里，始入河东境内。又南流至河中，凡一千八百余里。通计九千余里。”）<br/><br/>　　西北地附录<br/><br/>　　笃来帖木儿<br/><br/>　　途鲁吉。<br/><br/>　　柯耳鲁地。<br/><br/>　　畏兀儿地。（至元二十年，立畏兀儿四处站及交钞库。）<br/><br/>　　哥疾宁。<br/><br/>　　可不里。<br/><br/>　　巴达哈伤。<br/><br/>　　途思。<br/><br/>　　忒耳迷。<br/><br/>　　不花剌。<br/><br/>　　那黑沙不。<br/><br/>　　的里安。<br/><br/>　　撒麻耳干。<br/><br/>　　忽毡。<br/><br/>　　麻耳亦囊。<br/><br/>　　可失哈耳。<br/><br/>　　忽炭。<br/><br/>　　柯提。<br/><br/>　　兀提剌耳。<br/><br/>　　巴补。<br/><br/>　　讹迹邗。<br/><br/>　　倭赤。<br/><br/>　　苦叉。<br/><br/>　　柯散。<br/><br/>　　阿忒八失。<br/><br/>　　八里茫。<br/><br/>　　察赤。<br/><br/>　　也云赤。<br/><br/>　　亦剌八里。<br/><br/>　　普剌。<br/><br/>　　也迷失。<br/><br/>　　阿里麻里。（诸王海都行营于阿力麻里等处，盖其分地也。自上都西北行六千里，至回鹘五城，唐号北庭，置都护府。又西北行四五千里，至阿力麻里。至元五年，海都叛，举兵南来，世祖逆败之于北庭，又追至阿力麻里，则又远遁二千余里。上令勿追，以皇子北平王统诸军于阿力麻里以镇之，命丞相安童往辅之。）<br/><br/>　　合剌火者。<br/><br/>　　鲁古尘。<br/><br/>　　别失八里。（至元十五年，授八撒察里虎符，掌别失八里畏兀城子里军站事。十七年，以万户綦公直戍别失八里。十八年，从诸王阿只吉请，自大和岭至别失八里置新站三十。二十年，立别失八里和州等处宣慰司。二十一年，阿只吉使来言：“元隶只必帖木儿二十四城之中，有察带二城置达鲁花赤，就付阔端，遂不隶省。”至是奉旨：“诚如所言，其还正之。”二十三年，遣侍卫新附兵千人屯田别失八里，置元帅府，即其地以总之。）<br/><br/>　　他古新。<br/><br/>　　仰吉八里。<br/><br/>　　古塔巴。<br/><br/>　　彰八里。（至元十五年，授朵鲁知金符，掌彰八里军站事。）<br/><br/>　　月祖伯<br/><br/>　　撒耳柯思。<br/><br/>　　阿兰阿思。<br/><br/>　　钦察。（太宗甲午年，命诸王拔都征西域钦义、阿速、斡罗思等国。岁乙未，亦命宪宗往焉。岁丁酉，师至宽田吉思海傍，钦义酋长八赤蛮逃避海岛中，适值大风，吹海水去而干，生禽八赤蛮，遂与诸王拔都征斡罗思，至也列赞城，七日破之。岁丁巳，出师南征，以驸马剌真之子乞反为达鲁花赤，镇守斡罗思、阿思。岁癸丑，括斡罗思、阿思户口。）<br/><br/>　　阿罗思。<br/><br/>　　不里阿耳。<br/><br/>　　撒吉剌。<br/><br/>　　花剌子模。<br/><br/>　　赛兰。<br/><br/>　　巴耳赤邗。<br/><br/>　　毡的。<br/><br/>　　不赛因。<br/><br/>　　八哈剌因。<br/><br/>　　怯失。<br/><br/>　　八吉打。<br/><br/>　　孙丹尼牙。<br/><br/>　　忽里模子。<br/><br/>　　可咱隆。<br/><br/>　　设剌子。<br/><br/>　　泄剌失。<br/><br/>　　苦法。<br/><br/>　　瓦夕的。<br/><br/>　　兀乞八剌。<br/><br/>　　毛夕里。<br/><br/>　　设里汪。<br/><br/>　　罗耳。<br/><br/>　　乞里茫沙杭。<br/><br/>　　兰巴撒耳。<br/><br/>　　那哈完的。<br/><br/>　　亦思法杭。<br/><br/>　　撒瓦。<br/><br/>　　柯伤。<br/><br/>　　低廉。<br/><br/>　　胡瓦耳。<br/><br/>　　西模娘。<br/><br/>　　阿剌模忒。<br/><br/>　　可疾云。<br/><br/>　　阿模里。<br/><br/>　　撒里牙。<br/><br/>　　塔米设。<br/><br/>　　赞章。<br/><br/>　　阿八哈耳。<br/><br/>　　撒里茫。<br/><br/>　　朱里章。<br/><br/>　　的希思丹。<br/><br/>　　巴耳打阿。<br/><br/>　　打耳班。<br/><br/>　　巴某。<br/><br/>　　塔八辛。<br/><br/>　　不思忒。<br/><br/>　　法因。<br/><br/>　　乃沙不耳。<br/><br/>　　撒剌哈歹。<br/><br/>　　巴瓦儿的。<br/><br/>　　麻里兀。<br/><br/>　　塔里干。<br/><br/>　　巴里黑。<br/><br/>　　吉利吉思、撼合纳、谦州、益兰州等处。（吉利吉思者，初以汉地女四十人，与乌斯之男结婚，取此义以名其地。南去大都万有余里。相传乃满部始居此，及元朝析其民为九千户。其境长一千四百里，广半之，谦河经其中，西北流。又西南有水曰阿浦，东北有水曰玉须，皆巨浸也，会于谦，而注于昴可剌河，北入于海。俗与诸国异。其语言则与畏吾儿同。庐帐而居，随水草畜牧，颇知田作，遇雪则跨木马逐猎。土产名马、白黑海东青。昴可剌者，因水为名，附庸于吉利吉思，去大都二万五千余里。其语言与吉利吉思特异。昼长夜短，日没时炙羊肋熟，东方已曙矣，即《唐史》所载骨利斡国也。乌斯亦因水为名，在吉利吉思东，谦河之北。其俗每岁六月上旬，刑白马牛羊，洒马湩，咸就乌斯沐涟以祭河神，谓其始祖所从出故也。撼合纳犹言布囊也，盖口小腹巨，地形类此，因以为名。在乌斯东，谦河之源所从出也。其境上惟有二山口可出入，山水林樾，险阻为甚，野兽多而畜字少。贫民无恒产者，皆以桦皮作庐帐，以白鹿负其行装，取鹿乳，采松实，及劚山丹、芍药等根为食。<br/><br/>　　月亦乘木马出猎。谦州亦以河为名，去大都九千里，在吉利吉思东南，谦河西南，唐麓岭之北，居民数千家，悉蒙古、回纥人。有工匠数局，盖国初所徙汉人也。地沃衍宜稼，夏种秋成，不烦耘耔。或云汪罕始居此地。益兰者，蛇之称也。初，州境山中居人，见一巨蛇，长数十步，从穴中出饮河水，腥闻数里，因以名州。至元七年，诏遣刘好礼为吉利吉思撼合纳谦州益兰州等处断事官，即于此州修库廪，置传舍，以为治所。先是，数部民俗，皆以杞柳为杯皿，刳木为槽以济水，不解铸作农器，好礼闻诸朝，乃遣工匠，教为陶冶舟楫，土人便之。）<br/><br/>　　安南郡县附录<br/><br/>　　安南，古交趾也。陈氏叛服之迹，已见本传，今取其城邑之可纪者，录于左方。<br/><br/>　　大罗城路，汉交趾郡。唐置安南都护府。宋时郡人李公蕴立国于此。及陈氏立，以其属地置龙兴、天长、长安府。<br/><br/>　　龙兴府，本多冈乡。陈氏有国，置龙兴府。<br/><br/>　　天长府，本多墨乡，陈氏祖父所生之地。建行宫于此，岁一至，示不忘本，故改曰天长。<br/><br/>　　长安府，本华闾洞，丁部领所生之地。五代末，部领立国于此。<br/><br/>　　归化江路，地接云南。<br/><br/>　　宣化江路，地接特磨道。<br/><br/>　　沱江路，地接金齿。<br/><br/>　　谅州江路，地接左右两江。<br/><br/>　　北江路，在罗城东岸，泸江水分入北江，江有六桥。<br/><br/>　　如月江路。<br/><br/>　　南册江路。<br/><br/>　　大黄江路。<br/><br/>　　烘路。<br/><br/>　　快路。<br/><br/>　　国威州，在罗城南。（此以下州，多接云南、广西界，虽名州，其实洞也。）<br/><br/>　　古州，在北江。<br/><br/>　　仙州，古龙编。<br/><br/>　　富良。<br/><br/>　　司农。（一云杨舍。）<br/><br/>　　定边。（一云明媚。）<br/><br/>　　万涯。（一云明黄。）<br/><br/>　　文周。（一云门州。）<br/><br/>　　七源。<br/><br/>　　思浪。<br/><br/>　　大原。（一云黄源。）<br/><br/>　　通农。<br/><br/>　　罗顺。（一云来神。）<br/><br/>　　梁舍。（一云梁个。）<br/><br/>　　平源。<br/><br/>　　光州。（一云明苏。）<br/><br/>　　渭龙。（一云乙舍。）<br/><br/>　　道黄。（即平林场。）<br/><br/>　　武宁。（此以下县，接云南、广西界，虽名县，其实洞也。）<br/><br/>　　万载。<br/><br/>　　丘温。<br/><br/>　　新立。<br/><br/>　　恍县。<br/><br/>　　纸县。<br/><br/>　　历县。<br/><br/>　　阑桥。<br/><br/>　　乌延。<br/><br/>　　古勇。<br/><br/>　　供县。<br/><br/>　　窟县。<br/><br/>　　上坡。<br/><br/>　　门县。<br/><br/>　　清化府路，汉九真。隋、唐为爱州。其属邑更号曰江、曰场、曰甲、曰社。<br/><br/>　　梁江。<br/><br/>　　波龙江。<br/><br/>　　古农江。<br/><br/>　　宋舍江。<br/><br/>　　茶江。<br/><br/>　　安暹江。<br/><br/>　　分场。古文场。<br/><br/>　　古藤甲。<br/><br/>　　支明甲。<br/><br/>　　古弘甲。<br/><br/>　　古战甲。<br/><br/>　　缘甲。<br/><br/>　　〈弓安〉府路，汉日南。隋、唐为驩州。<br/><br/>　　倍江。<br/><br/>　　恶江。<br/><br/>　　偈江。<br/><br/>　　尚路社。<br/><br/>　　唐舍社。<br/><br/>　　张舍社。<br/><br/>　　演州路，本日南属县，曰扶演、安仁。唐改演州。<br/><br/>　　孝江。<br/><br/>　　多壁场。<br/><br/>　　巨赖社。<br/><br/>　　他袁社。<br/><br/>　　布政府路，本日南郡象林县，东滨海，西际真蜡，南接扶南，北连九德。东汉末，区连杀象林令，自立国，称林邑。唐时有环王者，徙国于占，曰占城。今布政乃林邑故地。<br/><br/>　　自安南大罗城至燕京，约一百一十五驿，计七千七百余里。<br/><br/>　　边氓服役<br/><br/>　　占城。<br/><br/>　　王琴。<br/><br/>　　蒲伽。<br/><br/>　　道览。<br/><br/>　　渌淮。<br/><br/>　　稔婆逻。<br/><br/>　　獠。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1436-27939.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1436-27941.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1436.html" action-type="chapterComment" class="comment"><i></i>元史章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

