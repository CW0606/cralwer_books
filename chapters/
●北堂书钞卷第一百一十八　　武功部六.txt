<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百一十八　　武功部六_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百一十八　　武功部六全文,虞世南作品" />
<meta name="description" content="北堂书钞原文阅读,●北堂书钞卷第一百一十八　　武功部六全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9724.html";
var nextpage="novel-read-999-9726.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百一十八　　武功部六</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9724.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百一十八　　武功部六</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 21:10:01<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註攻战十一<br/><br/>　　○攻战十一<br/><br/>　　战勇气「左传曰战於长勺公将鼓之曹劌曰未可齐人三鼓劌曰可矣齐师败绩公将驰之劌曰未可下视其辙登軾而望之曰可矣遂逐齐师既退公问其故对曰夫战勇气也一鼓作气再而衰三而竭彼竭我盈故剋之夫大国难测也惧有伏焉吾视其辙乱望其旗靡故逐之○王石华校勾改勺輒改辙襄改衰今案庄十年既退作既克剋之作克之」<br/><br/>　　战者危也「孟子曰战者危事也可得致贡也○今案陈俞本孟上有逸字删可得句」战有十一振「周书云战有十一振振有六厉五卫六厉一曰仁厉以行二曰智厉以道三曰武厉以勇四曰师厉以士五曰校正厉御六曰射师厉伍五卫一曰明仁怀怒二曰明智辅谋三曰明武摄勇四曰明才摄士五曰明艺摄官凡此十一者战之振也○今案读骚楼本周书大武篇艺摄作义摄又无此十一者四字战有下陈本脱十一振有五字王氏读书杂志据旧钞引同」<br/><br/>　　鬬有十一客「周书云鬬有十一客客有六广五虞六广一曰明令二曰明丑三曰明赏四曰明罚五曰利兵六曰竞竟五虞一曰鼓走疑二曰备从来三曰佐命举旗四曰虞人入谋五曰后动捻之凡此十一者鬬之客也○今案陈本脱读骚楼本周书大武篇只有五虞无六广佐命作佐车虞上有采字谋上无入字」<br/><br/>　　攻有九开开有五良「周书云攻有九开开有五良一曰取仁二曰取智三曰取勇四曰取材五曰取艺凡此九者攻之开也○洪氏校补凡九者三字今案见周书大武解楼本及陈本攻有作攻用并脱曰字凡字」<br/><br/>　　攻有九开开有四凶「周书云攻有九开开有四凶一曰攻天时二曰攻地宜三曰攻人德四曰攻兵利凡此九者攻之开也○今案陈本攻有作攻用凶作攻兵利作行利亦从近本大武解改」天气胜地气「司马法云凡战背风背高高险注曰背风从天气背高从地势也凡战宜因天气胜地气也○今案陈俞本高险二字作右高左险又陈本胜作秉俞本胜作乘又旧钞背误倍据本篇下文引订正二酉丛书辑司马法从俞本引」<br/><br/>　　从九天击九地「黄帝问玄女兵法云战鬬之法当从九天之上击九地之下眾士默默人无所见九天者春在青旁龙夏在朱雀秋在白虎冬在玄武四神為九天其衡则九地也○王石华校标目涂去下字改击九字三字今案陈俞本同」<br/><br/>　　因其虚乘其散「兵法云吴王夫差失越不取其后骄纵遗亡自大於是计其虚散越王以三千兵擒之于千遂此因其虚乘其散也故因虚散之必败犹天明之必冥也○今案陈俞本脱骄纵十二字」<br/><br/>　　攻其怠击其疑「司马兵法云凡战静而观其怠动而观其疑因其病攻其怠击其疑注曰敌静而不动视吏士知其懈怠者不也示敌而利以不敢进者疑也则可先知兵以卒暴击也○今案平津馆本用眾篇无因其病三字及注曰以下陈俞本亦脱注曰以下餘多增删二酉丛书辑司马法脱因其六字注文谓据御览引视上有相字又脱者不以下」<br/><br/>　　背孤攻虚「抱朴子云承阴阳以并势协五行之自然从计约以奋击常背孤而攻虚则黄帝吕尚范蠡伍员魏武帝所据同也○今案平津馆本脱长白继氏辑抱朴子佚文一卷据旧钞引同」<br/><br/>　　以盛乘衰「淮南子云善者之动也鸞举麟振凤飞龙腾发如猋风疾如骇电以生击死以盛乘衰以疾掩迟以饱制飢若水灭火以汤沃雪何往而不遂○今案王謨本兵略训及陈本猋作秋电作龙以生上有当字王氏读书杂志所据书钞作炎风石曜云当作此旧钞暗合」<br/><br/>　　避锐击惰「○今案此见孙子虚实篇第六本钞脱惰字并误连下条今校正陈俞本全脱」避实击虚「孙子兵法云故兵形象水火之形避高而就下兵之形避实而击虚○今案见平津本孙子军争第七」倍则分之「孙子云用兵之法倍则分之少则能逃之注曰以二敌一则一术為当一术為奇○今案平津本孙子谋攻第三当作正」兵少则逃之「孙子云用兵之法少则能逃之注曰高壁坚垒勿与战也○王石华校避改壁补垒字今案见平津本孙子谋攻第三」不若避之「孙子云用兵之法不若则能避之注曰引兵避也○今案见平津本孙子谋攻第三」夜战多火鼓昼战多旌旗「孙子云夜战多火鼓昼战多旌旗○今案见平津本孙子军争第七」<br/><br/>　　背风背高兼舍环龟「司马法云凡战背风背高兼舍环龟注曰兼舍者昼夜行也四面屯守谓之环龟○今案陈俞本同平津馆本用眾篇无注曰以下二酉丛书辑司马法用眾肩据书钞引悉同」以少击眾「六韜云以少击眾者必以日之多少也○今案平津本六韜奇兵篇二十七但有少击句少眾篇四十九多少也作暮字其下有伏於深草等句陈俞本删以日句以少上别增他语」<br/><br/>　　以少敌眾「魏武令云孙子所以能以少兵敌眾者常念增战士忽餘事是以注者有鼓吹而使步行為战士爱马也○洪氏校补孙子二字今案御览五百六十七引魏武帝令孙子作孙字餘同陈俞本但有孙子用兵常以少敌眾九字」<br/><br/>　　见小敌怯见大敌勇「东观汉记云王寻王邑围昆阳上将步骑千餘前去大军四五里二公遣步骑数千来合战斩首千级诸部将喜曰刘将军平生见小敌怯今见大敌勇甚可怪也○今案陈本部下脱将字合上脱来字千级作数十级聚珍本东观记有将字可怪作奇怪餘同陈本姚辑本脱步字餘亦同陈本」<br/><br/>　　百战百胜「战国策云魏太子自将过宋外黄徐子曰臣有百战百胜之术○今案见魏策」七擒七纵「蜀志云诸葛亮在南中所在战捷孟获者為夷所服亮与战七擒七而亮犹遣获获止不去曰公天威也南人不复反矣○今案见蜀志五裴注引汉晋春秋亦见本钞一百十九剋捷篇」<br/><br/>　　穰侯十攻「战国策云秦攻韩国陘范睢谓昭王曰有攻人者有攻地者穰侯十攻魏不能伤者所攻者地也地者人主所甚爱之人臣之所乐為死也与乐死者鬬故十攻而弗能胜也今王将攻韩围陘臣愿王毋独攻其地而攻其人也○严氏校者也改地者今案王泰定刻本秦策不能伤作不得伤弗能胜句无能字吴师道补注引宋剡川姚本与旧钞脗合」<br/><br/>　　不疑十攻「零陵先贤传云曹操攻柳城不下图画形势问计策周不疑进十计攻城即下也○洪氏校政改攻违改进今案陈俞本攻城上有以字即上有城字」公输九攻墨子九拒「墨子云公输般设九攻之法欲攻墨子墨子以九拒当之○今案经训堂本墨子般误盘本钞攻具篇守备篇引皆作般」衝车以临城「魏略云诸葛亮围陈仓将军郝昭筑陈仓城会亮至围昭不能拔亮乃进攻昭起云梯尽然梯上人皆烧死○今案魏志明帝纪注引魏略然上有昭以火箭逆射其云梯句陈本已补」<br/><br/>　　梯衝舞楼上「范曄后汉书云公孙瓚与儿书曰袁氏之攻状若鬼神梯衝舞吾楼上鼓角鸣于地中○今案见范书卷一百三」飞梯行云临阁灵构「陈琳武军赋云其攻也则飞梯行云临阁灵构上通紫电下过三墟隆蕴既备越有神鉤排雷衝则高炉略掣炬然则顿名楼○今案陈本删上通以下本钞攻具篇引壚作埵百三家本陈琳集武军赋隆作蕴隆掣作烈」<br/><br/>　　堕垣百叠弊楼数千「陈琳武军赋云衝鉤竞进熊虎争先堕垣百叠弊楼数千崇京魁而独处表完壑而殞颠○今案百三家本陈琳集弊作敝无京魁二句陈本脱云衝以下亦作敝」<br/><br/>　　兵火俱攻「王隐晋书云祖约為豫州胡骑至攻城大战其日西风兵火俱攻贼以繫铁鉤摘挽城楼楼拄拔坏○今案陈本及御览三百十八引王晋书州下皆有刺史二字」<br/><br/>　　炎燧四举「陈琳武军赋云於是炎燧四举元戎齐登探封蛇於穷穴梟鲸桀而取巨○今案百三家木陈琳集及陈俞本皆脱封蛇二句」一朝而拔「韩子云吴起為魏武侯西河之守秦有小亭临境吴起发攻之乃下令大夫曰明日攻亭先登者仕之大夫赐之止田宅民争上攻亭於是一朝而拔○今案见韩子内储说上篇本钞号令篇引脱武侯二字仕之下有国字餘同」<br/><br/>　　一战而霸「左传云出穀戍释宋围一战而霸文之教也○今案见僖二十七年」惣螭虎「徐干从西戎征赋云惣螭虎之劲卒即矫涂其如夷○今案本钞帝王部引无从西五字严辑徐干集收下二句以為失题盖据书钞帝王部言也陈俞本亦删西戎二字螭作摛矫作险」<br/><br/>　　驱犀象「东观汉记光武记云初莽遣大司徒王寻為大司空王邑将兵来征欲盛威风以振齐驱虎豹犀象奇伟猛兽以长人巨无霸為中垒校尉自秦汉以来师出未曾有也○今案聚珍本振齐作振山东姚木风作武以振齐三字作两□驱误则陈俞本改注范书」<br/><br/>　　貙虎為前駈雕鶚為旗帜「列子云黄帝与炎帝战於阪泉之野帅熊羆狼豹貙虎為前駈雕鶚為旗帜此以力使禽兽者也○今案陈俞本鶚作鶡近本列子黄帝篇帅误师」<br/><br/>　　战於寿华之野「山海经云羿与凿齿战于寿华之野羿射杀之崑崙墟东注曰凿亦人也齿如凿长五六尺因以名云○王石华校翠改羿人下删貌字今案见海外南经明吴琯本陈本崑上有在字」<br/><br/>　　战於泌谷之上「韩子云宋襄公与楚人战於泌谷之上宋人成列楚人未及济司购强曰楚人未成列击之必败公曰今人未及济而击之害义也○今案韩子外储左上篇泌作涿陈本仍作泌」<br/><br/>　　战於涿鹿之野「贾谊新书云炎帝者黄帝同母弟也各有天下之半黄帝行道而炎帝不听故战於涿鹿之野流血漂杵也○今案旧钞涿误浊据本钞下文订正餘亦同王謨本新书及陈本多异」<br/><br/>　　战於莽洋之野「家语云孔子登东山谓二三子各言尔志子贡后进曰赐愿使齐楚合战於莽洋之野两垒相当旗鼓相望埃尘连接挺刃交兵赐陈说其间推论兵害二国释患唯赐能之也○今案本钞下文引东山作农山餘同考家语致思篇第八东作农莽洋作莽养无旗鼓相当句连接作相接兵害作利害陈本与近本家语同」<br/><br/>　　仗黄鉞秉白旄「尚书牧誓曰武王戎车三百辆虎賁三千人与受战於牧野王左仗黄鉞右秉白旄以麾○今案武王三句是牧誓序辆作两王左以下又是牧誓正文」<br/><br/>　　秉素舆持白羽「语林云正侯与宣王在滑滨将战宣王戎服蒞事使人视武侯秉素舆持白羽鬲指麾三军并随其进止○今案陈本王作帝无宣王戎服九字考类聚六十七御览三百七七百二七百七十四引语林皆与旧钞同」<br/><br/>　　■〈方会〉动而鼓「左传云王以诸侯伐郑郑伯御之原繁高渠弥以中军奉公战于繻葛命二拒曰■〈方会〉动而鼓杜注■〈方会〉■〈施，冉代也〉也通帛為之盖今大将军之用也○今案桓五年杜注大将下无军字用作麾陈本已照改」<br/><br/>　　呼声动天「汉书云项羽救鉅鹿引兵渡河已渡皆湛舡破釜甑烧庐舍持三日粮视士卒必死诸侯救兵皆从壁上观楚战士无不一当十呼声动天地诸侯军人人惴恐○今案见汉书三十一项羽传」<br/><br/>　　鼓声动地「汉书云陈汤甘延围郅支城夜过半土城穿平明四面火起吏士喜大呼乘之鉦鼓声动地汉兵四面推樐楯并入土城吏土争入单于被疮死○今案汉书七十陈汤传及陈本作木城穿又樐作卤疮作创」<br/><br/>　　吴王秣马「国语云吴王会晋於黄池吴王秣马蓐食士系马舌出火灶建服姑奉文犀之渠注曰出火灭火不欲令晋君知之服姑幡名文犀之渠谓盾渠路书之者也○今案近本国语吴语无蓐字服姑作肥胡注曰以下与韦注不同士礼居本国语亦然此盖郑注之佚文路书句有误无从校正姑仍之陈俞本皆从近本改矣」<br/><br/>　　赵盾蓐食「左传云秦师送公子雍赵盾秣马蓐食潜师夜起○今案见文七年」朱遵绊马「华阳国志云公孙述有蜀蜀郡距守述攻之功曹朱遵绊马死战○今案顾校本华阳志蜀志篇距作拒郡上只一蜀字陈俞本多窜改」婿臣蒙马「左传楚子玉使鬬勃请战晋侯对曰詰朝将见晋车七百乘婿臣以下军之佐当陈蔡蒙马以虎皮先犯陈蔡陈蔡奔楚右师溃○今案见二十八年婿作婿婿婿古通字」带长剑挟秦弓「楚辞云出不入兮往不反平原忽兮路超远带长剑兮挟秦弓首虽离兮心不惩○今案见九歌国殤」持十戟「英雄记云魏太祖讨吕布於濮阳濮有别屯在濮西太祖夜袭比明破之未及还会布救兵三面挑战太祖募陷陈典韦先占将应募韦左手寺十餘戟大呼走起所？？互无不应手倒者○洪氏校也改屯今案陈俞本皆改引魏志亦见御览三百五十二引王沈魏书」<br/><br/>　　提双戟「汉表传云典韦性忠谨立侍终日希还私室每战先登名冠三军其手戟几一寿军中為之语曰帐下壮士典韦君手提双戟八十斤○今案陈俞本作江表御览四百九十六引江表传脱性忠十四字及君上韦字」<br/><br/>　　蒙皋比「春秋云齐师宋师次于郎公子偃自雩门窃出蒙皋比而先犯之○今案见左传庄九年」操铁杖「吕氏春秋云赵氏攻中山中山之人多力者曰吾丘鴆衣铁甲操铁杖以战所击无不破○今案见开春论」旗鼓相望梃刃交兵「家语云孔子登农山二三子各言尔志子贡后进曰赐愿使齐楚合战於莽洋之野两垒相当旗鼓相望尘埃接挺刃交兵赐陈说其间推论兵害二国释患惟赐能之也○今案详本篇上文」<br/><br/>　　天地為震怒战士為饮血「李陵别传曰李陵振臂一呼创病皆起举刃指虏胡马奔起从首奋唤争為先登当此时也天地為陵震怒战士為陵饮血○今案陈本别传二字作答苏武书唤作呼」转战六日「汉书云霍去病将万骑出陇西有功天子曰将军率戎士踰乌盩转战六日过焉支山千餘里○今案汉书五十五霍去病传踰作隃师古曰隃与陈俞本踰误除」转战万里「王濬表云臣受命之日心与口誓杀身死地转战万里○今案本钞将帅篇杀作授严辑王濬集作投是也陈俞本作将身」武士必死「淮南子云勾践决一狱不辜授龙渊而切其股血流至足○今案淮南子人间训及御览二百九十六引同陈本授作拔」□□□□「步马之势又甚悬绝疲兵再战以一当千犹扶持创病命争首尸死积野餘不满百○今案此文见李陵答苏武书文选引以一作一以持作乘尸死作死伤旧钞误入上条注中今移正陈俞本皆脱」<br/><br/>　　桀石投人「左传齐晋战於鞌高固入晋师桀石以投人禽之而乘其车杜注曰桀担也既获其人因释己车而乘所获者车○王石华校杰改桀誓改担扑改获今案见成二年」<br/><br/>　　大石击门「英雄记云袁尚使审配守业曹操进军攻业寍配将冯礼為内应开突内操兵三百餘人□觉之从城上以大石击门门闲入者皆死○王石华校兴改兵今案御览三百十七引英雄记同陈俞本冯作马又俞本闲作开」<br/><br/>　　曹仁突围「魏志云曹仁突江陵遣部曲将牛金与吴将周瑜挑战金眾少遂為所围垂没仁遂将壮士数千骑衝入贼围金等得解餘眾未尽出仁复还突之拔出金兵○王石华校人改仁典改曲象改眾今案魏志九曹仁传及陈俞本数千作数十」<br/><br/>　　张辽衝垒「魏志张辽募得八百人衝垒入权大惊望见辽所将眾少乃聚围之辽将麾下数十人得出餘眾皆号呼辽复还突之拔出金兵○王石华校人改仁典改曲象改眾今案魏志九曹仁传及陈俞本数千作数十」<br/><br/>　　张辽衝垒「魏志张辽募得八百人衝垒入权大惊望见辽所将眾少乃聚围之辽将麾下数十人得出餘眾皆号呼辽复还权人马皆被靡无敢当者○今案魏志十七张辽传及陈俞本围之作围数重被作披」<br/><br/>　　直贯胡骑「汉书云李广将四千骑出右北平匈奴四万骑围广广乃遣子敢往驰之敢从数十骑直贯胡骑出其左右○今案汉书五十四李广传遣作使餘同」自射胡骑「魏书代郡乌丸反以任城王彰為北中郎将北征入涿郡界叛胡数千骑卒至时兵马未集唯有部卒干人固守要隟虏散退彰追之身自转战射胡骑应弦而倒者前后相属○王石华校卫改魏伐改代马改乌百改北今案魏志十九任城王彰传及陈俞本隟作隙餘同」<br/><br/>　　箭不虚发「魏志庞悳与曹仁讨关羽仁使悳屯樊北十里会天淋雨十餘日汉日暴溢樊下平地五六丈悳与诸将避水上隄羽乘舡攻之以大舡四面射堤上悳被甲持弓箭不虚发○王石华校人改仁楚改樊落改持今案魏志十八庞悳传同」<br/><br/>　　箭无空发「王隐晋书陶侃為江夏郡守陈敏大举為逆以朱伺為习水战晓作舟舰偘遣作大舰逕据江口摧破前锋伺水军徒沔口与贼水城相搏伺左右三人上弩以给伺续锋相射箭无空发○今案陈俞本改注今晋书」<br/><br/>　　伏弢咯血鼓音不衰「春秋云赵鞅御郑师既战简子曰吾伏弢咯血鼓音不衰今日我上也○今案左传哀二年及陈俞本咯作呕释文云呕本又作咎本钞鼓篇引作殴」<br/><br/>　　流血及履未绝鼓音「左传云齐晋战于鞌郄克复于矢流血及履未绝鼓音曰余病矣张侯曰自始合而始贯余手及肘余折以御左轮朱殷岂敢言病○严氏校血流改流血今案成二年郄作郤履作屨陈俞本已改屨本钞鼓篇引亦作郄作履」<br/><br/>　　弦绝矢竭「王隐晋书云周处讨氏贼而进军上六陌山东据甘水之势西固梁山之险大战至暮斩首万计后授公建军期独当劲处弦绝矢竭后继不及遂丧战塲○今案俞本氏作巨至暮作尽日授公作播系建作违陈本已改注今晋书」<br/><br/>　　刀折矢尽「续汉书云段熲破羗明年餘羗复与烧何大豪寇张掖熲下马大战至日中刀折矢尽虏亦引进○今案姚辑汪辑本续汉皆脱陈俞本己改注范书」尽锐争先「晋中兴书云刘道规及下邳太守孟怀玉等与桓玄战于崢嶸州大战至日中义军乘火尽锐争先玄眾大溃○今案今晋书桓玄传无日中句餘同陈俞本皆改引今晋书」灭寇后食「晋中兴书云谢琰為会稽内史督五郡军事隆安□□孙恩复寇淡口上党太守张虔硕战败于邢浦人情长惧群贼尽锐外白贼至时尚未食琰曰要当先灭此寇而后食耳跨马而出○今案御览三百二十三引中兴书淡口作上虞尽锐作锐进陈俞本军事军士」<br/><br/>　　破郅支「汉书云陈汤為西域副使校尉破郅支城斩郅支单于首得汉使节二○今案汉书七十陈汤传及陈俞本副下无使字」血尸逐「班固燕然山铭曰斩温禺於衅鼓血尸逐以淬鍔然后四校横徂星流彗扫○洪氏校标目尺改尸今案文选及陈俞本淬作染本钞剋捷篇亦非淬疑是隋时本如此」脑沙漠髓余吾「杨雄校猎云猋腾波流机骇锋軼脑沙漠髓余吾注曰脑涂沙漠也髓播余吾水也○今案陈俞本皆作长杨赋删注曰以下考文选李善注引七略曰羽猎赋永始三年十二月上长杨赋绥和元年上此条本出长杨赋而云校猎者盖长杨亦言校猎之事耳」<br/><br/>　　伏尸数万「庄子云有国於螖之左角者曰触氏有国於蜗之右角者曰蛮氏时相争地而战色伏尸数万逐北旬有五日而后反○今案庄子则阳篇及陈本无色字」血流漂杵「贾谊新书云炎帝者黄帝同母弟也各有天下之半黄帝行道而炎帝不听故战於涿鹿之野血流标杵○今案详本篇上文」所当者破所击者服「史记云项王曰吾起兵八岁矣吾七十餘战所当者破所击者服未尝败亡遂霸有天下今卒困于此天之亡我非战之罪也○今案史记项羽本纪吾七作身七败亡作败北餘同」<br/><br/>　　威立海内「尉繚子云古之善用兵者能杀卒士之半威立海内○今案陈仁锡校本尉繚子兵令下篇卒下无士字立作加陈本作士卒立亦作加」兵冠诸侯「汉书云项羽大破秦军杀苏角虏王离是时楚兵冠诸侯○今案见卷三十一项羽传」横行海内天下莫禁「吽云齐桓公良车三百乘教卒万人以為兵首横行海内天下莫之能御也○今案见仲秋纪俞本同陈本作良军」若决水於千仞「孙子兵法云胜者之战若决水於千仞之谿者形也○洪氏校标目补千字今案平津本孙子军形第四及陈俞本决下有积字」如飢狼之见肉「商君书云玄氏之战如饿狼之见肉则民可用也○今案御览二百九十七引商君书及陈本肉作兔又陈本玄氏作视民御览玄氏句作民之见战」<br/><br/>　　北堂书钞卷第一百一十八 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9724.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9726.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

