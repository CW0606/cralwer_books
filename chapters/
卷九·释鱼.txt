<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《尔雅注疏》正文_卷九·释鱼_郭璞作品 - 维普阅读网</title>
<meta name="keywords" content="尔雅注疏,尔雅注疏原文,尔雅注疏阅读,卷九·释鱼全文,郭璞作品" />
<meta name="description" content="尔雅注疏原文阅读,卷九·释鱼全文在线阅读,郭璞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-505-5909.html";
var nextpage="novel-read-505-5911.html";
var indexpage = "novel-chapter-505.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-505.html">尔雅注疏</a></strong>
<strong><a href="novel-chapter-505.html">尔雅注疏目录</a></strong>
<span>卷九·释鱼</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-505-5909.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷九·释鱼</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=郭璞&amp;searchsubmit=yes"  target="_blank">郭璞</a><span class="divide">|</span>发布时间：2014-09-20 23:21:41<span class="divide">|</span></p>
<div class="page-body">
<div class="page-content">
<p>[疏]“释鱼第十六”。○释曰：案《说文》云：“鱼，水虫也。”此第释其见於经传者，是以不尽载鱼名。至於龟、蛇、贝、鳖之类，以其皆有鳞甲，亦鱼之类，故总曰释鱼也。<br/>　　鲤（今赤鲤鱼。）<br/>　　[疏]“鲤”。○释曰：今赤鲤鱼也。《诗》云：“岂其食鱼，必河之鲤。”是也。<br/>　　鱣。（鱣，大鱼。似鱏而短，鼻口在颔下，体有邪行甲，无鳞，肉黄，大者长二三丈，今江东呼为黄鱼。○鱣，张连切。）<br/>　　[疏]“鱣”。○释曰：鱣，郭义具注。陆机云：“鱣，出江海，三月中从河下头来上。鱣，身形似龙，锐头，口在颔下，背上腹下皆有甲，纵广四五尺。今於盟津东石碛上钓取之。大者千馀斤。可蒸为&lt;月隺&gt;，又可为鮓，鱼子可为酱。”《诗&#8226;卫风&#8226;硕人》云“鱣鲔发发”是也。<br/>　　鰋。（今鰋额白鱼。○鰋，音偃。）<br/>　　[疏]“鰋”。○释曰：注云：“今鰋额白鱼。”郭以目验言之也。《诗&#8226;颂》云“鲦鱨鰋鲤”是也。<br/>　　鲇。（别名鯷。江东通呼鲇为鮧。）<br/>　　[疏]“鲇”。○释曰：郭氏云：“别名鯷。江东通呼鲇为鮧。”案，此经鲤、鱣、鰋、鲇，舍人曰：“鲤一名鱣。”孙炎曰：“鰋一名鲇。”则是舍人以鲤、鱣为一鱼。孙炎以鰋、鲇为一鱼。郭氏以为四鱼者，如陆机之言。又以今语验之，则鲤、鲔、鱣、鮥，皆异鱼也，故郭氏云。先儒及《毛诗训传》皆谓此鱼有两名，今此鱼种类、形状有殊，无缘强合之为一物，是郭氏所以异也。<br/>　　鱧。（鮦也。）<br/>　　[疏]“鱧”。注“鮦也”。○释曰：今&lt;魚重&gt;鱼也。鮦与&lt;魚重&gt;，音义同。《诗&#8226;小雅》云：“鱼丽于罶，鲂鱧。”是也。<br/>　　鲩。（今鯶鱼，似鳟而大。○鲩，华板切。）<br/>　　[疏]“鲩”。注“今鯶鱼，似鳟而大”。○释曰：舍人云：“鱧，一名鲩。”郭氏所不取也。<br/>　　鲨，鮀。（今吹沙小鱼，体员而有点文。○鮀，音陁。）<br/>　　[疏]“鲨，鮀”。○释曰：鲨，一名鮀。《诗&#8226;小雅》云：“鱼丽于罶，鱨鲨。”陆机云：“鱼狭而小，常张口吹沙。”故郭氏云：“今吹沙小鱼也。”<br/>　　鮂，黑鰦。（即白鯈鱼，江东呼为鮂。○鮂，音囚。鰦音兹。）<br/>　　[疏]“鮂，黑鰦”。○释曰：鮂，一名黑鰦。郭云“即白鯈，江东呼为鮂”者，以时验而言之也。《诗&#8226;颂》曰“鲦鱨鰋鲤”是也。<br/>　　鰼，鰌。（今泥鰌。○鰼，音习。鰌，音秋。）<br/>　　[疏]“鰼，鰌”。○释曰：鰼，一名鰌，即今泥鰌也。穴於泥中，因以名云。<br/>　　鰹，大鮦；小者鮵。（今青州呼小鱺为鮵。○鰹，音坚。鮦，音同。鮵，音夺。）<br/>　　[疏]“鰹，大鮦；小者，鮵”。○释曰：此即上文“鱧”也，其大者名鰹，小者名鮵。故注云：“今青州呼小鱺为鮵。”鱺与鱧，音义同。<br/>　　魾，大鱯，小者鮡。（鱯，似鲇而大，白色。○魾，音皮。鱯，音画。鮡，音兆。）<br/>　　[疏]“魾，大鱯，小者鮡”。○释曰：鱯，鱼名。似鲇而大，白色。鱯之大者别名魾，小者别名鮡也。<br/>　　鰝，大鰕。（鰕大者出海中，长二三丈，须长数尺。今青州呼鰕鱼为鰝，音酆鄗。○鰕，音霞。）<br/>　　[疏]“鰝，大鰕”。○释曰：鰕之大者长二三丈，须长数尺。若此之类者，名鰝。<br/>　　鲲，鱼子。（凡鱼之子总名鲲。）<br/>　　[疏]“鲲，鱼子”。○释曰：凡鱼之子总名鲲。《诗》云：“其鱼鲂鳏。”郑云：“鳏，鱼子。”鲲、鳏字异，盖古字通用也。《鲁语》云：“宣公夏滥於泗渊，里革断其罟而弃之，曰：‘鱼禁鲲鮞，鸟翼鷇卵，蕃庶物也。’”是亦以鲲为鱼子也。<br/>　　鱀，是鱁。（鱀，&lt;魚昔&gt;属也。体似鱏，尾如&lt;魚菊&gt;鱼，大腹，喙小銳而长，齿罗生，上下相衔，鼻在额上，能作声，少肉多膏。胎生、健啖细鱼。大者长丈馀，江中多有之。○鱀，音忌。）<br/>　　[疏]注“鱀是鱁”至“有之”。○释曰：鱀，一名是鱁，&lt;魚昔&gt;之属也。云“体似鱏”者，《字林》云：“鳔，长鼻鱼也，重千斤。”传曰“伯牙鼓琴，鱏鱼出听”是也。鱀鱼之体似之也。云“尾如&lt;魚菊&gt;鱼”者，《说文》云：“&lt;魚菊&gt;，鱼名，出乐浪潘国。一曰，&lt;魚菊&gt;鱼，出江东，有两乳。”今鱀鱼之尾如&lt;魚菊&gt;鱼，故云“尾如&lt;魚菊&gt;鱼”也。云“大腹”以下者，时验而言也。<br/>　　鱦，小鱼。（《家语》曰：“其小者鱦鱼也。”今江东亦呼鱼子未成者为鱦。音绳。）<br/>　　[疏]○注“《家语》曰：‘其小者鱦鱼也。’”○释曰：案《家语》宓子贱为单父宰，孔子使巫马期往观政焉。期阴免衣弊裘入界，见&lt;魚攵&gt;者得鱼辄舍之，期问焉。曰：“凡&lt;魚攵&gt;者为得鱼也，何以得鱼卻舍之？”曰：“鱼之大者名为鱄鱨，吾大夫爱之。其小者名为鱦，吾大夫欲长之。是以得二者辄舍之。”是也。引之证鱦是小鱼之名也。<br/>　　鮥，鮛鲔。（鲔，鱣属也。大者名王鲔，小者名鮛鲔。今宜都郡自京门以上江中通出鱏鱣之鱼，有一鱼状似鱣而小，建平人呼鮥子，即此鱼也。音洛。○鮛，音叔。鲔，音伟。）<br/>　　[疏]“鮥，鮛鲔”。○释曰：郭义具注。陆机云：“鲔鱼，形似鱣而青黑，头小而尖，似铁兜鍪，口亦在颔下，其甲可以摩姜，大者不过七八尺，益州人谓之鱣鲔。大者为王鲔，小者名鮛鲔，一名鮥。肉色白，味不如鱣也。今东莱辽东人谓之尉鱼，或谓之仲明。仲明者，乐浪尉也，溺死海中化为此鱼。”又曰：“河南巩县东北崖上，山腹有穴。旧说云此穴与江湖通，鲔从此穴而来，北入河西上龙门，入漆沮。故张衡赋云：‘王鲔岫居’，山穴为岫。谓此穴也。”《月令》季春“荐鲔於寝庙”。《天官&#8226;漁人》“春献王鲔”是也。<br/>　　鯦，当魱。（海鱼也。似鳊而大鳞，肥美多鲠，今江东呼其最大长三尺者为当魱。音胡。○鯦，俱救切。）<br/>　　[疏]“鯦，当魱”。○释曰：鯦，一名当魱，海鱼也。○注“海鱼”至“音胡”。○释曰：云“似鳊而大鳞”者，案，鳊似鲂而大，腹细而长，今鯦鱼似之，但鳞大耳。云“肥美”以下者，以时验而知也。<br/>　　鮤，鱴刀。（今之鮆鱼也，亦呼为魛鱼。○鮤，音列。鱴，音灭。）<br/>　　[疏]“鮤，鱴刀”。○释曰：鮤，一名鱴刀。郭氏云：“今之鮆鱼也。”《说文》云：“鮆，饮而不食，刀鱼也。九江有之。”亦呼为鲂鱼。是则此鱼一名鮤鱼，一名鱴刀，一名魛鱼，一名鮆鱼也。<br/>　　鱊鮬，鱖鯞。（小鱼也。似鲋子而黑，俗呼为鱼婢，江东呼为妾鱼。○鱊，音聿。鮬，音步。鳜，音厥。鯞，章酉切。）<br/>　　[疏]“鱊鮬，鱖鯞”。○释曰：郭云：“小鱼也，似鲋子而黑。”《广雅》云：“鲋，鰿也。”此鱼似其小者，故云“似鲋子而黑”，色为异也。江东呼为妾鱼。《说文》云：鯜鱼“出乐浪潘国”是也。<br/>　　鱼有力者，鰴。（强大有力。○鰴，音晖。）<br/>　　[疏]“鱼有力者，鰴”。○释曰：凡鱼之强大多力异於群辈者，名鰴。<br/>　　魵，鰕。（出秽邪头国，见吕氏《字林》。○魵，音坟。）<br/>　　[疏]“魵，鰕”。○释曰：魵鱼，一名鰕。郭云：“出秽邪头国，见吕氏《字林》。”案《说文》亦云。<br/>　　鮅，鳟。（似鯶子，赤眼。○鮅，音必。鳟，才损切。）<br/>　　[疏]“鮅，鳟”。○释曰：鮅，一名鳟。《诗》云：“九罭之鱼，鳟鲂。”陆机云：“鳟似鯶鱼而鳞细於鯶，赤眼是也。”<br/>　　鲂，魾。（江东呼鲂鱼为鳊，一名魾。音毗。○鲂，音房。）<br/>　　[疏]“鲂，魾”。○释曰：鲂，一名魾，江东呼为鳊。《诗》云：“其鱼鲂鳏。”陆机云：“鲂，今伊洛济颍鲂鱼也。广而薄肥，恬而少肉，细鳞，鱼之美者。辽东梁水鲂，特肥而厚，尤美於中国鲂。故其乡语曰‘居就粮，梁水鲂’是也。”<br/>　　鯬，鯠。（未详。）蜎，蠉。（井中小蛣蟩，赤虫，一名孑孓，《广雅》云。○鯬，音黎。鯠，音来。蜎，狂衮切。蠉，香完切。）<br/>　　[疏]“蜎，蠉”。○释曰：井中小赤虫也。一名蜎，一名蠉，又名蛣蟩，又一名孑孓。《广雅》云：“孑孓，蜎”是也。<br/>　　蛭，虮。（今江东呼水中蛭虫入人肉者为虮。○虮，音祈。）<br/>　　[疏]“蛭，虮”。○释曰：此水中虫，喜入人肉者，江东呼为虮。《本草》谓之“水蛭”。一名马蜞，一名马耆，即楚王食寒菹得而吞之，能去结积者，是也。<br/>　　科斗，活东。（虾蟆子。）<br/>　　[疏]“科斗，活东”。○释曰：郭云：“虾蟆子。”此虫一名科斗，一名活东。头圆大而尾细，古文似之。故孔安国云：“皆科斗文字。”是也。<br/>　　魁陆。（《本草》云：“魁，状如海蛤，圆而厚，外有理纵横。即今之蚶也。”）<br/>　　[疏]“魁陆”。○释曰：即魁蛤也，见《本草》。○注“《本草》”至“蚶也”。○释曰：案《本草》虫鱼部，“魁蛤，一名魁陆，生东海。正圆，两头空，表有文”。陶隐居注云：“形似鲂軖（音狂），小狭长，外有纵横文理，云是老蝙蝠化为者。”是也。云“即今之蚶也”者，案，字书云：“蚶，蛤也。出会稽，可食。”是也。然则又一名蚶也。<br/>　　蜪蚅。（未详。）鼁&lt;酋黽&gt;，蟾诸。（似虾蟆，居陆地。淮南谓之去蚥。）在水者黾。（耿黾也。似青蛙，大腹，一名土鸭。○鼁，音去。&lt;酋黽&gt;，音秋。蟾，音占。黾，音猛。）<br/>　　[疏]“鼁&lt;酋黽&gt;，蟾诸。在水者黾”。○释曰：此有多种，鼁&lt;酋黽&gt;，一名蟾诸。郭云：“似虾蟆，居陆地。淮南谓之去蚥。”然蟾诸非虾蟆，但相似耳。案《本草》“虾蟆”陶注云：“此是腹大、皮上多痱磊者也。”蟾诸亦类此。《抱朴子》曰：蟾诸寿三千岁者，“头上有角，颔下有丹书八字”。《玄中记》云：“蟾诸头生角者，食之寿千岁。”是也。其居水者名黾，一名耿黾，一名土鸭。状似青蛙而腹大为异。陶注《本草》云：“大而青脊者，俗名土鸭，其鸣甚壮。”即此黾也。陶又云“一种小形善鸣”唤名为鼁者，即郭云“青蛙”者也。<br/>　　蜌，螷。（今江东呼蚌长而狭者为螷。○蜌，音陛。螷，蒲猛切。）<br/>　　[疏]“蜌，螷”。○释曰：蜌，一名螷，蚌属也。《说文》云：“修为螷，圆为&lt;虫矞&gt;。”郭云：“今江东呼蚌长而狭者为螷。”其肉可为醢，《周礼&#8226;醢人》掌馈食之豆云“脾析螷醢”是也。<br/>　　蚌，含浆。（蚌，即蜃也。）<br/>　　[疏]“蚌，含浆”。○释曰：《说文》云：“蜃属。”郭云：“即蜃也。”谓老产珠者也。一名蚌，一名含浆，《周礼》谓之貍物。<br/>　　鳖三足，能。龟三足，贲。（《山海经》曰：从山多三足鳖，大苦山多三足龟。今吴兴郡阳羡县君山上有池，池中出三足鳖，又有六眼龟。）<br/>　　[疏]“鳖三足，能。龟三足，贲”。○释曰：鳖、龟皆四足，三足者异，故异其名。鳖之三足者名能，龟之三足者名贲也。○注“《山海》”至“六眼”。○释曰：案《中山经》云：游戏山东南二十里，曰从山，从水出其上，潜其下，其中多三足鳖。食之无虫疾。是从山多三足鳖也。又云：放皋山东五十七里，曰大苦山。阳狂水出焉，西南注伊水中，多三足龟。食者无大疾，可以已肿。是大苦山多三足龟也。云“吴兴郡”以下者，以时验而言也。<br/>　　蚹蠃，螔蝓。（即蜗牛也。○蚹，音附。蠃，音罗。螔，音移。蝓，音俞。）<br/>　　[疏]“蚹蠃，螔蝓”。○释曰：蚹蠃，一名螔蝓。郭云：“即蜗牛也。”案《本草》“蜗牛”陶注云：“生山中及人家。头形似蛄蝓，但背负壳尔。”海边又一种正相似，以火炙壳便走出，食之，益颜色，名寄居。亦可作醢。《周礼》馈食之豆“葵菹蠃醢”是也。<br/>　　蠃，小者蜬。（螺大者如斗，出日南涨海中。可以为酒杯。○蜬，音含。）<br/>　　[疏]蠃与螺音义同。其小者名蜬。<br/>　　螖蠌，小者蟧。（螺属，见《埤苍》。或曰即彭螖也，似蟹而小。音滑。○蠌，音泽。蟧，音劳。）<br/>　　[疏]“螖蠌，小者蟧”。○释曰：螖，即彭螖也。似蟹而小，一名蠌。其小者别名蟧。案《埤苍》即云“螺属”。郭氏两从之。<br/>　　蜃，小者珧。（珧，玉珧。即小蚌。○珧，音遥。）<br/>　　[疏]“蜃，小者珧”。○释曰：蜃，大蛤也。《月令》云：孟冬之月，“雉入大水为蜃”。其小者名珧，一名玉珧，可饰佩刀削。《诗传》云“天子玉琫而珧珌”是也。《山海经》：峄皋山，皋水出焉，东注激女水，其中多蜃珧。<br/>　　龟，俯者灵，（行头低。）仰者谢，（行头仰。）前弇诸果，（字前长。）後弇诸猎，（申後长。）左倪不类，（行头左庳，今江东所谓左食者，以甲卜审。）右倪不若。（行头右庳，为右食，甲形皆尔。○倪，丑计切。）<br/>　　[疏]“龟俯”至“不若”。○释曰：此辨龟之俯仰、前後、左右，其形不同，其名亦异也。云“龟”者，目诸龟也。云“龟，俯者灵”者，谓行时头低。《周礼》“天龟曰灵属”是也。云“仰者谢”者，谓行时头仰。《周礼》“地龟曰绎属”是也。云“前弇诸果”者，诸，辞也。谓甲前长弇覆者名果。《周礼》“东龟曰果属”是也。云“後弇诸猎”者，诸，亦辞也。谓甲後长弇覆者名猎。《周礼》“南龟曰猎属”是也。云“左倪不类”者，倪，庳也。不，发声也。谓行时头左边庳下者名类。《周礼》“西龟曰雷属”是也。云“右倪不若”者，不，亦发声也。谓行时头右边庳下者名若。《周礼》“北龟曰若属”是也。《周礼》又云：“各以其方之色与其体辨之。”郑注云：“属，言非一也。色，谓天龟玄，地龟黄，东龟青，西龟白，南龟赤，北龟黑。俯者灵，仰者绎，前弇果，後弇猎，左倪雷，右倪若，是其体也。东龟、南龟长前後，在阳，象经也。西龟、北龟长左右，在阴，象纬也。天龟俯，地龟仰，东龟前，南龟卻，西龟左，北龟右，各从其耦也。”是《周礼》先有成文，故此释之。郑取此文为说，其言正同。惟绎与谢，雷与类小异耳，其义亦同。○注“行头”至“卜审”。○释曰：案，贾公彦说《周礼》以倪为睥睨，则左倪右倪是左顾右顾也。郭氏以庳解倪，及云“今江东所谓左食者”，皆以时验而言也。云“以甲卜审”，言用此龟之甲，以卜吉凶审谛也。<br/>　　贝，居陆。在水者蜬。（陆、水异名也。贝中肉如科斗，但有头尾耳。○贆，音标。）大者魧，（《书大传》曰：“大贝，如车渠。”车渠谓车輞，即魧属。○魧，音杭。）小者鰿。（今细贝亦有紫色者，出日南。○鰿，音积。）玄贝，贻贝。（黑色贝也。）馀貾，黄白文。（以黄为质，白文为点。○貾，音池。）馀泉，白黄文。（以白为质，黄为文点。今之紫贝，以紫为质，黑为文点。）蚆，博而頯。（頯者，中央广，两头锐。○蚆，音巴。頯，匡轨切。）蜠，大而险。（险者，谓污薄。○蜠，求陨切。）鰿，小而椭。（即上贝小。椭谓狭而长，此皆说贝之形容。○鰿，音责。椭，他果切。）<br/>　　[疏]“贝居”至“而椭”。○释曰：此辨贝居陆、居水、大小、文彩不同之名也。云“贝”者，目诸贝也。《说文》云：“贝，海介虫也。”取其甲以饰器物。古者货贝，周而有泉，至秦废贝行钱。居陆者名，在水者名蜬。至大者名魧，至小者名鰿。黑色之贝名贻贝。黄为质，白为文点者名馀。白为质，黄为文点者名馀泉。中央广，两头锐者名蚆。大而污薄者名蜠，小而狭长者名鰿。○注“书大”至“魧属”。○释曰：案《大传》云：西伯既戡耆，纣囚之羑里。散宜生“之江淮之浦，取大贝”，大如大车之渠，以赎其罪是也。《考工记》谓“车輞为渠”，故云“渠谓车輞”。其贝形曲及大小如车輞，故比之也，引之以证此经。魧是其大如车輞者，故云“即魧属”。○注“以白”至“文点”。○释曰：舍人云：“贝，水中虫也。”李巡曰：“馀，贝甲黄为质，白为文彩。馀泉，贝甲白为质，黄为文彩。”陆机《疏》云：“贝，水中介虫也，龟鳖之属。其文彩之异、大小之殊甚众。古者货贝是也。馀，黄为质，以白为文。馀泉，白为质，以黄为文。又有紫贝，其白质如玉，紫点为文，皆行列相当。其贝大者，当至一尺六七寸者，今九真交趾以为杯盘宝物也。”是先儒相传为然。但解紫贝与郭氏少异。陆机以白为质，紫为文。郭氏以紫为质，黑为文。是其异也。《书》云“文贝仍几”。《诗》云“成是贝锦”。《山海经》“阴山。浊浴水出焉，南流注蕃泽，其中多文贝”。皆谓此馀、馀泉也。○注“即上”至“形容”。○释曰：云“即上小贝”，知者以其同名鰿也。云“椭，谓狭而长”者，《诗》云：“嶞山乔岳。”《楚辞》云：“南北顺椭，其循几何？”皆是椭为狭长之名也。<br/>　　蝾螈，蜥蜴；蜥蜴，蝘蜓；蝘蜓，守宫也。（转相解，博异语、别四名也。○蝾，音荣。螈，音原。蜥，音昔。蜴，音亦。蝘，音掩。蜓，徒典切。）<br/>　　[疏]“蝾螈”至“守宫也”。○释曰：《诗&#8226;小雅&#8226;正月》云“胡为虺蜴”谓此也。蝾螈、蜥蜴、蝘蜓、守宫，一物形状相类而四名也。《字林》云：“蝾螈，蛇医也。”《说文》云：“在草曰蜥蜴，在壁曰蝘蜓。”《方言》云：“秦晋西夏谓之守宫，或谓之蠦&lt;虫廛&gt;（卢、廛二音），或谓之刺易。南阳人呼蝘蜓，其在泽中谓之易蜥。南楚谓之蛇医，或谓之蝾螈。”又东方朔云：“非守宫即蜥蜴。”案，此诸文则是在草泽中者，名蝾螈、蜥蜴；在壁者，名蝘蜓、守宫也。《博物志》云：以器养之，食以真朱。体尽赤，重七斤，捣万杵，以点女人体，终身不灭。耦则落，故号守宫。陆机《疏》云：“青绿色，大如指，形状可恶。”是也。<br/>　　镻，蝁。（蝮属。大眼，最有毒，今淮南人呼蝁子。○镻，音迭。蝁，乌洛切。）<br/>　　[疏]“镻，蝁”。○释曰：蛇也，蝮虺之属。大眼，有毒。一名镻，又名蝁，“淮南人呼蝁子”者，是也。<br/>　　螣，螣蛇。（龙类也，能兴云雾而游其中。《淮南》云蟒蛇。○螣，上音朕。下音腾。）<br/>　　[疏]“螣，螣蛇”。○释曰：蛇似龙者也，名螣，一名螣蛇。能兴云雾而游其中也。○注“《淮南》云蟒蛇”。○释曰：蟒当为奔。案《淮南子&#8226;览冥》篇说女娲云：功烈“上际九天，下契黄垆。名声被後世，光辉熏万物。乘雷车，服应龙，骖青虬，援绝瑞，席萝图，云黄璐，前白螭，後奔蛇”。许慎云“奔蛇，驰蛇”是也。或曰淮南人呼此螣为蟒蛇，义亦通。<br/>　　蟒，王蛇。（蟒，蛇最大者，故曰王蛇。○蟒，音莽。）<br/>　　[疏]“蟒，王蛇”。○释曰：此蛇之最大者也。名蟒，又名王蛇。与上螣蛇异。<br/>　　蝮虺，博三寸，首大如擘。（身广三寸，头大如人擘指。此自一种蛇，名为蝮虺。○擘，音拍。）<br/>　　[疏]“蝮虺”至“如擘”。○释曰：博，广也。首，头也。擘，拇指也。此自一种毒蛇，名蝮虺。身广三寸，其头大如人拇指。○注“身广”至“蝮蛇”。○释曰：案郭注，《三苍》云：“擘，大指也。”《苍颉篇》以为足大指，郑注《仪礼》以为手大指。然则手足大指皆得名擘，故注云“头大如人擘指”，又名拇。孙炎云：“头如拇指。”是也。案舍人曰：“蝮，一名虺。江淮以南曰蝮，江淮以北曰虺。”孙炎曰：“江淮以南谓虺为蝮。广三寸，头如拇指，有牙，最毒。”郭璞曰：“此自一种蛇，人自名为蝮虺。”今蛇细颈大头，色如艾绶文，文间有毛似猪鬣，鼻上有针，大者长七八寸，一名反鼻，如虺类。足以明此自一种蛇，如郭意。此蛇，人自名蝮虺，非南北之异蛇，实是虫，以有鳞，故在《释鱼》。且鱼亦虫之属乎！<br/>　　鲵，大者谓之鰕。（今鲵鱼似鲇，四脚，前似獼猴，後似狗。声如小儿啼，大者长八九尺。）<br/>　　[疏]鲵，雌鲸也。大者长八九尺，别名鰕。<br/>　　鱼枕谓之丁，（枕，在鱼头骨中，形似篆书丁字，可作印。）鱼肠谓之乙，鱼尾谓之丙。（此皆似篆书字，因以名焉。《礼记》曰：“鱼去乙。”然则鱼之骨体，尽似丙丁之属，因形名之。）<br/>　　[疏]“鱼枕”至“之丙”。○释曰：此释鱼之骨体，肠尾之名也。其鱼头中骨为枕，其骨形似篆书丁字，故因谓之丁。其肠似篆书乙字，尾似篆书丙字，亦因名之也。○注“《礼记》曰：‘鱼去乙。’”○释曰：此《礼记&#8226;内则》文也。郑玄注云：“乙，鱼体中害人者名也。今东海鮥鱼有骨名乙，在目旁状如篆乙，食之鲠人不可出”者，与此经违。非郭义也。<br/>　　一曰神龟，（龟之最神明。）二曰灵龟，（涪陵郡出大龟，甲可以卜，缘中文似瑇瑁，俗呼为灵龟，即今觜&lt;虫雋&gt;龟。一名灵&lt;虫雋&gt;，能鸣。）三曰摄龟，（小龟也。腹甲曲折，解能自张闭，好食蛇，江东呼为陵龟。○摄，音涉。）四曰宝龟，（《书曰》：“遗我大宝龟。”）五曰文龟，（甲有文彩者。《河图》曰：“灵龟负书，丹甲青玄。”）六曰筮龟，（常在蓍丛下潜伏，见《龟策传》。）七曰山龟，八曰泽龟，九曰水龟，十曰火龟。（此皆说龟生之处所。火龟犹火鼠。耳物有含异气者，不可以常理推，然亦无所怪。）<br/>　　[疏]“一曰”至“火龟”。○释曰：《易&#8226;损卦&#8226;六五》爻辞云：“十朋之龟，弗克违。”马、郑皆取此文解之。则此经十龟所以释《易》也。神龟者，龟之最神明者也。《礼统》曰：“神龟之象，上圆法天，下方法地，背上有盘法丘山，玄文交错以成列宿，长尺二寸，明吉凶，不言而信者。”是也。灵龟，龟之有灵、次神龟者。《雒书》曰：“灵龟者，玄文五色，神灵之精也。”摄龟，龟之小者。腹甲曲折，能自张闭者也。宝龟，传国所宝者。《春秋》经曰：“盗窃宝玉大弓。”《公羊传》曰：“宝者何”“龟青纯”。何休云：“谓之宝者，言世世保用之辞。”是也。文龟，甲有文彩者。筮龟，在蓍丛下者。山龟，生山中者。泽龟，生泽中者。水龟，生水中者。火龟，生火中者。○注“《书》曰：‘遗我大宝龟。’”○释曰：此《周书&#8226;大诰》文也。○注“《河图》”至“青文”。○释曰：引此以证龟甲有文彩也。其实《河图》说灵龟也，非此经之文龟，取其一边耳。○注“常在”至“策传”。○释曰：《龟策传》云：传曰“上有捣蓍，下有神龟”。又云：“闻蓍满百茎者，其下必有神龟守之，其上常有青云覆之。”传曰：“天下和平，王道得而蓍茎长丈，其丛生满百。”是也。○注“火龟犹火鼠耳”。○释曰：嫌龟不生於火，故以火鼠犹之也。郭注《山海经》云：“今去天南东万里有耆薄国，复五千里许有火山国。其山虽霖雨，火常燃。火中白鼠时出山边求食，人捕得之，以毛作布，名之火浣布。”是也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-505-5909.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-505-5911.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-505.html" action-type="chapterComment" class="comment"><i></i>尔雅注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

