<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《后汉纪》正文_孝殇皇帝纪卷第十五_袁宏作品 - 维普阅读网</title>
<meta name="keywords" content="后汉纪,后汉纪原文,后汉纪阅读,孝殇皇帝纪卷第十五全文,袁宏作品" />
<meta name="description" content="后汉纪原文阅读,孝殇皇帝纪卷第十五全文在线阅读,袁宏作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-556-7671.html";
var nextpage="novel-read-556-7673.html";
var indexpage = "novel-chapter-556.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-556.html">后汉纪</a></strong>
<strong><a href="novel-chapter-556.html">后汉纪目录</a></strong>
<span>孝殇皇帝纪卷第十五</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-556-7671.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>孝殇皇帝纪卷第十五</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=袁宏&amp;searchsubmit=yes"  target="_blank">袁宏</a><span class="divide">|</span>发布时间：2014-10-07 23:28:55<span class="divide">|</span></p>
<div class="page-body">
<div class="page-content">
<p>　延平元年（丙午、一０六）<br/>　　春正月癸卯，光禄勋梁鲔为司徒。<br/>　　三月甲申，葬孝和皇帝于顺陵〔一〕。<br/>　　〔一〕　范书殇帝纪作“慎陵”。注曰：“俗本作‘顺’者，误。”按刘攽东汉刊误曰：“ 案皇后纪，和熹皇后葬顺陵，以为皇后纪误。而灵帝父孝仁皇称慎陵，世数不远，陵名必不相袭。参校前后，孝和实葬顺陵，言慎乃更为误耳。”按御览卷九一引东观记正作“顺陵”，范书及李贤注误也。<br/>　　初，赐周、冯贵人归园。太后诏曰：“朕与贵人讬配后庭，十有余年。上天不吊，先帝早弃天下，孤心茕茕〔一〕，无所瞻仰。贵人当以旧典分归外园〔二〕，相恋之情，感增悲叹，燕燕之诗，曷能喻焉〔三〕？其赐贵人青盖车，骖马各一〔四〕，黄金四十斤〔五〕，杂彩三千匹。”<br/>　　〔一〕　李贤曰：“茕茕，孤特之貌也。诗曰‘茕茕在疚’。”<br/>　　〔二〕　此句原作“贵人当以旧归典分园外”，据范书和熹邓皇后纪以正之。<br/>　　〔三〕　李贤曰：“诗邶鄘序曰‘卫庄姜送归妾也。’其诗曰：‘燕燕于飞，差池其羽。之子于归，远送于野。瞻望不及，泣涕如雨。’”<br/>　　〔四〕　钮永建曰：“邓皇后纪作‘ 其赐贵人王青盖车、采饰辂、骖马各一驷’。考王青盖车见续汉舆服志，采饰辂未详。舆服志云‘大贵人、贵人公主、王妃、封君油画軿车。大贵人加节画辀。皆右騑而已’。云‘油画’，云‘画辀’，疑即采饰辂。云 ‘右騑而已’，见此车无左骖，故赐骖为殊礼。范书云各一驷者，兼王青盖车骖车而言也。纪文脱误，谊不可通。”<br/>　　〔五〕　范书皇后纪作“三十斤”。<br/>　　初，和帝宫人吉成，成御者志恨成，乃为相人，书太后姓字埋之。事下掖庭考验，皆以吉成所为。太后独念吉成“我待之有恩，虽下贱犹人，讬赖上在时，未尝闻有恶言，今我遇过于平常，何缘生此，不合人情” 。即自呼见，反复实劾，果其御者所为。<br/>　　夏四月，虎贲中郎将邓骘为车骑将军。<br/>　　初，骘与同郡袁良为布衣之交，及骘当路，欲延良共议世事，良谢而绝之。<br/>　　司空陈宠薨。<br/>　　宠字昭公，沛国〔洨〕（佼）人也〔一〕。曾祖父咸，成哀间以律令为尚书，常诫子曰：“为人议法，当依于轻，虽有百金之利，慎无案人也。”王莽之诛何武、鲍宣，咸乃叹曰：“易称‘君子见机而作，不俟终日’〔二〕，吾可逝矣。”即乞骸骨。莽篡位，召咸为掌寇大夫，谢病不肯应。时咸三子皆在位〔三〕，乃悉令去官，父子相与归田，敛家中律令文书壁藏之。宠父躬复以律令为廷尉监〔四〕。<br/>　　〔一〕　据范书、续汉郡国志改。<br/>　　〔二〕　出易系辞下。疏曰：“君子既见事之几微，则须动作而应之，不得待终其日。言赴几之速也。”<br/>　　〔三〕　咸三子，参、丰、钦也。<br/>　　〔四〕　躬乃钦之子，建武初为廷尉左监。<br/>　　宠少习家法，辟太尉鲍昱府〔一〕。是时三府掾属以不肯亲事为尚，专务交游。宠尝以事君之义，当供所职，以佐政治，何得但出入养虚。故独勤心于事，数为昱陈当世治化。昱高其能，使掌天下狱讼，所平决无不压伏。宠以律讼多错，不良吏得生因缘致〔轻〕重〔二〕，乃为撰科条辞讼比例，使事类相从，以塞奸源。其后公府奉以为法。宠虽〔传〕（傅）文法〔三〕，然兼通经籍，奏议温邃，号为名相。子忠，字伯〔始〕〔四〕，传家业，〔收〕才能甚有声誉〔五〕。<br/>　　〔一〕　钮永建曰：“陈宠传‘太尉 ’作‘司徒’。按鲍永传，永平十七年，昱代王敏为司徒。建初四年，代牟融为太尉，六年薨。是昱先为司徒，终于太尉。章怀注引东观记云，时司徒辞讼久者至数十年，比例轻重，非其事类，错杂难知。昱奏定辞讼比七卷，决事都目八卷，以齐同法令，息遏民讼也。考陈宠传，宠辟司徒鲍昱府，时司徒辞讼久者数十年，事类混错，易为轻重，不良吏得生因缘。宠为昱撰辞讼比七卷，决事科条，皆以事类相从，昱奏上之。据此则昱为司徒时所上辞讼比七卷、决事都目八卷，即陈宠所撰，昱之辟宠，其在司徒府无疑。纪文作太尉，误。”<br/>　　〔二〕　据东观记、范书补。<br/>　　〔三〕　据黄本改。<br/>　　〔四〕　据范书补。<br/>　　〔五〕　据范书补。<br/>　　五月辛卯，大赦天下。<br/>　　壬辰，河东恒山崩〔一〕。<br/>　　〔一〕　续汉五行志与袁纪同，而范书殇帝纪作“垣山崩”。洪亮吉以为恒山在上曲阳，不属河东，应如殇纪作“垣山”为是。其说是。按续汉郡国志，河东郡有垣县，县有王屋山。注引博物记曰：“ 山在东，状如垣。”则垣山即垣县王屋山。<br/>　　六月丁未，太常尹勤为司空。<br/>　　诏曰：“自夏以来，阴雨过节，思惟愆失，深自克责。新遭大忧，接以未和，彻膳摈服，庶有益焉。其减太官、上方诸服御靡丽难成之物。”<br/>　　丁卯，诏免掖庭宫人六百余人皆为庶人。<br/>　　尚敏上疏陈兴广学校曰〔一〕：“臣闻五经所以治学为人，五经不修，世道陵迟，学校不弘，则人名行不广。故秦以坑儒而灭，汉以崇学而兴。所以罔罗天下，统理阴阳，弥纶治道，而示民轨则也。光武中兴，修缮太学，博士得具，五人五经〔二〕，各叙其义，故能化泽沾洽，天下和平。自顷以来，五经颇废，后进之士，趣于文俗，宿儒旧学，无与传业。由是俗吏繁炽，儒生寡少。其在京师，不务经学，竞于人事，争于货贿。太学之中，不闻谈论之声；从横之下，不睹讲说之士。臣恐五经六艺，浸以陵迟；儒林学肆，于是废失。所以制御四夷者，以有道德仁义也。传曰：‘王者之臣，其实师也。’言其道德可师也。今百官伐阅，皆以通经为名，无一人能称。孔子曰：‘<br/>　　无而为有，虚而为盈，难乎有恒矣。’〔三〕自今官人，宜令取经学者，公府孝廉皆应诏，则人心专一，风化可淳也。”<br/>　　〔一〕　尚敏，范书无传，不详邑里生平，此疏仅见袁纪。<br/>　　〔二〕　范书儒林传序曰：“于是立五经博士，各以家法教授，易有施、孟、梁丘、京氏，尚书欧阳、大小夏侯，诗齐、鲁、韩，礼大小戴，春秋严、颜，凡十四博士，太常差次总领焉。”袁纪作“五人五经”当有脱误。<br/>　　〔三〕　见论语述而。<br/>　　于是诏曰：“易称‘天垂象，圣人则之’。又云 ‘圣人之情见于辞’〔一〕。然则文章之作，将以幽赞神明，变畅万物。秦燔诗书，礼毁乐崩。大汉之兴，拾而弘之。至乎元康、五凤之间〔二〕，英豪四集，文章焕炳，六经之学，于斯为盛。自顷以来，学者怠惰，遂以陵迟，宜令公卿中二千石各举隐逸大儒，硕德高操，以劝后进。”<br/>　　〔一〕　易系辞曰：“子曰：‘圣人立象以尽意，设卦以尽情伪，系辞焉以尽其言，变而通之以尽利。’”<br/>　　〔二〕　元康、五凤皆宣帝时年号，公元前六五年至前五四年间。汉书儒林传曰：“初，书唯有欧阳，易杨，春秋公羊而已。至孝宣世，复立大小夏侯尚书、大小戴礼、施、孟、梁丘易、谷梁春秋。”　初，陈留李充三征不至，由是征充为博士，俄迁侍中。车骑将军邓骘屈己礼之〔一〕，尝设酒馔，请充及朝大夫。酒酣，骘曰：“幸得讬椒房，位上将，幕府初开，欲延天下英俊，君其未闻？”充曰：“将军诚能招延俊乂，以光本朝，不为难矣，但患不为耳！”因说海内隐士，颇不合，骘举炙〔啖〕充曰〔二〕：“君宜及温食之。”充受炙掷地曰：“说士之乐，甘于啖炙。 ”遂拂衣而出。侍中张孟谏曰〔三〕：“闻足下面折邓将军以谠言〔四〕，责之过矣，非所以光祚子孙，诚不为足下取此。”充曰：“大丈夫居世，贵行其志耳。我躬不阅，遑恤我后〔五〕，何能为子孙计！”由是不为权贵所容，迁左中郎将。年八十三后为三老五更〔六〕，天子赐几杖，访以国政。<br/>　　〔一〕　按范书此事系于永初二年十一月邓骘任大将军之后，时骘幕府初开，推进天下贤士何熙、祋讽、羊浸、李郃、陶敦等列于朝廷，辟杨震、朱宠、陈禅置之幕府。此等与袁纪骘之语正合，疑袁纪置此误。<br/>　　〔二〕　据范书补。<br/>　　〔三〕　范书李充传作“汝南张孟举 ”。<br/>　　〔四〕　谠言，说文曰：“直言也。 ”谠音党。<br/>　　〔五〕　出诗邶风谷风。言自身尚且难保，何暇顾及子孙。<br/>　　〔六〕　范书李充传作“年八十八” ，惠栋引袁纪作“年八十四”，录以存疑。<br/>　　秋七月辛亥〔一〕，帝崩崇德殿。<br/>　　〔一〕　范书作“八月辛亥”，按七月丙子朔，不当有辛亥，当以范书为是。通鉴作“八月辛卯”，亦误。<br/>　　初，清河王庆子佑〔一〕，生而有神光、赤蛇之异。年十岁善史书，善经传。和帝甚器之，号〔曰诸生〕（日请）〔二〕，赏赐恩宠，异于诸子。和帝崩，殇帝在抱，太后诏留清河邸，以为储副。及殇帝崩，群臣皆为属意平原王胜。太后以前不立胜，恐为患，与车骑将军骘、虎贲中郎将悝等定策禁中，其夜，使〔骘〕持节以青盖车以迎佑于清河邸〔三〕。<br/>　　〔一〕　范书章帝八王传与袁纪同，而安帝纪作“恭宗孝安皇帝讳祜”。东观记、通鉴均作 “祜”。惠栋引说文曰：“祜，上讳。”徐铉云：“安帝名也。”则袁纪作“佑”，误。今存其异文。<br/>　　〔二〕　据东观记改补。<br/>　　〔三〕　据范书补。<br/>　　癸丑，立为长安侯〔一〕。太后诏曰：“先帝圣德淑茂，早弃天下。朕抚育幼帝，日月有望，遭家不造，仍罹凶祸。朕惟平原王素被锢疾，念宗庙之重，思继嗣之统。长安侯佑禀性忠孝，小心翼翼〔二〕，年已十三，嶷然有成人之体。礼：昆弟之子犹子也〔三〕。其以佑为孝和皇帝嗣，即皇帝位。”<br/>　　〔一〕　杨树达曰：“宣帝将立，先封阳武侯，此用其故事也。”<br/>　　〔二〕　见诗大雅大明之章。<br/>　　〔三〕　见礼记檀弓上，“昆”作“ 兄”。<br/>　　自延平初，邓骘兄弟常在禁中，至是乃就第。<br/>　　丙寅〔一〕，葬孝殇皇帝于康陵。<br/>　　〔一〕　范书作九月事。按九月乙亥朔，无丙寅，当以袁纪为是。<br/>　　己亥，陨石于陈留〔一〕。<br/>　　〔一〕　范书作“乙亥”，是。疑袁纪上脱“九月”二字。<br/>　　冬，西域诸国反。都护任尚上书求救。遣骑都尉班雄、校尉梁慬将五千人出塞〔一〕，会尚自疏勒还，与慬共保龟兹。温宿、姑墨二国将数万人围慬，月余，慬击破之，斩首数万级。道不通，慬遂留龟兹。〔一〕　范书梁慬传作“延平元年拜西域副校尉”。按续汉百官志无西域副校尉一职。而汉书百官公卿表载西域都护属官有副校尉一职，秩比二千石，官居元帝所置戊己校尉之上。然何以不见西域校尉一职？陈直先生汉书新证曰：“西域都护，有时称为西域校尉。”居延汉简释文所载“鄯善以西校尉吉”，即西域都护郑吉，故都护之外不另设校尉之职。东汉始建，无暇西顾，未设都护及其属官。明帝永平十七年始置都护、戊己校尉，而未言及副校尉。按范书西域传：“ 永平末，焉耆与龟兹共攻没都护陈睦、副校尉郭恂，杀吏士二千余人。”可见已设副校尉一职，且系都护之主要助手。又窦宪传载，和帝永元二年，宪曾遣副校尉阎槃击伊吾。安帝永初初，诏罢西域都护，副校尉一职亦随之取缔。至元初六年，邓太后诏许班勇所奏复置护西域副校尉居敦煌事，其职始复立。据此袁纪“校尉梁慬 ”之上当脱“副”字。<br/>　　初，西域自武帝时始通，三十六国其俗颇率着城郭田畜。地在匈奴之西，乌孙之南，〔南〕北有大山，中央有河，东西六〔千〕（十）余里，东则接汉，阨以玉门、阳关〔一〕。出西域有两道：从鄯善傍南山，北〔陂〕（渡）河〔二〕，西行至莎车，为南道。南道西逾葱岭，则出大月氏、安息。〔自〕车师前王庭〔三〕，随北山，陂河西行，至疏勒，为北道。北道而逾葱岭，则出大宛、康〔居〕、奄蔡焉（耆）〔四〕。<br/>　　〔一〕　据汉书西域传改补，“东西六千余里”下恐尚脱“南北千余里”句。<br/>　　〔二〕　据南监本改，汉书西域传作 “波河”。波，循也，与陂通。<br/>　　〔三〕　据汉书西域传补。<br/>　　〔四〕　据王念孙说改。<br/>　　匈奴彊盛，常属役匈奴。宣帝神雀中，汉置西域都护。王莽时，数遣五威德军出西域〔一〕，车师诸国贫困，由是故叛。而（诸）都护李宗抄暴南道〔二〕，改其国号，以疏勒为世善，姑墨为积善，或易置王侯，于是西域与中国遂绝。和帝永元中，西域都护班超遣掾甘英临大海而还，具言葱岭西诸国地形风俗，而班勇亦见记其事，或与前史异，然近以审矣。<br/>　　〔一〕　汉书西域传、王莽传均作“ 五威将王骏”。疑“德”系“将”之误。<br/>　　〔二〕　汉书西域传“李宗”作“李崇”。“诸”字是衍文。<br/>　　自敦煌西出玉门、阳关，涉鄯善，通伊吾（五）千里〔一〕。自伊吾通车师前部高昌壁，北通后部五百里，是匈奴西域之门也〔二〕。伊吾地宜五谷、桑、麻、葡萄。其北有柳中，皆膏腴之地。故与匈奴争车师、伊吾虚之地，以制西域。<br/>　　〔一〕　范书西域传作“千余里”，袁纪之“五”字乃涉上文“吾”字而衍，故删。<br/>　　〔二〕　指后部之金满城。又伊吾至前部高昌壁，范书作“千二百里”，袁纪恐脱之。<br/>　　故自鄯善国治欢泥城，去洛阳七千一百里。此通车师前、后王及车且弥、旱陆、蒲类、〔移〕（条）支是为车师六国〔一〕，北与匈奴接。前部西通〔焉〕耆北道〔二〕，后部西通乌孙。汉欲隔绝西域、匈奴，必得车师，屯田伊吾。<br/>　　〔一〕　车且弥，范书作“东且弥” ，汉书分作“东且弥”、“西且弥”。旱陆，汉书作“ 卑陆”，范书与袁纪同。又条支远在西海之滨，不当列入车师之国。范书作“移支”，故据以正。<br/>　　〔二〕　据范书补。<br/>　　焉耆治河南城〔一〕，去洛阳八千二百里。东南与山离国接，其余危须、尉黎、龟兹、姑墨、温宿、疏勒、休修〔二〕、大宛、康居、大月氏、安息、大秦、乌弋、罽宾、莎车、于阗、且〔末〕、〔拘〕弥〔三〕诸国转相通。〔一〕　范书作“南河城”。沈家本后汉书琐言曰：“前书治员渠城。按‘南河’，汉书考证（齐召南）引此作‘南柯’，未知所据何本。”<br/>　　〔二〕　黄本作“沭修”，汉书西域传作“休循”。<br/>　　〔三〕　据范书西域传补。<br/>　　是秦为西域〔一〕，大月〔氏国治蓝氏〕城〔二〕，去洛阳万六千三百七十里。其东南数千里通天竺。<br/>　　〔一〕　此句错讹已甚，不解其意。<br/>　　〔二〕　据范书西域传补。<br/>　　天竺，一名身毒，俗与月氏同。临大水，西通大秦。从月氏南至西海，东至盘越国，皆身毒地〔一〕。又有别城数十，置王〔二〕，而皆总名身毒。其俗修浮图，道不伐杀，弱而畏战。本传曰：西域郭俗造浮图，本佛道，故大国之内众数万〔三〕，小国数千，而终不相兼并。及内属之后，汉之奸猾与无行好利者●守其中，至东京时，〔<br/>　　诈〕（作）谋兹生〔四〕，转相吞灭，习俗不可不慎所以动之哉〔五〕。<br/>　　〔一〕　范书西域传“盘越国”作“ 磐起国”。钮永建曰：“考太平御览四夷部有磐越国，引魏书云在天竺东南数千里。又梁书海南诸国传云：中天竺国，一名身毒，从月氏、高附西，南至西海，东至磐越云云。此文正用后书语，亦作磐越，则范书作‘磐起’盖误，当以袁纪正。”<br/>　　〔二〕　范书作“有别城数百，城置长。别国数十，国置王”袁纪当有脱误。<br/>　　〔三〕　内与众原倒置，迳正之。<br/>　　〔四〕　诈作形近而讹，故正之。<br/>　　〔五〕　以上所谓本传语乃东观记西域传之文。四库馆臣辑东观记，亦失录。<br/>　　西域之远者，安息国也，去洛阳二万五千里。北与康居，南与乌弋、山离相接，其地方数〔千里〕（百）〔一〕。西至条支，马行六〔十〕（千）日，临〔西〕海〔二〕。暑热卑湿，出师子、犀牛、犎牛，孔雀卵大如瓮。（与西海接）〔三〕自安息西关西至阿蛮国三千四百里。自阿蛮西至斯宾国〔三千六百里〕〔四〕。渡河西南至于罗国，有九百六十里。安息西界极〔矣〕〔五〕。其南乘海，乃通大秦，或数月云。<br/>　　〔一〕　范书西域传作“地方数千里 ”，袁纪误“千”为“百”，下又脱“里”，皆正之。<br/>　　〔二〕　据范书改补。<br/>　　〔三〕　此乃衍文，删。<br/>　　〔四〕　依上下文例，据范书补。<br/>　　〔五〕　据范书补。<br/>　　大秦国，一名黎轩〔一〕，在海西。汉使皆自乌弋还，莫能通条支者。甘英逾悬度乌弋、山离，抵条支，临大海。欲渡，人谓英曰：“〔海〕（汉）广大〔二〕，水咸苦不可食。往来者逢善风时，三月而渡；如风迟则三岁〔三〕。故入海者皆赉三岁粮。海中善使人思土恋慕，数有死亡者。”英闻之乃止，具问其土俗。<br/>　　〔一〕　班书作“犁靬”，范书作“ □鞬”，三载互异。<br/>　　〔二〕　据范书改。<br/>　　〔三〕　范书作“二岁”。<br/>　　大秦地方数千〔里〕〔一〕，四百余城，小国役属者数〔十〕（<br/>　　千）〔二〕。〔石〕（户）为城郭〔三〕，别置邮亭，皆垩塈之；有松柏诸木、百草，民俗力田，作种植，树蚕桑。国王髡头而衣文绣，乘辎軿、白盖〔小车〕（山中）〔四〕，出入击鼓，有旌旗幡帜，起宫室，以水精为柱，及余食器。王所治城，周环百余里，王有五宫，各相去十里。平旦至一宫听事，止宿；明旦复至一宫，五日一遍而复还。常使一人持囊随王车，民欲有言事者，即以书投囊中，王至宫散省，分理其枉直。各有官曹，又置三十六相〔五〕，皆会乃议事。王无常人，国中有灾异，风不时节，辄放去之，而更求贤人以为王，〔放〕者终无怨〔六〕。多金银、真珠、珊瑚、琥魄、琉璃、金缕、罽绣、杂色绫、涂布，又有细布，或言水羊毛，野蚕茧所作。会诸香煎以为苏合，凡外国诸珍异皆出焉。以金银〔为钱，银〕钱十当金钱一〔七〕。与天竺、安息交市于海中，其利十倍。其民质直，市无二价，谷食常贱，国内富饶。邻国使到其界首者，乘驿诣王都，至则廪以金钱。<br/>　　〔一〕　据范书补。<br/>　　〔二〕　据陈澧校改。<br/>　　〔三〕　据范书改。<br/>　　〔四〕　据范书改。<br/>　　〔五〕　范书“相”作“将”。<br/>　　〔六〕　据范书补。<br/>　　〔七〕　据范书补。<br/>　　及安帝元初中，日南塞外檀国献幻人，能变化吐火，自支解，又善跳丸，能跳十丸。其人曰：“我海西人。”则是大秦也。自交州塞外檀国诸蛮夷相通也，又有一道与益州塞外通。<br/>　　大秦人皆粗长大，平正若中国人，故云外国之大秦，而其国中常自言是〔中〕国一别〔一〕。其王常欲通使于汉奉贡献，而安息欲以汉缯丝与之交市，故遮不得令通。及桓帝建初中〔二〕，王安都遣使者奉献象牙、犀角、玳瑁，始一通焉〔三〕。<br/>　　〔一〕　“国中”原作“中国”。陈璞曰：“魏志注引魏略，作其人长大，平正似中国人而胡服，自云本中国一别也。”今据以改补。<br/>　　〔二〕　建初乃章帝年号，范书作“ 延熹”，是。<br/>　　〔三〕　安都，罗马帝国皇帝安东尼，范书作“安敦”。<br/>　　其长老或传言其国西有弱水，近日入所矣。又云从安息陆道绕海北行，出西〔海〕至大〔秦〕（海）〔一〕，人相连属，十里一亭，三十里一署〔二〕，终无盗贼惊。而有猛虎、师子遮食行者，不有百余人赉其器，辄害之，不得过。又言旁国渡海飞桥数百里，所出奇异玉石诸物，多谲怪不经，故不述云。<br/>　　〔一〕　据范书改补。<br/>　　〔二〕　范书“署”作“置”。<br/>　　西南极矣山离，还自条支，东北通乌弋山离，可百余日行。而乌弋山离、罽宾、莎车、于置、宁弥诸国相接〔一〕，远者去洛阳二万一千里，近者万余里焉。<br/>　　〔一〕　宁弥，班书作“扜弥”。<br/>　　十二月甲子，清河王庆薨，谥曰孝王。<br/>　　庆善为威容，进止可观。自被废黜，常居慎密，在宫省，语不及外。和帝为太子，与庆相亲，入则共室，出则同舆。及即位，政之大小，与庆议之。庆逾益畏慎，夙夜战栗。每当朝会，辄服候〔一〕，且常谓左右曰：“我诚一国王，车马器物亦足已矣。”内以论议，外以说左右，其一绝名此〔二〕，皆此类也。<br/>　　〔一〕　范书章帝八王传言庆“每朝谒陵庙，常夜分严装，衣冠待明”。<br/>　　〔二〕　疑“此”系“位”之误。<br/>　　初，宋贵人冢上无祠堂，庆每露祭，未尝不流涕。和、殇二帝崩，庆常居倚庐，哭泣哀恸，遂以发病。病困，谓舅宋衍曰：“清河土地下湿，欲乞骸骨于贵人冢傍下棺而已。朝廷大恩，犹当有屋宇，子母并食，魂灵不暴露，死复何恨！”乃上书求葬于樊濯中贵人冢旁，不听。庆将薨，叹曰：“不惜死也，但恨不见上为贵人报雠耳！”因泣不能自胜，左右皆流涕。既薨，使司空持节护丧事〔一〕，赐龙旗九旒，虎贲百人，仪比东海恭王。分清河封庆小子为广川王〔二〕。<br/>　　〔一〕　范书作“使司空持节吊祭，车骑将军邓骘护丧事”。时司空，尹勤也。<br/>　　〔二〕　按范书庆小子名常保。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-556-7671.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-556-7673.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-556.html" action-type="chapterComment" class="comment"><i></i>后汉纪章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

