<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《东观汉记校注》正文_东观汉记卷三_刘珍作品 - 维普阅读网</title>
<meta name="keywords" content="东观汉记校注,东观汉记校注原文,东观汉记校注阅读,东观汉记卷三全文,刘珍作品" />
<meta name="description" content="东观汉记校注原文阅读,东观汉记卷三全文在线阅读,刘珍作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-252-3981.html";
var nextpage="novel-read-252-3983.html";
var indexpage = "novel-chapter-252.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-252.html">东观汉记校注</a></strong>
<strong><a href="novel-chapter-252.html">东观汉记校注目录</a></strong>
<span>东观汉记卷三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-252-3981.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>东观汉记卷三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘珍&amp;searchsubmit=yes"  target="_blank">刘珍</a><span class="divide">|</span>发布时间：2014-08-26 20:28:40<span class="divide">|</span></p>
<div class="page-body">
<div class="page-content">
<p>纪三<br/><br/>　　恭宗孝安皇帝<br/><br/>　　孝安皇帝讳祜，〔一〕清河孝王第二子也。〔二〕少聪明敏达，〔三〕慈仁惠和，宽容博爱，好乐施予。自在邸第，数有神光赤蛇嘉应，照耀于室内。又有赤蛇盘纡殿屋床笫之间，〔四〕孝王常异之。年十岁，善史书，〔五〕喜经籍，〔六〕和帝甚喜重焉，号曰「诸生」。数燕见在禁中，〔七〕特加赏赐，下及玩弄之物，诸王子莫得与比。殇帝即位，邓后临朝，以帝幼小，诏留于清河邸，欲为储副。殇帝崩，以王青盖车迎，〔八〕齐于殿中，〔九〕拜为长安侯，〔一０〕乃即帝位。谦让恪懃，孜孜经学，志在供养，〔一一〕委政长乐宫。永初元年，徼外羌龙桥等六种慕义降附。〔一二〕永昌献象牙、熊子。〔一三〕号皇太后母邓夫人为新野君。〔一四〕新城山泉水大出，突坏人田，水深三丈。〔一五〕十一月，上始讲尚书，躭于典艺。〔一六〕二年春正月，帝加元服。〔一七〕六月，雹大如芋魁、鸡子，风拔树发屋。〔一八〕闰七月，徼外羌薄申等八种举众降。〔一九〕三年，鴈门乌桓及鲜卑叛，战九原高梁谷。〔二０〕四年，司隶、豫、衮、徐、青、冀六州蝗。〔二一〕新野君薨，〔二二〕赠以玄玉赤绂，赙钱三千万，布三万匹。五年，〔二三〕汉阳人杜琦叛，琦自称安汉将军。汉阳故吏杜习手刺杀之。六年正月甲寅，谒宗庙。〔二四〕七年，郡国蝗飞过。〔二五〕滨水县彭城、广阳、庐江、九江穀九十万斛，送敖仓。〔二六〕元初元年，〔二七〕日南地坼长百八十二里，广五十六里。二年，青衣蛮夷堂律等归义。〔二八〕安定太守杜恢与司马钧等并威击羌，〔二九〕恢乘胜深入，至北地灵州丁奚城，为虏所害，钧拥兵不救，收钧下狱。蛮田山、高少等攻城，〔三０〕杀长吏。州郡募五里蛮夷、六亭兵追击，山等皆降。赐五里、六亭渠率金帛各有差。四年，〔三一〕武库火，烧兵物百二十五种，直千万以上。诏曰：「方今八月案比之时。」〔三二〕虔人种羌大豪恬狼等诣度辽将军降。〔三三〕延光二年，〔三四〕九真言嘉禾生，禾百五十六本，七百六十八穗。三年，〔三五〕凤皇集济南台丞霍穆舍树上，赐帛各有差。〔三六〕卫县木连理，定陵县木连理。〔三七〕颍川上言白鹿见。〔三八〕颍川上言麟见。〔三九〕黄龙见历城，又见诸县。〔四０〕四年三月，帝崩于叶县，在位十九年，时年三十二。御车所止，饮食、百官、鼓漏、起居、车骑、卤簿如故。及还宫，皇后与兄显，〔四一〕中常侍江京、樊丰等共与伪诈，〔四二〕不欲令群臣知上道崩，〔四三〕欲伪道得病，遣司徒等分诣郊庙社稷，告天请命，诬罔灵纸，以亡为存。其夕发丧，〔四四〕群寮百姓，如丧考妣，塞外蛮夷，致祭涕泣。葬恭陵。御览卷九一<br/><br/>　　立章帝孙济北惠王寿子北乡侯犊。〔四五〕范晔后汉书卷五安帝纪李贤注<br/><br/>　　圣德炳著。〔四六〕。书钞卷七<br/><br/>　　〔一〕　「孝安皇帝」，事详范晔后汉书卷五孝安帝纪，袁宏后汉纪卷一六、卷一七。汪文台辑薛莹后汉书、司马彪续汉书卷一、谢沉后汉书、袁山松后汉书亦略载其事。<br/><br/>　　〔二〕　「清河孝王」，名庆，章帝子，建初三年生，四年立为皇太子，七年废，封为清河王。事详范晔后汉书清河孝王庆传、章帝纪。<br/><br/>　　〔三〕　「聪明敏达」，书钞卷七仅引此一句。<br/><br/>　　〔四〕　「又有赤蛇盘纡殿屋床笫之间」，「又有赤蛇」四字原无，聚珍本有，今据增补。「笫」，床上以竹编製的垫子。范晔后汉书安帝纪云：「帝自在邸第，数有神光照室，又有赤蛇盘于床笫之间。」<br/><br/>　　〔五〕　「善史书」，书钞卷一二仅引此一句。范晔后汉书安帝纪李贤注云：「史书者，周宣王太史籀所作之书也。凡五十五篇，可以教童幼。」<br/><br/>　　〔六〕　「喜」，原误作「嘉」，聚珍本不误，今据改正。<br/><br/>　　〔七〕　「在禁中」，此三字聚珍本作「省中」。<br/><br/>　　〔八〕　「王青盖车」，「王」字聚珍本误作「玉」。「车」字原脱，聚珍本有，今据增补。司马彪续汉书舆服志云：「皇太子、皇子皆安车，朱班轮，青盖，金华蚤，黑〈木虡〉文，画轓文輈，金涂五末。皇子为王，锡以乘之，故曰王青盖车。」<br/><br/>　　〔九〕　「齐于殿中」，「齐」，聚珍本作「斋」，二字古通。「于」，原误作「中」，聚珍本不误，今据改正。范晔后汉书安帝纪云：「殇帝崩，太后与兄车骑将军邓骘定策禁中。其夜，使骘持节，以王青盖车迎帝，斋于殿中。」<br/><br/>　　〔一０〕「拜为长安侯」，范晔后汉书安帝纪李贤注云：「不即立为天子而封侯者，不欲从微即登皇位。」通鑑卷四九胡三省注云：「余谓先封侯者，用立孝宣帝故事也。」<br/><br/>　　〔一一〕「志在」，聚珍本作「笃志」。<br/><br/>　　〔一二〕「徼外羌龙桥等六种慕义降附」，此句原无。范晔后汉书安帝纪云：「永初元年春正月，……蜀郡徼外羌内属。」李贤注引东观汉记云：「徼外羌龙桥等六种慕义降附。」玉海卷一五二亦引。此句即据李贤注和玉海卷一五二所引增补。聚珍本亦辑有此句。范晔西羌传云：「安帝永初元年，蜀郡徼外羌龙桥等六种万七千二百八十口内属。」<br/><br/>　　〔一三〕「永昌献象牙、熊子」，此句原无，类聚卷九五引东观汉记云：「安帝永初九年，永昌献象牙、熊子。」「九年」乃「元年」之讹。以永初为年号仅有七年。范晔后汉书安帝纪载：永初元年三月「己卯，永昌徼外僬侥种夷贡献内属。」又西南夷传云：「永初元年，徼外僬侥种夷陆类等三千馀口举种内附，献象牙、水牛、封牛。」可证永昌献象牙、熊子为永初元年事，确切时间为元年三月己卯。今据类聚卷九五所引增补此句。<br/><br/>　　〔一四〕「号皇太后母邓夫人为新野君」，此句原无，书钞卷四八引，今据增补。姚本、聚珍本皆未辑录此句。范晔后汉书安帝纪永初元年载：「六月戊申，爵皇太后母阴氏为新野君。」和熹邓皇后纪载：「永初元年，爵号太夫人为新野君，万户供汤沐邑。」<br/><br/>　　〔一五〕「新城山泉水大出，突坏人田，水深三丈」，此三句原无，范晔后汉书安帝纪永初元年十月载：「辛酉，新城山泉水大出。」李贤注引东观汉记云：「突坏人田，水深三丈。」今据李贤注，又酌取范书字句增补。<br/><br/>　　〔一六〕「躭于典艺」，书钞卷一二仅引此一句。<br/><br/>　　〔一七〕「二年春正月，帝加元服」，范晔后汉书安帝纪云：「三年春正月庚子，皇帝加元服。」袁宏后汉纪卷一六、通鑑卷四九所载皆同。此「二年」当作「三年」。<br/><br/>　　〔一八〕「六月，雹大如芋魁、鸡子，风拔树发屋」，此三句原无，范晔后汉书安帝纪永初二年载：「六月，京师及郡国四十大水，大风，雨雹。」李贤注引东观汉记云：「雹大如芋魁、鸡子，风拔树发屋。」今据李贤注，又酌取范书字句增补。通鑑卷四九胡三省注亦引「雹大如芋魁」云云二句。<br/><br/>　　〔一九〕「闰七月，徼外羌薄申等八种举众降」，此二句原无，范晔后汉书安帝纪永初二年闰七月载：「癸未，蜀郡徼外羌举土内属。」李贤注引东观汉记云：「徼外羌薄申等八种举众降。」今据李贤注，又参酌范书增补。通鑑卷四九胡三省注亦引「徼外羌薄申等八种举众降」一句。据范书西羌传载，薄申等八种降汉者共三万六千九百口。<br/><br/>　　〔二０〕「三年，鴈门乌桓及鲜卑叛，战九原高梁谷」，此三句原无，范晔后汉书安帝纪永初三年载：「九月，鴈门乌桓及鲜卑叛，败五原郡兵于高渠谷。」李贤注云：「东观记曰：『战九原高梁谷。』『渠』、『梁』相类，必有误也。」通鑑卷四九胡三省注又引李贤注。今据李贤注，又酌取范书字句增此三句。聚珍本作「三年，鴈门乌桓及鲜卑叛，五原郡兵败于高梁谷」。亦依李贤注和范书辑录。<br/><br/>　　〔二一〕「四年，司隶、豫、兖、徐、青、冀六州蝗」，此二句原无，范晔后汉书安帝纪永初四年载：「夏四月，六州蝗。」李贤引东观汉记注云：「司隶、豫、兖、徐、青、冀六州。」通鑑卷四九胡三省注引同。今据李贤注，又参酌范书增补。<br/><br/>　　〔二二〕「新野君薨」，此下四句原无，范晔后汉书安帝纪李贤注引，今据增补。新野君阴氏于永初四年十月卒，谥曰敬君。见范书安帝纪、和熹邓皇后纪。<br/><br/>　　〔二三〕「五年」，此下四句原无，范晔后汉书安帝纪永初五年载：「九月，汉阳人杜琦、王信叛，与先零诸种羌攻陷上邽城。十二月，汉阳太守赵博遣客刺杀杜琦。」「汉阳人杜琦、王信叛」句下李贤注云：「东观记曰：『琦自称安汉将军。』」又于「汉阳太守赵博遣客刺杀杜琦」句下注云：「东观记曰：『汉阳故吏杜习手刺杀之。』」此下四句即据李贤注，又酌取范书字句增补。<br/><br/>　　〔二四〕「六年正月甲寅，谒宗庙」，此二句原无，范晔后汉书安帝纪载：永初「七年春正月庚戌，皇太后率大臣命妇谒宗庙」。李贤注云：「臣贤按：东观、续汉、袁山松、谢沉书、古今注皆云『六年正月甲寅，谒宗庙』，此云『七年庚戌』，疑纪误也。」今据李贤注增补。聚珍本作「六年春正月甲寅，皇太后率大臣命妇谒宗庙」，于李贤注外，又据范书作了增补。袁宏后汉纪卷一六云：永初「六年春正月甲寅，皇太后初亲祭于宗庙」。所载与东观汉记相合。又御览卷五三一引东观汉记云：「永初六年，皇太后入宗庙于世祖庙，与皇帝交献焉，如光烈皇后故事。」此条已编入本书郊祀志。<br/><br/>　　〔二五〕「七年，郡国蝗飞过」，此二句原无，类聚卷一００引云：「永初七年，郡国蝗飞过。」今据增补。<br/><br/>　　〔二六〕「滨水县彭城、广阳、庐江、九江穀九十万斛，送敖仓」，此二句原无，范晔后汉书安帝纪永初七年载：「九月，调零陵、桂阳、丹阳、豫章、会稽租米，赈给南阳、广陵、下邳、彭城、山阳、庐江、九江饥民，又调滨水县穀输敖仓。」其下李贤引此二句作注，今据增补。<br/><br/>　　〔二七〕「元初元年」，此下三句原无，范晔后汉书安帝纪元初元年载：「二月己卯，日南地坼。」李贤注引东观汉记云：「坼长百八十二里，广五十六里。」今据李贤注，又酌取范书字句增补。<br/><br/>　　〔二八〕「二年，青衣蛮夷堂律等归义」，此二句原无，范晔后汉书安帝纪元初二年正月载：「蜀郡青衣道夷奉献内属。」李贤注引东观记云：「青衣蛮夷堂律等归义。」今据李贤注，又参酌范书增补。<br/><br/>　　〔二九〕「安定太守杜恢与司马钧等并威击羌」，此下六句原无，范晔后汉书安帝纪元初二年十月载：「乙未，右扶风仲光、安定太守杜恢、京兆虎牙都尉耿溥与先零羌战于丁奚城，光等大败，并没。左冯翊司马钧下狱，自杀。」李贤于「战于丁奚城」下注云：「东观记曰：『至北地灵州丁奚城』也。」又于「自杀」句下注云：「东观记曰：『安定太守杜恢与钧等并威击羌，恢乘胜深入，为虏所害，钧拥兵不救，收钧下狱』也。」此下六句即据李贤注所引，又参酌范书连缀增补。范书西羌传云：元初二年，「使屯骑校尉班雄屯三辅，遣左冯翊司马钧行征西将军，督右扶风仲光、安定太守杜恢、北地太守盛包、京兆虎牙都尉耿溥、右扶风都尉皇甫旗等，合兵八千馀人，又庞参将羌胡兵七千馀人，与钧分道并北击零昌。参兵至勇士东，为杜季贡所败，于是引退。钧等独进，攻拔丁奚城，大克获。杜季贡率众伪逃。钧令光、恢、包等收羌禾稼，光等违钧节度，散兵深入，羌乃设伏要击之。钧在城中，怒而不救，光等并没，死者三千馀人。钧乃遁还，坐徵自杀。」可与此相参证。<br/><br/>　　〔三０〕「蛮田山、高少等攻城」，此句至「赐五里、六亭渠率金帛各有差」诸句原无，范晔后汉书安帝纪元初二年载：「十二月，武陵澧中蛮叛，州郡击破之。」其下李贤引东观记「蛮田山、高少等攻城」云云一段文字作注，今据李贤注增补。<br/><br/>　　〔三一〕「四年」，此下四句原无，司马彪续汉书五行志二云：「元初四年二月壬戌，武库火。」刘昭注云：「东观书曰：『烧兵物百二十五种，直千万以上。』」今据刘昭注，又参酌司马彪书增补。范晔后汉书安帝纪、袁宏后汉纪卷一六、通鑑卷五０亦载元初四年二月壬戌，武库发生火灾之事。<br/><br/>　　〔三二〕「诏曰：『方今八月案比之时』」，此二句原无，范晔后汉书安帝纪元初四年七月载：「京师及郡国十雨水。诏曰：『……夫霖雨者，人怨之所致。其武吏以威暴下，文吏妄行苛刻，乡吏因公生姦，为百姓所患苦者，有司显明其罚。又月令「仲秋养衰老，授几杖，行糜粥」。方今案比之时，郡县多不奉行。……』」李贤于「方今案比之时」句下注云：「东观记曰：『方今八月案比之时。』」此二句即据李贤注，又酌取范书字句增补。「案比」，核验民户口数，汉代规定在每年八月进行。范书江革传云：「建武末年，与母归乡里。每至岁时，县当案比，革以母老，不欲摇动，自在辕中輓车，不用牛马，由是乡里称之曰『江巨孝』。」李贤注云：「案验以比之，犹今貌阅也。」由此看来，案比时，人们都要亲自到官方接受查验，以便国家准确掌握户口情况。<br/><br/>　　〔三三〕「虔人种羌大豪恬狼等诣度辽将军降」，此句原无，范晔后汉书安帝纪元初四年十二月载：「甲子，任尚及骑都尉马贤与先零羌战于富平上河，大破之。虔人羌率众降。」其下李贤引此句作注，今据增补。<br/><br/>　　〔三四〕「延光二年」，此下四句原无，范晔后汉书安帝纪延光二年六月载：「九真言嘉禾生。」李贤注引东观记云：「禾百五十六本，七百六十八穗。」今据李贤注，又酌取范书字句增补。东汉会要卷一五注亦引「禾百五十六本，七百六十八穗」二句。<br/><br/>　　〔三五〕「三年」，此下三句原无，类聚卷九九引，今据增补。「三年」上类聚原引有「安帝延光」四字，因与上文重出，今删去。御览卷九一五亦引此下三句，文字与类聚全同。<br/><br/>　　〔三六〕「赐帛各有差」，范晔后汉书安帝纪延光三年二月载：「戊子，济南上言，凤凰集台县丞霍收舍树上。赐台长帛五十匹，丞二十匹，尉半之，吏卒人三匹。凤凰所过亭部，无出今年田租。赐男子爵，人二级。」<br/><br/>　　〔三七〕「卫县木连理，定陵县木连理」，此二句原无，类聚卷九八引东观汉记云：「安帝延和三年，卫县木连理。又其年，定陵县木连理。」今据此增补。类聚所引「延和」乃「延光」之讹。范晔后汉书安帝纪延光三年七月载：「颍川上言木连理。」定陵县属颍川郡，东观汉记所云「定陵县木连理」，与范书安帝纪所云「颍川上言木连理」当为同一事。<br/><br/>　　〔三八〕「颍川上言白鹿见」，此句原无，类聚卷九九引东观汉记云：「安帝延光三年，颍川上言白鹿见。」今据增补。<br/><br/>　　〔三九〕「颍川上言麟见」，此句原无，类聚卷九八引东观汉记云：「安帝三年，颍川上言麟见。」今据增补。类聚所引「安帝三年」，当指安帝延光三年。范晔后汉书安帝纪延光三年七月载：「白鹿、麒麟见阳翟。」阳翟县属颍川郡，东观汉记所云「颍川上言白鹿见。颍川上言麟见」，与范书安帝纪所云「白鹿、麒麟见阳翟」当是同一事。<br/><br/>　　〔四０〕「黄龙见历城，又见诸县」，此二句原无，类聚卷九八引东观汉记云：「安帝延光三年，黄龙见历城，又见诸县。」今据增补。范晔后汉书安帝纪延光三年九月载：「辛亥，济南上言黄龙见历城。」又十二月载：「乙未，琅邪言黄龙见诸县。」可与此互证。<br/><br/>　　〔四一〕「显」，指阎显。<br/><br/>　　〔四二〕「共与伪诈」，此四字聚珍本作「共为诈」。<br/><br/>　　〔四三〕「欲」，聚珍本作「容」，误。<br/><br/>　　〔四四〕「其夕发丧」，通鑑卷五一载发丧经过云：延光四年三月「庚申，帝至宛，不豫。乙丑，帝发自宛。丁卯，至叶，崩于乘舆。年三十二。皇后与阎显兄弟、江京、樊丰等谋曰：『今晏驾道次。济阴王在内，邂逅公卿立之，还为大害。』乃伪云『帝疾甚』，徒御卧车，所在上食、问起居如故。驱驰行四日。庚午，还宫。辛未，遣司徒刘熹诣郊庙、社稷，告天请命，其夕发丧。」<br/><br/>　　〔四五〕「立章安孙济北惠王寿子北乡侯犊」，范晔后汉书安帝纪载：安帝卒后，「尊皇后为皇太后。太后临朝，以后兄大鸿胪阎显为车骑将军，定策禁中，立章帝孙济北惠王寿子北乡侯懿」。李贤注云：「东观记及续汉书并曰『北乡侯犊』，今作『懿』，盖二名。」此句即据李贤注，又酌取范书字句辑录。通鑑卷五一载：「太后欲久专国政，贪立幼年，与显等定策禁中，迎济北惠王子北乡侯懿为嗣。」考异云：「东观记、续汉书作『北乡侯犊』，今从袁纪、范书。」<br/><br/>　　〔四六〕「圣德炳著」，此句为书钞卷七标目，其下注「东观孝安」，知此为东观汉记安帝纪中文字。疑此句出安帝纪序。<br/><br/>　　敬宗孝顺皇帝<br/><br/>　　孝顺皇帝讳保，〔一〕孝安长子也。母早薨，〔二〕追谥恭愍皇后。〔三〕上幼有简厚之质，体有敦悫之性，宽仁温惠。〔四〕始入小学，诵孝经章句，〔五〕和熹皇后甚嘉之，以为宜奉大统。年六岁，永宁元年，为皇太子。受业尚书，兼资敏达。〔六〕初，乳母王男、厨监邴吉为大长秋江京、中常侍樊丰等所谮塑，〔七〕京惧有后害，遂共搆太子，〔八〕太子坐废为济阴王。〔九〕安帝崩，〔一０〕北乡侯即尊位。王废绌，不得上殿临棺，而悲哀泣血，不下餐粥。〔一一〕北乡侯薨，车骑将军阎显等议：〔一二〕「前不用济阴王，今用怨人。」〔一三〕白阎太后，复徵诸王子，〔一四〕闭门发兵。〔一五〕中黄门孙程等十九人共讨贼臣，〔一六〕以迎济阴王于德阳殿西锺下，〔一七〕即皇帝位。司空刘授以阿附恶逆，〔一八〕辟召非其人，策罢。永建元年，〔一九〕太傅冯石、太尉刘熹以阿党权贵，李郃以人多疾疫免。三年，〔二０〕大傅桓焉无清介辟召，策罢。四年，〔二一〕汉阳率善都尉蒲密因桂阳太守文砻献大明珠。诏曰：「海内颇有灾异，而砻不推忠竭诚，而喻明珠之瑞，求媚烦扰，珠今封却还。」太尉刘光、司空张皓以阴阳不和，〔二二〕久託病，策罢。司徒许敬为陵轹使者策罢，以千石禄终身。〔二三〕六年，叶调国王遣使师会诣阙贡献，〔二四〕以师会为汉归义叶调邑君，赐其君紫绶，及掸国王雍由亦赐金印紫绶。阳嘉元年，〔二五〕望都、蒲阴狼杀女子九十七人，为不祠北岳所致。诏曰：「政失厥中，狼灾为应，至乃残食孤幼。博访其故，山岳尊灵，国所望秩，而比不奉祠，淫刑放滥，害加孕妇。」二年，〔二六〕汝南童子谢廉、河南童子赵远，〔二七〕年十二，〔二八〕各通一经。以太学初缮，应化而至，〔二九〕皆除郎中。疏勒王盘遣使文时诣阙，〔三０〕献师子、封牛，师子形似虎，正黄，有髯耏，尾端茸毛大如斗。冬十月庚午，〔三一〕以春秋为辟雍，隶太学，随月律。十月作应锺，三月作姑洗。元和以来，音戾不调，修复黄锺，作乐器，如旧典。四年，〔三二〕太尉施延以选举贪污，策罢。诏曰：〔三三〕「朕以不德，谪见于天，零陵言日食，〔三四〕京师不觉。」永和元年，〔三五〕大将军夫人躬先率下，淑慎其身，追号为开封君。六年十二月诏：〔三六〕「故将军马贤，前伐西夷，克敌深入，父子三人同命，其以汉中南郑之武阳亭封贤孙承先为武阳亭侯，〔三七〕食租税。」汉安元年，〔三八〕雒阳刘汉等百九十七家为火所烧，其九十家不自存，诏赐钱廪穀。时以远近献马众多，〔三九〕园厩充满，始置承华厩令，秩六百石。八月，〔四０〕遣侍中杜乔、光禄大夫周举等八人分行州郡，〔四一〕颁宣风化，举实臧否。二年，诏禁民无得酤卖酒麴。〔四二〕建康元年八月，帝崩于玉堂前殿，在位十九年，时年三十。遗诏无起寝庙，衣以故服，珠玉玩好皆不得下，务为节约。葬宪陵，庙曰敬宗。御览卷九二<br/><br/>　　有司奏言：「孝顺皇帝弘秉圣哲，龙兴统业，稽乾则古，钦奉鸿烈。宽裕晏晏，宣恩以极，躬自菲薄，以崇玄默。遗诏贻约，顾念万国。衣无製新，玩好不饰。茔陵损狭，不起寝庙，遵履前制，敬勅慎终，有始有卒。孝经曰：『爱敬尽于事亲，〔四三〕而德教加于百姓。』诗云：『敬慎威仪，〔四四〕惟民之则。』臣请上尊号曰敬宗庙，天子世世献奉，藏主祫祭，进武德之舞，如祖宗故事。」露布奏可。〔四五〕司马彪续汉书祭祀志下刘昭注<br/><br/>　　中常侍籍建，遇姦追臣，〔四六〕追封为汝阴东乡侯。〔四七〕书钞卷四七<br/><br/>　　〔一〕　「孝顺皇帝」，事详范晔后汉书孝顺帝纪，袁宏后汉纪卷一八、卷一九。汪文台辑司马彪续汉书卷一亦略载其事。<br/><br/>　　〔二〕　「母早薨」，范晔后汉书顺帝纪载：「母李氏，为阎皇后所害。」<br/><br/>　　〔三〕　「追谥恭愍皇后」，范晔后汉书顺帝纪永建二年载：「夏六月己酉，追尊谥皇妣李氏为恭愍皇后，葬于恭北陵。」<br/><br/>　　〔四〕　「宽仁温惠」，书钞卷六仅引此一句。<br/><br/>　　〔五〕　「诵」，书钞卷一二引作「通」。<br/><br/>　　〔六〕　「兼资敏达」，书钞卷二二仅引此一句。<br/><br/>　　〔七〕　「乳母王男、厨监邴吉为大长秋江京、中常侍樊丰等所谮塑」，此句下聚珍本有「杀之，太子数为歎息」二句，系据范晔后汉书顺帝纪增补。<br/><br/>　　〔八〕　「遂共搆太子」，「搆」字下聚珍本有「陷」字。范晔后汉书顺帝纪同。<br/><br/>　　〔九〕　「太子坐废为济阴王」，此安帝延光三年九月事。袁宏后汉纪卷一七延光三年载：「九月丁酉，废皇太子保为济阴王。太子尝有疾，避于野王君王圣第。太子乳母王男、厨监邴吉与中常侍江京、樊丰及圣、永等争言相是非，遂诬谮男等，皆幽死狱，父母妻子徒日南。太子思恋男等，数为歎息。圣、永惧有后患，乃与京、丰共谮搆太子。是时阎后宠盛，京、丰媚于阎显等，信之，遂与后共助毁太子。……是日太子废。」袁纪所云「永」，指王永，为王圣女。<br/><br/>　　〔一０〕「安帝崩」，此句上聚珍本有「明年三月」一句，范晔后汉书顺帝纪同。<br/><br/>　　〔一一〕「下」，书钞卷六引作「暇」。<br/><br/>　　〔一二〕「车骑将军阎显等议」，原脱「将军」二字，聚珍本有，今据增补。<br/><br/>　　〔一三〕「今用怨人」，此文义未完，当有阙脱。袁宏后汉纪卷一七云：「北乡侯薨，车骑将军阎显、中常侍江京等谋曰：『前不用济北王，今立之，后必怨人。』」<br/><br/>　　〔一四〕「复徵诸王子」，「徵」字下聚珍本有「立」字。范晔后汉书顺帝纪云：阎显等白太后，「祕不发丧，而更徵立诸国王子」。袁宏后汉纪卷一七云：阎显等「乃言于太后，徵济北王、河间王子，将以为嗣」。<br/><br/>　　〔一五〕「闭门发兵」，此句聚珍本作「闭宫门，屯兵自守」，范晔后汉书顺帝纪同。<br/><br/>　　〔一六〕「中黄门孙程等十九人共讨贼臣」，「孙程等十九人」，包括中黄门孙程、王康、黄龙、彭恺、孟叔、李建、王成、张贤、史帆、马国、王道、李元、杨佗、陈予、赵封、李刚、魏猛、苗光，长乐太官丞王国，见范晔后汉书宦者孙程传。「讨」，原误作「计」，聚珍本不误，今据改正。「贼臣」下聚珍本有「江京等」三字。<br/><br/>　　〔一七〕「德阳殿西锺下」，据通鑑卷五０载，安帝延光三年九月，废皇太子保为济阴王，居于德阳殿西锺下。胡三省注云：「按帝纪，德阳殿在北宫掖庭中。蔡质汉仪曰：『正月旦，天子幸德阳殿，临轩，公、卿、将、大夫、百官各陪朝贺，蛮、貊、胡、羌朝贡毕见，属郡计吏皆觐，宗室诸刘杂会。』又曰：『德阳殿，周旋容万人，陛高二丈，皆文石作坛，激沼水于殿下，天子正旦、节会朝百僚于此。』」<br/><br/>　　〔一八〕「司空刘授以阿附恶逆」，此下三句原无，范晔后汉书顺帝纪延光四年十一月载：「司空刘授免。」李贤注引东观记云：「以阿附恶逆，辟召非其人，策罢。」今据李贤注，又参酌范书增补。<br/><br/>　　〔一九〕「永建元年」，此下三句原无，范晔后汉书顺帝纪永建元年正月载：「辛巳，太傅冯石、太尉刘熹、司徒李郃免。」李贤注引东观记云：「冯、刘以阿党权贵，李郃以人多疾疫免。」今据李贤注，又参酌范书增补。<br/><br/>　　〔二０〕「三年」，此下三句原无，范晔后汉书顺帝纪永建三年载：「冬十二月己亥，太傅桓焉免。」李贤注引东观记云：「无清介辟召，策罢。」今据李贤注，又参酌范书增补。<br/><br/>　　〔二一〕「四年」，此句至「今封珠却还」诸句原无。稽瑞引云：「顺帝永安四年，汉阳率善都尉蒲密因桂阳太守文砻献大明珠。诏曰：『海内颇害异，而砻不惟竭忠，而喻明珠之求也，求媚烦扰。』令封珠还蒲密。」御览卷八０二引云：「永建四年，汉阳太守文砻献大珠。诏曰：『海内颇有灾异，而砻不推忠竭诚，而谕明珠之瑞求媚，今封珠却还。』」事类赋卷九引云：「永建四年，汉阳太守文砻献大珠。顺帝诏曰：『海内颇有灾异，而砻不推忠竭诚，而喻明珠之瑞以求媚，今封珠却还。』」今综合三书所引增补。聚珍本云：永建「四年，汉阳率善都尉蒲密因桂阳太守文砻献大明珠。诏曰：『海内颇有灾异，而砻不惟竭忠，而远献明珠以求媚。』令封珠还蒲密」。字句稍异。袁宏后汉纪卷一八载永建四年献珠事云：「五月，汉阳都尉献大珠。诏曰：『海内有灾，太官减膳，都尉不宣扬本朝，而献珠求媚，今其封还。』」<br/><br/>　　〔二二〕「太尉刘光、司空张皓以阴阳不和」，此下三句原无，范晔后汉书顺帝纪永建四年五月载：「丁巳，太尉刘光、司空张皓免。」李贤注引东观记云：「以阴阳不和，久託病，策罢。」今据李贤注，又参酌范书增补。<br/><br/>　　〔二三〕「司徒许敬为陵轹使者策罢，以千石禄终身」，此二句原无，范晔后汉书顺帝纪永建四年载：「冬十一月庚辰，司徒许敬免。」李贤注引东观记云：「为陵轹使者策罢，以千石禄终身。」今据李贤注，又参酌范书增补。<br/><br/>　　〔二四〕「六年，叶调国王遣使师会诣阙贡献」，此下五句原无，范晔后汉书顺帝纪永建六年载：「十二月，日南徼外叶调国、掸国遣使贡献。」其下李贤引「叶调国王遣使师会诣阙贡献」云云四句作注，今据增补。「六年」一句，系据范书补入。玉海卷一五二引「遣使师会诣阙」一句。<br/><br/>　　〔二五〕「阳嘉元年」，此句至「害加孕妇」诸句原无，范晔后汉书顺帝纪阳嘉元年载：「冬十一月甲申，望都、蒲阴狼杀女子九十七人。」李贤注云：「望都，县名，属中山国，今定州县也。章帝改曲逆为蒲阴，亦属中山，与望都相近，故城在今定州北。东观记亦作『蒲』，本多作『满』字者，误也。东观记又云：『为不祠北岳所致。诏曰：「政失厥中，狼灾为应，至乃残食孤幼。博访其故，山岳尊灵，国所望秩，而比不奉祠，淫刑放滥，害加孕妇」也。』」今据李贤注，又参酌范书增补。<br/><br/>　　〔二六〕「二年」，此句至「皆除郎中」诸句原无，书钞卷六三引，今据增补。<br/><br/>　　〔二七〕「赵远」，当作「赵建」，姚本、聚珍本作「赵建」，御览卷二一五、唐类函卷五五亦引作「赵建」。书钞卷五六引续汉书云：「左雄奏徵海内名儒为博士，使公卿子弟为诸生。有志操者，加其俸禄。及汝南谢廉、河南赵建，年始十二，各能通经，雄并奏拜童子郎。」范晔后汉书左雄传同，皆可证「赵建」二字为是。<br/><br/>　　〔二八〕「十二」，姚本同，御览卷二一五引亦同，聚珍本作「十三」，唐类函卷五五引同。按「十二」不误，书钞卷五六引续汉书、范晔后汉书左雄传皆云谢廉、赵建年十二。<br/><br/>　　〔二九〕「应化而至」，此句御览卷二一五引同，姚本作「应召而至」，陈禹谟刻本书钞卷六三、唐类函卷五五引与姚本同。聚珍本作「召而至」。<br/><br/>　　〔三０〕「疏勒王盘遣使文时诣阙」，此句至「尾端茸毛大如斗」诸句原无，范晔后汉书顺帝纪阳嘉二年六月载：「疏勒国献师子、封牛。」李贤注引东观汉记云：「疏勒王盘遣使文时诣阙。」又御览卷八八九引东观汉记云：「阳嘉中，疏勒国献师子、封牛，师子形似虎，正黄，有髯耏，尾端茸毛大如斗。」此句至「尾端茸毛大如斗」诸句即据李贤注和御览所引增补。事文类聚后集卷三六、卷五六，玉海卷一五四，笺注倭名类聚抄卷七亦引，字句与此略同。聚珍本漏辑「师子形似虎」云云诸句。<br/><br/>　　〔三一〕「冬十月庚午」，此句至「如旧典」诸句原无，隋书音乐志下引为东观汉记顺帝纪中文字，今据增补。此句上原有「阳嘉二年」四字，因与上文重出，今删去。范晔后汉书顺帝纪李贤注、玉海卷一０四仅引「元和以来，音戾不调，修复如旧典」三句。玉海卷六两引，一引字句与隋书音乐志下所引全同，一引字句与范书顺帝纪李贤注所引相同。范书顺帝纪阳嘉二年载：「冬十月庚午，行礼辟雍，奏应锺，始复黄锺，作乐器随月律。」<br/><br/>　　〔三二〕「四年」，此下三句原无，范晔后汉书顺帝纪阳嘉四年载：「夏四月甲子，太尉施延免。」李贤注引东观记云：「以选举贪污，策罢。」今据李贤注，又参酌范书增补。书钞卷五一引东观汉记云：「太尉张酺、郑洪、徐防、赵喜、随延、宠桓，并以日蚀免。」「随延」疑即「施延」之讹。<br/><br/>　　〔三三〕「诏曰」，此句至「京师不觉」诸句原无，范晔后汉书顺帝纪李贤注引，今据增补。此句上原有「阳嘉四年」四字，因与上文重出，今删去。<br/><br/>　　〔三四〕「零陵言日食」，司马彪续汉书五行志六载：「阳嘉四年闰月丁亥朔，日有蚀之，在角五度。史官不见，零陵以闻。」阳嘉四年闰六月。<br/><br/>　　〔三五〕「永和元年」，此句至「追号为开封君」诸句原无。书钞卷四八引东观汉记顺帝纪云：「大将军夫人躬先率下，淑慎其身，超号为开封君。即大将军梁冀之妻也。」「大将军夫人」云云，似为顺帝诏文。末句系虞世南所加注释之语，且又有讹误。范晔后汉书梁商传载：阳嘉「三年，以商为大将军，固称疾不起。四年，使太常桓焉奉策就第即拜，商乃诣阙受命。明年，夫人阴氏薨，追号开封君，赠印绶」。所谓「明年」，即永和元年，司马彪续汉书五行志二载：「永和元年十月丁未，承福殿火。先是爵号阿母宋娥为山阳君，……追号后母为开封君，皆过差非礼。」所谓「后母」，即梁商妻阴氏。从范书、司马彪书记载来看，书钞「超号」二字当作「追号」，「梁冀」二字当作「梁商」。今据书钞所引，又参酌范书、司马彪书增补「永和元年」至「追号为开封君」诸句。<br/><br/>　　〔三六〕「六年十二月诏」，此句至「食租税」诸句原无，书钞卷四七引东观汉记顺帝纪有此段文字，今据增补。此句上原有「永和」二字，因与上文重出，今删去。<br/><br/>　　〔三七〕「其以汉中南郑之武阳亭封贤孙承先为武阳亭侯」，范晔后汉书西羌传载：永和「五年夏，且冻、傅难种羌等遂反叛，攻金城，与西塞及湟中杂种羌胡大寇三辅。……拜马贤为征西将军，……且冻分遣种人寇武都，烧陇关，掠苑马。六年春，马贤将五六千骑击之，到射姑山，贤军败，贤及二子皆战殁。顺帝愍之，赐布三千匹，穀千斛，封贤孙光为舞阳亭侯，租入岁百万」。与此略异。<br/><br/>　　〔三八〕「汉安元年」，此下三句原无，司马彪续汉书五行志二载：「汉安元年三月甲午，雒阳刘汉等百九十七家为火所烧。」刘昭注引东观汉记云：「其九十家不自存，诏赐钱廪穀。」今据刘昭注，又酌取司马彪书字句增补。<br/><br/>　　〔三九〕「时以远近献马众多」，此下四句原无，范晔后汉书顺帝纪汉安元年载：「秋七月，始置承华厩。」其下李贤引此下四句作注，今据增补。玉海卷一四八亦引此下四句，文字与李贤注全同。御览卷一九一引云：「顺帝汉安元年，始置承华厩舍令。」东汉会要卷三四「顺帝汉安元年，始置承华厩」下引东观汉记注云：「时以远近献马众多，园厩充满，始置。」<br/><br/>　　〔四０〕「八月」，此句上原有「汉安元年」四字，因与上文重出，今删去。<br/><br/>　　〔四一〕「八人」，谓侍中杜乔、光禄大夫周举、守光禄大夫郭遵、冯羡、栾巴、张纲、周栩、刘班，见范晔后汉书顺帝纪。<br/><br/>　　〔四二〕「二年，诏禁民无得酤卖酒麴」，此二句原无，御览卷八五三引东观汉记云：「顺帝诏禁民无得酤卖酒麴。」按范晔后汉书顺帝纪汉安二年十月载：「丙午，禁沽酒。」顺帝诏当在汉安二年。今据御览所引，又参酌范书增补此二句。<br/><br/>　　〔四三〕「爱敬尽于事亲」，此下二句见孝经天子章。<br/><br/>　　〔四四〕「敬慎威仪」，此下二句见诗大雅抑篇。<br/><br/>　　〔四五〕「露布奏可」，玉海卷六四引云：「有司奏孝顺号曰敬宗，露布奏可。」又卷二０三引云：「有司奏孝顺号，露布奏可。」「露布」，谓不加检封，公开宣布。此条东汉会要卷四引，首句前有「顺帝崩」一句，其馀诸句文字全同。<br/><br/>　　〔四六〕「遇姦追臣」，此四字有讹误。姚本、聚珍本和陈禹谟刻本书钞皆无此四字。<br/><br/>　　〔四七〕「追封为汝阴东乡侯」，此条文字姚本、聚珍本皆入籍建传。按书钞卷四七于此条前冠有「东观汉顺帝纪云」七字，可见当入顺帝纪。中常侍籍建追封为汝阴东乡侯的具体时间不详，姑将此条文字置于顺帝纪末。范晔后汉书宦者孙程传云：「初，帝（谓顺帝）见废，监太子家小黄门籍建、傅高梵、长秋长赵熹、丞良贺、药长夏珍皆以无过获罪，建等坐徒朔方。及帝即位，并擢为中常侍。……建后封东乡侯，三百户。」<br/><br/>　　孝冲皇帝<br/><br/>　　孝冲皇帝讳炳，〔一〕顺帝之少子也。年三岁，〔二〕是时皇太子数不幸，国副未定，有司上言宜建圣嗣。建康元年四月，立为太子。顺帝崩，太子即帝位，尊皇后梁氏为皇太后。帝幼弱，太后临朝。永熹元年正月，〔三〕帝崩于玉堂前殿，在位一年，葬怀陵。御览卷九二<br/><br/>　　〔一〕「孝冲皇帝」，事详范晔后汉书卷六孝冲皇帝纪。袁宏后汉纪卷一九、卷二０，汪文台辑司马彪续汉书卷一亦略载其事。<br/><br/>　　〔二〕「年三岁」，从下文来看，此谓冲帝年三岁时立为太子。但范晔后汉书冲帝纪云：「建康元年，立为皇太子，其年八月庚午，即皇帝位，年二岁。」袁宏后汉纪卷一九亦云冲帝由太子即位时年二岁。<br/><br/>　　〔三〕　「永熹」，聚珍本作「永嘉」，袁宏后汉纪卷二０作「元嘉」，汲古阁本、武英殿本范晔后汉书左雄传云：「迄于永熹，察选清平，多得其人。」按「永熹」、「永嘉」、「元嘉」皆误，史绳祖学斋佔毕卷三云：「淳熙二年春，邛州蒲江县上乘院僧治基增筑大殿，闢地几仞，得古竁焉。其封石刻作两阙状，中有文二十九字，云『永憙元年二月十二日，蜀郡临邛汉安乡安定里公乘校官掾王幽，字珍儒』。」则冲帝年号当作「永憙」。钱大昭后汉书辨疑有说，可以参阅。<br/><br/>　　孝质皇帝<br/><br/>　　孝质皇帝讳缵，〔一〕章帝玄孙，千乘贞王之曾孙也，〔二〕乐安王孙，〔三〕渤海王子也。〔四〕年八岁，茂质纯淑，好学尊师，〔五〕有闻于郡国。孝冲帝崩，徵封建平侯，即皇帝位。传勉头及所带玉印、鹿皮冠、黄衣诣洛阳，〔六〕诏悬夏城门外，章示百姓。本初元年闰六月，帝崩于玉堂前殿，在位一年，时方九岁，葬静陵。御览卷九二<br/><br/>　　〔一〕　「孝质皇帝」，事详范晔后汉书卷六孝质皇帝纪、袁宏后汉纪卷二０。<br/><br/>　　〔二〕　「千乘贞王」，即刘伉，和帝长兄，建初四年封千乘王，立十五年卒，谥贞，见范晔后汉书章帝八王传。<br/><br/>　　〔三〕　「乐安王」，即刘宠，宠又名伏胡。千乘贞王伉卒后，子宠嗣，永元七年，改国名乐安，立二十八年卒，见范晔后汉书章帝八王传。<br/><br/>　　〔四〕　「渤海王」，即刘鸿，乐安王宠卒后，子鸿嗣。质帝立，梁太后下诏，改封鸿为渤海王，立二十六年卒，见范晔后汉书章帝八王传。<br/><br/>　　〔五〕　「好学尊师」，书钞卷一二仅引此一句。<br/><br/>　　〔六〕　「传勉头及所带玉印、鹿皮冠、黄衣诣洛阳」，此下三句原无，范晔后汉书质帝纪永憙元年载：「三月，九江贼马勉称『黄帝』。九江都尉滕抚讨马勉、范容、周生，大破斩之。」其下李贤引此下三句作注，今据增补。<br/><br/>　　威宗孝桓皇帝<br/><br/>　　孝桓皇帝讳志，〔一〕章帝曾孙，河间孝王孙，〔二〕蠡吾侯翼之长子也，〔三〕母曰宴夫人。〔四〕年十四，袭爵，始入，有殊于人，梁太后欲以女弟妃之。本初元年四月，〔五〕徵诣雒阳。既至，未及成礼，会质帝崩，无嗣，太后密使瞻察威仪才明，任奉宗庙，遂与兄冀定策于禁中，迎帝即位，〔六〕时年十五。太后犹临朝，御却非殿。〔七〕改元建和。元年，芝草生中黄藏府。〔八〕江舍及李坚等伏诛。〔九〕永兴二年，〔一０〕光禄勳府吏舍夜壁下忽有青气，〔一一〕掘之，得玉玦，〔一二〕各有钩，长七寸三分，玦周五寸四分，身中皆有雕镂。诏司隶：〔一三〕「蝗水为灾，五穀不登，令所伤郡国皆种芜菁，以助民食。」延熹元年三月己酉，〔一四〕初置鸿德苑，〔一五〕置令。〔一六〕二年，〔一七〕大将军梁冀辅政，纵横为乱。帝与中常侍单超等五人共谋诛之，〔一八〕于是封超等为五侯。〔一九〕五侯暴咨日甚，毒流天下。司徒韩縯、司空孙朗并坐不卫宫，〔二０〕止长寿亭，减死一等。以爵赎之。初置祕书监，〔二一〕掌典图书，古今文字，考合异同。烧当等八种羌叛，〔二二〕护羌校尉段熲追击到积石山。三年，白马令李云坐直谏诛。〔二三〕四年，〔二四〕京师雨雹，大如鸡子。五年，〔二五〕长沙贼起，时攻没苍梧，取铜虎符，太守甘定、刺史侯辅各奔出城。以京师水旱疫病，〔二六〕帑藏空虚，虎贲、羽林不任事者住寺，减半奉。时贼乘刺史车，〔二七〕屯据临湘，居太守舍。贼万人以上屯益阳，杀长吏。七年冬十月，〔二八〕上幸云梦，至新野公主、寿张敬侯庙。〔二九〕诏曰：「存善继绝，实藉德贞。武骑都尉樊演高祖父重，以光武皇帝元舅，扶助中兴，追封寿张侯，谥曰敬，祖父茂封冠军平望乡侯，五国并建，〔三０〕其二绝者祠之。」〔三一〕八年，〔三二〕妖贼盖登称「太皇帝」，有璧二十，珪五，铁券十一，后伏诛。九年，〔三三〕戴异鉏田得金印，到广陵以与龙尚。七月，〔三四〕祀黄老于北宫濯龙中，以文罽为坛，饰金银扣器，采色眩耀，祠用三牲，太官设珍馔，作倡乐，以求福祥。名臣少府李膺等并为阉人所谮诬为党人，下狱死。〔三五〕永康元年，西河言白兔见。〔三六〕在位二十一年崩，年三十六。御览卷九二<br/><br/>　　桓帝好音乐，善琴笙。〔三七〕书钞卷一一０<br/><br/>　　〔一〕　「孝桓皇帝」，事详范晔后汉书卷七孝桓帝纪，袁宏后汉纪卷二０、卷二一、卷二二。汪文台辑薛莹后汉书、司马彪续汉书卷一、袁山松后汉书亦略载其事。<br/><br/>　　〔二〕　「河间孝王」，即刘开，章帝子，永元二年封河间王，立四十二年卒，谥孝，见范晔后汉书章帝八王传。<br/><br/>　　〔三〕　「蠡吾侯翼」，范晔后汉书章帝八王传云：「蠡吾侯翼，元初六年，邓太后徵济北、河间王诸子诣京师，奇翼美仪容，故以为平原怀王后焉，留在京师。岁馀，太后崩。安帝乳母王圣与中常侍江京等谮邓骘兄弟及翼，云与中大夫赵王谋图不轨，闚觎神器，怀大逆心，贬为都乡侯，遣归河间。翼于是谢宾客，闭门自处。永建五年，父开上书，愿分蠡吾县以封翼，顺帝从之。」<br/><br/>　　〔四〕　「宴夫人」，名明，为蠡吾侯翼媵妾，和平元年，追尊为孝崇皇后。事详范晔后汉书孝崇宴皇后纪。<br/><br/>　　〔五〕　「本初」，原误作「太初」，聚珍本不误，今据改正。范晔后汉书桓帝纪作「本初」。<br/><br/>　　〔六〕　「迎帝即位」，通鑑卷五三载桓帝即位经过云：本初元年闰六月甲申，质帝卒，「将议立嗣，固（谓李固）与司徒胡广、司空赵戒先与冀（谓梁冀）书，……冀得书，乃召三公、中二千石、列侯，大议所立。固、广、戒及大鸿胪杜乔皆以为清河王蒜明德著闻，又属最尊亲，宜立为嗣，朝廷莫不归心。而中常侍曹腾尝谒蒜，蒜不为礼，宦者由此恶之。初，平原王翼既贬归河间，其父请分蠡吾县以侯之，顺帝许之。翼卒，子志嗣，梁太后欲以女弟妻志，徵到夏门亭。会帝崩，梁冀欲立志。众论既异，愤愤不得意，而未有以相夺。曹腾等闻之，夜往说冀曰：『将军累世有椒房之亲，秉摄万机，宾客纵横，多有过差。清河王严明，若果立，则将军受祸不久矣！不如立蠡吾侯，富贵可长保也。』冀然其言，明日，重会公卿，冀意气凶凶，言辞激切，自胡广、赵戒以下莫不慑惮，皆曰：『惟大将军令！』独李固、杜乔坚守本议。冀厉声曰：『罢会！』固犹望众心可立，复以书劝冀，冀愈激怒。丁亥，冀说太后，先策免固，戊子，以司徒胡广为太尉，司空赵戒为司徒，与大将军冀参录尚书事，太僕袁汤为司空。汤，安之孙也。庚寅，使大将军冀持节以王青盖车迎蠡吾侯志入南宫，其日，即皇帝位，时年十五。」。<br/><br/>　　〔七〕　「太后犹临朝，御却非殿」，此二句原无，范晔后汉书桓帝纪云：桓帝即位，「时年十五，太后犹临朝政」。李贤注引东观记云：「太后御却非殿。」今据李贤注，又参酌范书增补。<br/><br/>　　〔八〕　「芝草生中黄藏府」，此句原无，御览卷九八五引云：「桓帝建和元年，芝草生中黄藏府。」今据增补。御览卷八七三、记纂渊海卷四、合璧事类卷一九引云：「桓帝时，芝草生中黄藏府。」字句与御览所引稍有不同。稽瑞引云：「皇帝建和元年，芝草生中黄藏府{〈牙牙〉木}袭。」「皇」字乃「桓」字之讹，「{〈牙牙〉木}袭」二字疑为衍文。范晔后汉书桓帝纪建和元年四月载：「芝草生中黄藏府。」李贤注引汉官仪云：「中黄藏府掌中币帛金银诸货物。」<br/><br/>　　〔九〕　「江舍及李坚等伏诛」，范晔后汉书桓帝纪建和元年十一月载：「陈留盗贼李坚自称皇帝，伏诛。」李贤注引东观记云：「江舍及李坚等。」今据李贤注，又参酌范书增补。<br/><br/>　　〔一０〕「永兴二年」，此句至「身中皆有雕镂」诸句原无，御览卷三五四引，今据增补。此句上御览引有「桓帝」二字，因与上文重出，今删去。<br/><br/>　　〔一一〕「青」，原无此字，稽瑞引有，今据增补。<br/><br/>　　〔一二〕「得玉玦」，此句至「周五寸四分」句稽瑞引作「得玉钩一枚，钩长一寸三分，玦周五寸□□」。<br/><br/>　　〔一三〕「诏司隶」，此句至「以助民食」诸句原无，御览卷九七九引，今据增补。此句上御览引有「桓帝永兴二年」一句，因与上文重出，今删去。范晔后汉书桓帝纪永兴二年载：「六月，彭城泗水增长逆流。韶司隶校尉、部刺史曰：『蝗灾为害，水变仍至，五穀不登，人无宿储。其令所伤郡国种芜菁，以助民食。』」<br/><br/>　　〔一四〕「延熹元年三月己酉」，此下三句原无，玉海卷一七一引，今据增补。<br/><br/>　　〔一五〕「初」，此字原无，御览卷一九六引云：「桓帝延熹元年，初置鸿德苑。」今据增补。初学记卷二四引又无「初」字。<br/><br/>　　〔一六〕「置令」，范晔后汉书桓帝纪云：「延熹元年春三月己酉，初置鸿德苑令。」李贤注引汉官仪云：「苑令一人，秩六百石。」<br/><br/>　　〔一七〕「二年」，此句原无。据范晔后汉书桓帝纪载，桓帝诛梁冀在延熹二年，今据补「二年」一句。<br/><br/>　　〔一八〕「单超等五人」，谓中常侍单超、徐璜、具援，小黄门史左悺、唐衡，见范晔后汉书宦者单超传。<br/><br/>　　〔一九〕「封超等为五侯」，封单超新丰侯，徐璜武原侯，具援东武阳侯，左悺上蔡侯，唐衡汝阳侯，见范晔后汉书宦者单超传。<br/><br/>　　〔二０〕「司徒韩縯、司空孙朗并坐不卫宫」，此下四句原无，范晔后汉书桓帝纪延熹二年八月载：大将军梁冀等被诛，「司徒韩縯、司空孙朗下狱」。李贤注引东观记云：「并坐不卫宫，止长寿亭，减死一等，以爵赎之。」今据李贤注，又参酌范书增补。<br/><br/>　　〔二一〕「初置祕书监」，此下四句原无，初学记卷一二引，今据增补。此句上初学记引有「桓帝延熹二年」一句，因与上文重出，今删去。书钞卷五七引云：「桓帝延嘉二年，初置祕书监，典掌图书，古今文字，考合异同，皆统之也。」同卷又引此文，无「典」字，无「皆统之也」句。御览卷二三三亦引此文，「典掌」二字互乙，无「皆统之也」句，馀与书钞卷五七引同。书钞、御览所引「延嘉」为「延熹」之讹。万花谷前集卷一二引云：「桓帝延熹二年，初置祕书监，掌国史。」「延熹」二字尚不误。六帖卷七四引云：「桓帝延熹二年，初置祕书监。曰国史之兴，将明得失之迹，谓之实录，使一代之典，焕然可观。散骑常侍崧，文质彬彬，思义通博，历位先朝，莅事以穆，宜掌祕奥，宣明史籍。」合璧事类后集卷三六引同。按「曰国史之兴」以下，非东观汉记中语。初学记卷一二在引东观汉记「桓帝延熹二年，初置祕书监」云云数句后，又云：「温峤举荀崧为祕书监曰：『夫国史之典，将以明失得之迹，谓之实录，使一代之典，焕然可观。散骑常侍崧，文质彬彬，思义通博，历位先朝，莅事以穆，宜掌祕奥，宣明史籍。』」六帖、合璧事类所引皆本初学记，而又脱「温峤举荀崧为祕书监」九字，遂以温峤举荀崧语误属东观汉记。范晔后汉书桓帝纪延熹二年八月载：「初置祕书监官。」李贤注引汉官仪云：「祕书监一人，秩六百石。」<br/><br/>　　〔二二〕「烧当等八种羌叛」，此下二句原无。范晔后汉书桓帝纪延熹二年十二月载：「烧当等八种羌叛，寇陇右，护羌校尉段熲追击于罗亭，破之。」李贤注云：「东观记曰追到积石山，即与罗亭相近，在今鄯州也。」通鑑卷五四胡三省亦引李贤注。此下二句即据李贤注，又参酌范书增补。按范书段熲传载：「延熹二年，迁护羌校尉。会烧当、烧何、当煎、勒姐等八种羌寇陇西、金城塞，熲将兵及湟中义从羌万二千骑出湟谷，击破之。追讨南度河，使军吏田晏、夏育募先登，悬索相引，复战于罗亭，大破之，斩其酋豪以下二千级，获生口万馀人，虏皆奔走。明年春，馀羌复与烧何大豪寇张掖，攻没钜鹿坞，杀属国吏民，又招同种千馀落，并兵晨奔熲军。熲下马大战，至日中，刀折矢尽，虏亦引退。熲追之，且斗且行，昼夜相攻，割肉食雪，四十馀日，遂至河首积石山，出塞二千馀里，斩烧何大帅，首虏五千馀人。」可见段熲追羌于罗亭，是延熹二年时事，三年春，又追羌至积石山。桓帝纪亦云：延熹三年闰正月，「烧何羌叛，寇张掖，护羌校尉段熲追击于积石，大破之」。<br/><br/>　　〔二三〕「三年，白马令李云坐直谏诛」，「三年」二字原无，范晔后汉书桓帝纪延熹三年闰正月云：「白马令李云坐直谏，下狱死。」今据范书增「三年」二字。<br/><br/>　　〔二四〕「四年」，此下三句原无，范晔后汉书桓帝纪延熹四年五月载：「己卯，京师雨雹。」李贤注引东观记云：「大如鸡子。」今据李贤注，又参酌范书增补。<br/><br/>　　〔二五〕「五年」，此下五句原无，范晔后汉书桓帝纪延熹五年载：「夏四月，长沙贼起，寇桂阳、苍梧。」李贤注引东观记云：「时攻没苍梧，取铜虎符，太守甘定、刺史侯辅各奔出城。」今据李贤注，又参酌范书增补。<br/><br/>　　〔二六〕「以京师水旱疫病」，此下四句原无，范晔后汉书桓帝纪延熹五年载：「八月庚子，诏减虎贲、羽林住寺不任事者半奉，勿与冬衣。」其下李贤即引此下四句作注，今据增补。<br/><br/>　　〔二七〕「时贼乘刺史车」，此下五句原无，范晔后汉书桓帝纪延熹五年八月载：「艾县贼焚烧长沙郡县，寇益阳，杀令。」其下李贤引此下五句作注，今据增补。<br/><br/>　　〔二八〕「七年冬十月」，此句至「其二绝者祠之」诸句原无，聚珍本有，今据增补。姚本亦辑有此段文字，惟「七年冬十月」句作「延寿七年十月」，馀与聚珍本同。姚本「延寿」二字乃「延熹」之讹。此段文字不知二本从何书辑录。<br/><br/>　　〔二九〕「至新野公主、寿张敬侯庙」，新野公主即光武帝姊刘元。光武即位前，为乱兵所杀。光武即位，追封谥元为新野节义长公主，立庙于新野县西，见范晔后汉书邓晨传。寿张敬侯即樊重，光武帝之舅。建武十八年，光武南祠章陵，过湖阳，祠重墓，追爵谥为寿张敬侯，立庙于湖阳，见范书樊宏传。<br/><br/>　　〔三０〕「五国并建」，范晔后汉书樊宏传亦云「樊氏侯者凡五国」。据樊宏传，宏建武五年封长罗侯，十三年封宏弟丹为射阳侯，兄子寻玄乡侯，族兄忠更父侯，十五年定封宏寿张侯，二十七年封宏少子茂为平望侯。<br/><br/>　　〔三一〕「其二绝者祠之」，聚珍本注云：「新野公主，光武姊元也，嫁邓晨，韶中不及祠之之意，当有阙文。」<br/><br/>　　〔三二〕「八年」，此句至「后伏诛」诸句原无，御览卷五九八引，今据增补。此句上原有「桓帝延熹」四字，因与上重出，今删去。范晔后汉书桓帝纪延熹八年十月载：「勃海妖贼盖登等称『太上皇帝』，有玉印、珪、璧、铁券，相署置，皆伏诛。」李贤注引续汉书云：「时登等有玉印五，皆如白石，文曰『皇帝信玺』、『皇帝行玺』，其三无文字。璧二十二，珪五，铁券十一。开王庙，带王绶，衣绦衣，相署置也。」袁宏后汉纪卷二二延熹八年十月载：「勃海盗贼盖登，自称『太上皇帝』，伏诛。」<br/><br/>　　〔三三〕「九年」，此下三句原无，范晔后汉书桓帝纪延熹九年正月载：「沛国戴异得黄金印，无文字，遂与广陵人龙尚等共祭井，作符书，称『太上皇』，伏诛。」其下李贤引「戴异鉏田得金印，到广陵以与龙尚」二句作注。今据李贤注，又参酌范书增补此下三句。<br/><br/>　　〔三四〕「七月」，此句至「以求福祥」诸句原无，书钞券八八引云：「皇帝九年七月，祀黄老于濯龙中，以文罽为坛，饰金钿器，祠用三牲，作倡乐。」御览券五二六引云：「桓帝初，立黄老祠北宫濯龙中，以文罽为坛，饰淳金扣器，采色眩耀，祠用三牲，太官设珍馔，作倡乐，以求福祥。」今综合二书所引增补。书钞所引「九年七月」，即指延熹九年七月。范晔后汉书桓帝纪延熹九年七月载：「庚午，祠黄老于濯龙宫。」司马彪续汉书祭祀中载：「延熹……九年，亲祠老子于濯龙，文罽为坛，饰淳金扣器，设华盖之坐，用郊天乐也。」皆可证。初学记卷一三、类聚卷三八，万花谷后集卷一七亦引桓帝于濯龙宫中祀黄老事，然文字甚简。聚珍本据御览所引辑录，繫于永康元年，不可据。<br/><br/>　　〔三五〕「下狱死」，延熹九年，李膺等被诬为党人，并坐下狱。李膺之死在灵帝建宁二年。事见范晔后汉书桓帝纪、灵帝纪。<br/><br/>　　〔三六〕「永康元年，西河言白兔见」，此二句原无，类聚卷九九引，今据增补。范晔后汉书桓帝纪永康元年载：「十一月，西河言白兔见。」<br/><br/>　　〔三七〕「善琴笙」，范晔后汉书桓帝纪论云：「前史称桓帝好音乐，善琴笙。」李贤注云：「前史谓东观记。」疑此条文字为东观汉记序中语。六帖卷六二、合璧事类外集卷一六亦引此条，字句较略。<br/><br/>　　孝灵皇帝〔一〕<br/><br/>　　到夏门外万寿亭，群臣谒见。〔二〕范晔后汉书卷八灵帝纪李贤注<br/><br/>　　灵帝时，故大僕杜密、故长乐少府李膺各为钩党。〔三〕尚书曰下本州考治。时上年十三，问诸常侍曰：「何钩党？」诸常侍对曰：「钩党人即党人也。」即可其奏。〔四〕文选卷五０范晔宦者传论李善注<br/><br/>　　会稽许昭聚众自称大将军，立父生为越王，〔五〕攻破郡县。范晔后汉书卷八灵帝纪李贤注<br/><br/>　　陈行相师迁奏，〔六〕沛相魏愔，前为陈相，与陈王宠交通。范晔后汉书卷八灵帝纪李贤注<br/><br/>　　使中郎将堂谿典请雨，因上言改崇高山名为嵩高山。〔七〕范晔后汉书卷八灵帝纪李贤注<br/><br/>　　有白衣人入德阳殿门，白衣人言「梁伯夏教我上殿」，与中黄门桓贤语，因忽不见。〔八〕范晔后汉书卷八灵帝纪李贤注<br/><br/>　　有黑气墯所御温明殿庭中，如车盖隆起，奋迅，五色，有头，体长十馀丈，形貌似龙。〔九〕范晔后汉书卷八灵帝纪李贤注<br/><br/>　　灵帝光和四年，初置绿骥厩，〔一０〕领受郡国调马。〔一一〕御览卷一九一<br/><br/>　　光和四年，郡国上芝英。〔一二〕类聚卷九八<br/><br/>　　五年，帝起四百尺观于阿亭道。〔一三〕聚珍本<br/><br/>　　中平二年，造万金堂于西园。〔一四〕聚珍本<br/><br/>　　三年，又造南宫玉堂，筑广成苑。〔一五〕聚珍本<br/><br/>　　灵帝铸黄锺二千斛，四悬于嘉德端门内，二在云台殿前也。〔一六〕书钞卷一０八<br/><br/>　　〔一〕　「孝灵皇帝」，名宏，事详范晔后汉书卷八孝灵帝纪，袁宏后汉纪卷二三、卷二四、卷二五。汪文台辑谢承后汉书卷一、薛莹后汉书、司马彪续汉书卷一、华峤后汉书卷一、袁山松后汉书、张璠汉记亦略载其事。据隋书经籍志著录：「东观汉记一百四十三卷。」注云：「起光武记注至灵帝。」是知东观汉记帝纪止于灵帝，而缺献帝。<br/><br/>　　〔二〕　「群臣谒见」，范晔后汉书灵帝纪云：「建宁元年春正月壬午，城门校尉窦武为大将军。己亥，帝到夏门亭，使窦武持节，以王青盖车迎入殿中。庚子，即皇帝位，年十二。改元建宁。」「帝到夏门亭」句下李贤引此条文字作注。<br/><br/>　　〔三〕　「钩党」，范晔后汉书灵帝纪李贤注云：「钩谓相牵引也。」<br/><br/>　　〔四〕　「即可其奏」，通鑑卷五六灵帝建宁二年载：「初，李膺等虽废锢，天下士大夫皆高尚其道而污秽朝廷，希之者唯恐不及，更共相标榜，为之称号：以窦武、陈蕃、刘淑为三君，君者，言一世之所宗也。李膺、荀翌，杜密、王畅、刘右、魏朗、赵典、朱宇为八俊，俊者，言人之英也。郭泰、范滂、尹勳、巴肃及南阳宗慈、陈留夏馥、汝南蔡衍、泰山羊陟为八顾，顾者，言能以德行引人者也。张俭、翟超、岑晊、苑康及山阳刘表、汝南陈翔、鲁国孔昱、山阳檀敷为八友，友者，言其能导人追宗者也。度尚及东平张貌、王孝、东郡刘儒、泰山胡母班、陈留秦周、鲁国蕃嚮、东莱王章为八厨，厨者，言能以财救人者也。及陈、窦用事，复举拔膺等。陈、窦诛，膺等复废。宦官疾恶膺等，每下诏书，辄申党人之禁。侯览怨张俭尤甚，览乡人朱并素佞邪，为俭所弃，承览意指，上书告俭与同乡二十四人别相署号，共为部党，图危杜稷，而俭为之魁。诏刊章捕俭等。冬十月，大长秋曹节因此讽有司奏诸钩党者故司空虞放及李膺、杜密、朱宇、荀翌、翟超、刘儒、范滂等，请下州郡考治。是时上年十四，问节等曰：『何以为钩党？』对曰：『钩党者，即党人也。』上曰：『党人何用为恶而欲诛之邪？』对曰：『皆相举群辈，欲为不轨。』上曰：『不轨欲如何？』对曰：『欲图社稷。』上乃可其奏。」范晔后汉书灵帝纪建宁二年载：「冬十月丁亥，中常侍侯览讽有司奏前司空虞放、太僕杜密、长乐少府李膺、司隶校尉朱宇、颍川太守巴肃、沛相荀昱、河内太守魏朗、山阳太守翟超皆为钩党，下狱，死者百馀人，妻子徒边，诸附从者锢及五属。制诏州郡大举钩党，于是天下豪桀及儒学行义者，一切结为党人。」<br/><br/>　　〔五〕　「立父生为越王」，事在灵帝熹平元年。范晔后汉书灵帝纪熹平元年载：「十一月，会稽人许生自称越王，寇郡县。」臧洪传载：「熹平元年，会稽妖贼许昭起兵句章，自称大将军，立其父生为越王，攻破城邑，众以万数。」司马彪续汉书天文志下载：「熹平元年……十一月，会稽贼许昭聚众自称大将军，昭父生为越王，攻破郡县。」而通鑑卷五七熹平元年载：「十一月，会稽妖贼许生起句章，自称阳明皇帝，众以万数。」与他书所记稍有不同。<br/><br/>　　〔六〕　「陈行相师迁奏」，据范晔后汉书灵帝纪，此为熹平二年五月时事。<br/><br/>　　〔七〕　「因上言改崇高山名为嵩高山」，范晔后汉书灵帝纪熹平五年四月载：「复崇高山名为嵩高山。」李贤注引东观记云：「使中郎将堂谿典请雨，因上言改之，名为嵩高山。」此条文字即据李贤注，又参酌范书文句辑录。玉海卷九八引作「灵帝使中郎将堂谿典请雨，因上言改崇高山为嵩高」。按堂谿典请雨嵩高山在熹平四年，金石录卷一六汉堂谿典嵩高山石阙铭云：「中郎将堂谿典伯并，熹平四年来请雨嵩高庙。」可为确证，聚珍本把此事繫于熹平四年，甚是。嵩高山改名崇高山在武帝元封元年。汉书武帝纪元封元年载：「春正月，行幸缑氏。诏曰：『朕用事华山，至于中岳，获駮麃，见夏后启母石。翌日亲登嵩高，御史乘属，在庙旁吏卒咸闻呼万岁者三。登礼罔不答。其令祠官加增太宗祠，禁无伐其草木。以山下户三百为之奉邑，名曰崇高，独给祠，复亡所与。』」<br/><br/>　　〔八〕　「因忽不见」，范晔后汉书灵帝纪光和元年载：「五月壬午，有白衣人入德阳殿门。」李贤引东观汉记云：「白衣人言『梁伯夏教我上殿』，与中黄门桓贤语，因忽不见。」此条文字即据李贤注，又参酌范书辑录。<br/><br/>　　〔九〕　「形貌似龙」，范晔后汉书灵帝纪光和元年载：「六月丁丑，有黑气墯所御温德殿庭中。」李贤注引东观汉记云：「墯所御温明殿庭中，如车盖隆起，奋迅，五色，有头，体长十馀丈，形貌似龙。」今据李贤注，又参酌范书辑录。<br/><br/>　　〔一０〕「初置绿骥厩」，事在光和四年正月。范晔后汉书灵帝纪李贤注：「騄骥，善马也。」<br/><br/>　　〔一一〕「领受郡国调马」，此句下原有「调谓徵发」一句，非东观汉记旧文，系后人注语，今删去。<br/><br/>　　〔一二〕「郡国上芝英」，此条御览卷九八五亦引，「芝英」作「芝草英」，「草英」二字当互乙。范晔后汉书灵帝纪光和四年载：「二月，郡国上芝英草。」<br/><br/>　　〔一三〕「帝起四百尺观于阿亭道」，此条不知聚珍本辑自何书。范晔后汉书灵帝纪光和五年载：「八月，起四百尺观于阿亭道。」<br/><br/>　　〔一四〕「造万金堂于西园」，此条不知聚珍本辑自何书。范晔后汉书灵帝纪中平二年载：「是岁，造万金堂于西园。」宦者张让传云：「造万金堂于西园，引司农金钱缯帛，仞积其中。」<br/><br/>　　〔一五〕「筑广成苑」，此条不知聚珍本辑自何书。范晔后汉书灵帝纪中平三年二月载：「复修玉堂殿。」宦者张让传载：「使钩盾令宋典缮修南宫玉堂。」类聚卷八四引华峤后汉书云：「灵帝时，遂使钩盾令宋典缮治南宫。」<br/><br/>　　〔一六〕「二在云台殿前也」，范晔后汉书灵帝纪中平三年二月载：「铸铜人四，黄锺四。」宦者张让传载：「使掖庭令毕岚铸铜人四列于仓龙、玄武阙。又铸四钟，皆受二千斛，县于玉堂及云台殿前。」类聚卷八四引华峤后汉书云：「灵帝时，……使掖庭令毕岚铸铜人四，列于苍龙、玄武阙外。又铸四锺，皆受二千斛，悬于堂及云台殿。」「堂」上脱「玉」字。诸书所载皆云铸四锺，据书钞所引则铸六锺，恐有讹误。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-252-3981.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-252-3983.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-252.html" action-type="chapterComment" class="comment"><i></i>东观汉记校注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

