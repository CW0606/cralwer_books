<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第三十六　　　　政术部十_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第三十六　　　　政术部十全文,虞世南作品" />
<meta name="description" content="北堂书钞原文阅读,●北堂书钞卷第三十六　　　　政术部十全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9642.html";
var nextpage="novel-read-999-9644.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第三十六　　　　政术部十</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9642.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第三十六　　　　政术部十</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:34:20<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註清净二十四　　　　　　明察二十五威严二十六　　　　　　疾恶二十七勤官二十八　　　　　　称职二十九守职三十<br/><br/>　　○清净二十四<br/><br/>　　治贵清净「汉书曹参相齐召长老问所以安百姓○今案汉书卷三十九曹参传同」理民好静「史记汲黯云○今案汲黯传云黯学黄老之言治官理民好清静」<br/><br/>　　清净少欲「东观汉记甄宇○孙氏校却改欲今案聚珍本姚辑本东观记卷十六甄宇传同」曹参為相不事「汉记○今案陈本改引汉书曹参传考明本前汉纪卷五有云曹参為相不治政事」王丞相未令不看事「郭子云○今案玉函山房辑郭子谓据书卷三十六引无王事其夹注云按此上下不具姑依录之而陈本亦与本钞同」五日一听事「仲长统昌言云宋均為九江守云云夏以旦冬以中○孙氏校北改江今案玉函辑本昌言谓据书钞引无五日句中上有日字严辑昌言则据此影宋本引同」逍遥无事「袁山松后汉书周璆為高唐令○今案御览卷四百七十四引袁后汉书高唐作乐城汪辑本袁山松书谓御览引作乐成书钞引作高唐陈本与本钞同」朝廷清净官曹无口「崔援与葛龚书云僕在河内少他负罚以盗贼少○今案陈本□作事立脱注严辑崔援文据书钞注引同但脱标目二句」<br/><br/>　　○明察二十五<br/><br/>　　先王求明察之官「左传云郑人铸刑书叔向使詒子產书曰昔先王议事以制不為刑辟惧民之有争心也犹求圣哲之上明察之官○今孙氏校补事以二字今案见左传昭六年」外宽内明「汉书黄霸為潁州守○今案见汉书卷八十九循吏传」厥德文明「东观汉记郭贺為荆州刺史百姓歌之曰○今案聚珍本东观记卷十七郭贺传同姚辑本脱百姓以下」<br/><br/>　　為政清明「汝南先传云黄浮為濮阳令為政清明号為神君○今案御览二百六十八引為作治陈俞本皆作為」為事清明「王晋书云山涛為吏部郎文帝与书曰足下為事清明○今案类聚四十八引王晋书及陈俞本為皆作在又本钞六十尚书吏部篇引□作在疑在字為任之讹」进善黜恶「魏志徐貌為梁州刺史○今案魏志廿七徐貌传刺史下有进善□□□化大行二句」表章善恶「广州先贤传云黄豪拜司隶○今案陈俞本同」吏不容姦「□□诸葛亮○今案蜀志卷五诸葛亮传云至於吏不容奸人怀自厉」民不能欺「典略云西门豹之治业聪明□□○今案陈俞本截去聪明二字」罔敢匿「司马传云岐从河南丞○今未陈本删岐从五字」狱无冤民「三辅决录云茂陵何比子通□□公孙洪举比□為廷尉古平云云○今案陈俞本无注考大□□记卷二百九十一引决录茂陵作汝南洪作宏举作辟二酉丛书辑本决录亦据广记」<br/><br/>　　官曹无停事「应璩与毋丘冲恭书云客馆不留宾○今案本钞及陈俞本皆脱曹字百三家应集及严辑应璩文据书钞引亦有曹字照严氏订补」丙吉议小儿「风俗通云陈留有富公年九十无妇取客女為妇一接事讫便绝生得男其女曰我父老复无□○今案陈本删注俞本一上有夫字脱讫字绝字生上有得字餘同均注风俗通今本不载七字考御览八百三十六引其女田以下作我父死时年尊何一夕便有子邴吉曰老翁儿无影亦复畏寒乃取同岁儿裸之老翁儿独呼寒行日中无影云云」<br/><br/>　　不疑收方遂「汉书雋不疑传○今案汉书卷七十一本传不疑收方遂诈□卫太子事」盗而不罪哭而见杀「秦子云孔文举為北海相有遭父丧哭泣墓侧色无异□○今案类聚卷八十五引作色无憔悴文举杀之又有母病瘥思食新麦乃盗邻麦进之文举特赏日无有来讨勿复盗也盗而不罪者以為勤于母飢哭而见杀者以為形慈而心若云云陈俞本皆脱」<br/><br/>　　咸称神明「汉书黄霸為潁川太守咸□□明盗□目少○孙氏校州改川曰改日今案汉书亃卷八十九循吏黄霸传同陈俞本无盗贼句咸称上改引二句」谓之神明「汉书度尚除□□党长县中谓之神明○今案御览卷二百六十七引无為字陈俞本亦然又党作虑姚辑汪辑本续汉书度尚传无除字党亦作□」称為神君「范汉书荀□补朗陵侯相○今案见范书九十二荀淑传陈俞本脱」孙有明君「益之博闻尚书即有人拾遗囊下取○今案已脱书名益之以下六字亦有□□无从引订陈俞本均删去」志在理察枉讼「续汉书张禹□□州□史□江行部皆以子□灵○今案御览卷六十引续汉书及汪辑本作皆以江有子婿之神□□□涉禹厉声曰子□如其有灵知吾云云陈俞本已吙改姚辑续汉书张禹传□作济部误□餘同」<br/><br/>　　入境高褰襜帷「张璠汉记贾棕為冀州刺史○今案□张□汉记□唯作车□□作□考此下威严篇引亦作车檐但不作荆耳陈本标目同而改引后汉作注然仍作冀也」<br/><br/>　　民之情偽尽知之矣「春秋楚人围宋公孙固如晋告急○今案标目二句见左氏僖廿八年传小注二句见僖廿七年传据北则原钞此引是合两年传又也陈本祇左传两字」<br/><br/>　　○威严二十六<br/><br/>　　有威可畏「左传北宫文子言於卫侯曰楚令尹无威仪民无则焉○今案见昭三十一年」威而不猛「论语尧曰」威能震敌「桓阶别传曰為赵郡太守上曰云云○今案陈俞本脱赵郡上曰四字考御览卷二百六十二引桓陆□□与□□同」威能讨姦「范曄汉书张堪世祖召见□□计吏樊□□堪者在蜀其亡足惠下威能讨姦○今案见范书卷六十一张堪□陈本足作以俞本吏下有问前后太守能否句餘同」畏如雷霆「王逸论云○今案见意林卷四引王逸正部论同陈俞本如作以」诛暴立威「原观汉记杜诗字君公為南阳太守○今案本钞脱南字据御览卷二百六十引补聚珍本同姚辑本脱陈俞本改注宋暉為临淮守六字实将吏畏其威条下注文一句误移於此谬矣」<br/><br/>　　州郡畏威「汉书朱博传云迁冀州刺史行部吏民数百人遮道自言○孙氏校吴改冀首改道并补部民二字今案汉书卷八十三本传同其下有州郡畏传威严句陈俞本增引至七行」吏畏其威「东观汉记朱暉為淮太守斥远佞人吏畏其威○今案御览卷二百六十引无斥远句姚辑本东观记人作恶脱末句餘同聚珍本与御览同陈俞本删去為临五字餘与本钞同」<br/><br/>　　民不敢欺「典略云董安于治晋赐举于刑罚而民不敢欺○今案陈本无严於以下俞本无□字餘与本钞同」公卿惮之「汉书陈咸為中丞总领州郡奏事□第诸州刺史○今案汉书卷六十六陈万年传咸万年子也诸下无州字刺史下有内执法殿中公卿以下皆敬惮之十三字俞本咸误威脱课第二字餘与本钞同陈本将下条晋中兴书误移于此设无影宋真本后之读者岂不又增一层疑竇耶」<br/><br/>　　举朝惮之「晋中兴书卞壶為尚书令○今案今晋书卷七十卞壶传举朝句作正色于朝四字初学记十一引晋中兴书及俞本与本钞同陈本既误耐本注移入上条又将上条汉书二字改注此下可谓一误再误」<br/><br/>　　姦猾缩首「土火章声教流闻○今案陈俞本土上增吴志二字声上删章字然考吴志士爕传实无此文」姦匿自弭「楚国先贤传曰賚司隶於时谚曰○今案御览卷四百九十六引谚曰下作黄尚為司隶姦慝自弭俞本无黄司七字陈本又将下条前汉孙宝□□移此」收杜穉季「汉书孙宝传云為京兆尹○今案汉书卷七十七孙宝传收作取俞□□□□脱」□陈吕壼「襄阳记云李衡字叔平本襄阳卒家校事吕壼操弄柄权大臣莫有敢言衡乃目陈吕壼奸短○今案婿志卷三孙休传注引襄阳记壼作壼餘同陈俞本脱」王甫死杖下「续汉书阳球為司隶校尉奏中常侍王甫□□等权□□政□□□云云○孙氏校□改洛今案原钞椎字乃雒之称盖光武以后改洛為雒也考汪辑本脱标目句餘同姚辑本续汉书脱中常侍三字又脱死杖句俞本阳改杨奏误秦餘亦同陈本改引范书阳球传非是」<br/><br/>　　玻柱取张朔「范汉书李膺為司隶张□弟朔為野王令贪残无道因匿兄让第舍藏合柱中膺破柱改塑煞之○今案范书卷九十七李膺传同陈本增引颇多」号為取龙「益诸耆旧传云张则弟兄有今名乡党曰三留為祥符守民号為取龙○今案俞本无曰三留三字祥符守作祥蚵今无民字乡党二字移在号字上餘同陈本无注」号曰苍鹰「书郅都事景帝敢直諫面折大臣○今案汉书卷九十酷吏郅都传同陈俞本虽引汉书而与本钞注文无涉」吏如良鹰「汉书赵勤好学為郡督邮业令新野令太守桓虞叹曰○今案俞本野令下有皆不遵法勤入界遣吏陈罪还印綬去十五字餘同陈本脱」不敢朝饮羊「孔子家语仲尼為大司寇沈犹氏不敢朝饮其羊○今案家语相鲁第一原钞脱其羊二字兹据本钞卷五十四大司寇篇补陈俞本皆脱其字故孙校又据陈本祇添一羊字也」<br/><br/>　　桃李不潜掇「韩子云子產治郑○今案韩非子外储说左上郑下作五年道不拾桃枣荫于街者莫有缀也」不恶而严「周易君子远小人○今案见遯卦大象」<br/><br/>　　严刑必断「应劭云王章峦上检下严刑必断○今案俞本同陈本无峦上八字」何阔逢诸葛「汉书诸葛丰為司隶严直京师為语曰○孙氏校闻河润改间何阔今案近本汉书卷七十七诸葛丰传严直二字作刺举无所避惟俞本异本钞悉同但多引师古注三句非也陈本脱為司以下十字同俞本」<br/><br/>　　属县解印四十餘城「汝南先贤传云周乘為交土刺史上言交州边城长史唤百姓愿為圣朝扫清一方太守闻乘之威即上疾乞骸云云○今案俞本土作州言作闻唤作口太守作属县乞骸作乞印四十餘城陈本脱上言以下又按本钞土字唤字似误餘较俞本更详」<br/><br/>　　郡县闻之莫不震慄「张璠汉记云贾棕為冀州刺史将入界高褰车襜曰刺史将人当远视广听何為而垂帷乎郡县闻之云云○今案姚辑张璠汉记当上无将入二字又脱郡县二句汗辑本冀作刺亦脱将入字餘与原钞同陈俞本亦作荆餘详本钞上明察篇引」<br/><br/>　　奏二千石必先露章「汉书何武举奏○今案汉书卷八十六何武传同陈俞本增引颇多」二千石阿纵皆举免之「魏志贾逵為豫州刺史○今案魏志卷十五贾逵传史下有到宫数月乃考其二千石以下阿纵不如法者皆举奏免之」百寮严惮罔不肃然「益部耆旧传云罗衡為万年令○今案御览卷二百六十八引无百寮句罔不作县界陈俞本与本钞同」白巾出府「汉书未传迁瑯邪太守○今案见汉书卷八十三朱博传其下有斥罢诸病吏白巾出府门郡中大惊三句陈俞本亦同」不敢舍邮亭「汉书黄霸為颖川太守有所司察择长年廉吏遣行属令周密吏出云云○今案汉书卷八十九循吏传同陈俞本改引邮亭以下文行」<br/><br/>　　○疾恶二十七<br/><br/>　　见恶如农夫之务去草焉绝其本根勿使能植「春秋蜀任有言為国家者见恶如夫○今案左传隐六年植作殖餘同陈俞本亦作植」疾恶若仇「谢承汉书张俭為山督邮清洁中正云云○今案文选卷三十七卷五十六皆引谢承书仇作讐无山赐督邮四字陈俞本俭作佺督邮二字作合中正句作御政清洁姚辑注辑本谢书脱此传」<br/><br/>　　疾恶如讐「王晋书傅咸有节○今案见今晋书卷四十一傅咸传节上有大字餘同」戮于两观尸朝三日「家语孔子為鲁司寇朝政七日而诛乱政大夫少政卯戮之於两尸于朝三日○今案家语始诛第二陈俞本作两观之下餘同」捕郡内豪猾「汉书王温舒為河内守○今案汉书卷九十酷吏王温舒传内作中隋时改之兼避高祖父讳木」问贵戚放横「东观汉记周紆强為洛阳令见吏问大姓吏曰南许里诸李紆厉声曰本问戚放横答马竇等○今案聚珍本姚辑本已脱考范书卷百零七周行传作徵拜洛阳令下车先问大姓主名吏数閭里豪强以对紆厉声曰本问贵戚若马竇等辈云云陈俞本亦改引范书足知彼所据之本此注必舛脱矣」<br/><br/>　　近臣奢僭充皆举核「汉书江充為謁者使匈奴还拜為直指綉衣使者督三禁察踰侈云云○孙氏校补使字者字督字今案汉书卷四十五江充传同」陈相罪恶玄收具考「后汉桥玄传豫州刺史周景行部到玄謁因言陈相羊昌罪恶○今案范书卷八十一桥玄传罪恶下有云景署而遣之玄悉收昌宾客具考臧罪」诛锄姦党门夜不闭「益部耆旧传云罗衡為万年合○今案御览卷二百六十八引四在□□下餘同陈俞与本钞同」穷竟其姦道不拾遗「汉书严延年為涿郡守大姓西高氏东高氏自郡吏以下皆畏延年分考两高穷竟云云○今案见汉书卷九十酷吏严延年传陈俞本有增引」斥佞恶「东观汉记朱暉為临淮太守○今案陈俞本同此上威严篇引恶作人下有吏畏其威句考聚珍本东观卷十八朱暉传太守下云表善黜恶抑强绝邪又与本钞小异惟姚辑本同」<br/><br/>　　沙汰郡吏「王晋书刘毅侨居平阳太守○今案御览卷二百六十四引守下作杜恕举為功曹月餘沙汰郡吏百餘人云云陈俞本改引今晋书非是」饕餮流放洁士盈朝「攸南先贤传许子将為郡功曹徐盘节进食才○今案陈俞本删除盘以下餘同考魏志卷二十三和洽传注引汝南先贤传云徐孟闻许劭高名请為功曹下接标目二句是本应作孟节进句亦有脱误」<br/><br/>　　樊曄為天水盗无出狱「东观汉记○今案聚珍东观记十五□曄传云曄為天水郡盗有犯其禁者率不生出狱云云姚辑本同陈俞本改引范后汉亦计」何立為潁川侯县於市「汉书何立為潁川太守○今案汉书卷七十七何立传為潁川太守治钟威赵季李欵三人狱威止雒阳吏格杀之亦得赵李它郡持头还立皆县头及其具狱于市云云又按侯当是持字之譌陈俞本删之恐非」<br/><br/>　　○勤官二十八<br/><br/>　　民生於勤勤则不柜「春秋云峦武子曰楚自克庸其君无日不讨国人训之○孙氏校宁改庸许改讨今案左传宣十二年训之下有箴之曰三字又於作在陈俞本亦然」<br/><br/>　　呜呼夙夜罔或不勤「尚书太保训於王曰○今案旅獒篇」克勤于邦「尚书舜曰来禹○今案近本大禹謨舜曰作帝曰」勤恤民隐而徐其害「国语曰周穆王将征犬戎祭公谋父諫曰昔商王帝辛大恶於民庶民弗忍欣戴武王以致戎於商牧是先王非务武也勤恤民隐而徐其害贾逵注曰恤民忧也隐病也○孙氏校其改昔攸改欣餘改徐达改逵立补辛字今案国语周语上陈俞本删贾逵注二句」<br/><br/>　　自朝至昃不遑暇食「尚无逸篇云文王自朝至子日中昃不遑暇食用威和万民孔安国传云从朝至日映不瑕食思虑政事相皆和万民○今案俞本同陈本删小注」<br/><br/>　　日昃坐朝幽枉必达「范曄书明帝论云明帝日昃坐朝幽枉必达○今案范书卷二明帝纪论昃作晏陈俞本昃作仄」治民祗惧不敢荒寍「苟著无逸云周公曰我闻曰昔在殷正中宗治民祇惧不敢□寍孔安国传云中宗太戊為政敬身思惧不敢荒怠目安也○今案陈俞本改荒作康殊谬」朝夕恪勤守以惇篤「国语曰周穆三将伐犬戎祭公父諫曰我先三不窋不敢怠业朝夕咨勤守以惇篤奕世咸德不忝前人贾逵恪敬也勤劳也○孙氏校耳改守恭改忝今案国语周语上陈俞本作勤恪」<br/><br/>　　王事靡监不遑啟处「毛诗采藢日王事靡盐不遑啟退郑笺曰盐不牢固也不暇敢处处犹固也○今案小雅采薇笺牢作坚无不暇句陈俞本全删小注本钞周也不将不注文十二字误窜入此已照删永兴改作牢以避隋高祖讳」<br/><br/>　　王事靡盐继嗣我日「毛诗秋杜云王事云云郑笺嗣续也王事无不牢固我行没墙嗣其石言常苦无休息也○今案小雅郑夔半作坚是永兴改避文帝讳俞本又改牢作劳则不知其意矣」<br/><br/>　　夙兴夜寐无忝所生「毛诗小苑云云毛长传曰忝辱也谨案夙早也所生父母也君之与臣若能早起夜卧则不其先祖治其政事也○今案□南山之作谨案以下是永兴申月语陈本删俞本尚存之」<br/><br/>　　夙兴夜寐洒扫庭内「毛诗柳云毛长五洒□也笺云戒群臣掌事者以此也○今案大雅荡之什抑之篇」夙夜在公「毛诗有秘云夙夜在公笺云时臣忧念君事早起夜寐在於公之所但明仪明德也○今案俞本删但明句考近本鲁颂笺仪作义阮校勘记云定本集注皆云议明德也段玉裁则云但明明德也阮从段说而本钞仪字或即议字之譌」<br/><br/>　　夙夜匪懈「毛诗烝民云郑笺云夙早也匪非也○今案大雅荡之什陈俞本刑郑笺」匪懈于位「毛诗假乐云百辟卿上相于天子匪懈于位民之攸暨毛长传曰既息也郑日百辟畿内诸侯卿士卿之有事者也媚爱也王以恩意及群臣故皆爱之不懈於其职位民之所以休息由此也○今案陈俞本皆改匪作不因近本大雅假乐篇作不解于位也□阮氏校勘记云释文以匪解作音或其本不作匪然阮氏仍从作不之说盖其所据是石经本而书钞与释文均作匪更足為古本之一证也」<br/><br/>　　不敢怠遑「毛诗殷武云不敢怠遑命于下国封建厥福笺日遑暇也天命乃观下民之内有严明之君能慎罚不敢怠堕自暇于政事则命之于下国以為天子也○今案近本商颂篇无之内二字填上有明德二字堕作惰下作小餘同俞本慎下有赏字餘与本钞同」<br/><br/>　　绳勉从事「毛诗十四之交绳勉从事不敢告劳郑笺云诗人贤者见时如是自勉以从王事虽劳不敢自谓為劳畏刑罚也○今案小雅绳作黽陈俞本亦然考释文黽又作与黽同故古本从人旁转写者误作糸旁耳」<br/><br/>　　朝夕从事「毛诗北山云偕偕之子朝夕事毛长传曰偕偕强杜之貌也士子有王事者也笺云朝夕从事言不得休息也○今案小雅谷风之什近本笺息作止俞本仍作息」<br/><br/>　　古训是式威仪是力「毛诗蒸民云郑笺云故训先王之遣典也式法也力犹勤也勤威仪者恪居官次不解于位也○今未大雅荡之什」居之无倦「论语顏渊曰子张问政子曰居之无倦行之以忠郑注身居正位不可懈倦使民必以诚信○今案近本论语是顏渊篇不是子路而何晏集解无此郑注陈俞竟删此条」精力於职事「汉书张安世精力於职事休沐未尝出○今案汉书卷五十九张安世传无事字陈本照删俞本仍本钞之旧」勤心有补益「范汉书史游传云為黄门合勤心有所补益○今案见范书宦者史游传俞本游误粥餘同」尽瘁事国「毛诗北山毛长传云尽力劳瘁以从国事○今案小雅北山篇传瘁作病俞本仍作瘁」尽心奉职「东观汉记周荣传云荣為尚书令尽心奉职不怠○今案聚珍本姚辑本东观记卷十九周荣传职下有夙夜二字陈俞本於不下添敢字非是」不入内舍「谢汉书云嵇詔字文肃為范令不入内舍常卧厅事上○今案姚辑谢承汉书脱俞本嵇字尚留不示□陈本竟删嵇詔字文肃為六字令读者也不知何人為范令矣谬甚」常伏閤下「华侨汉书冯豹字仲文為尚书郎勤力不懈每奏事不以富伏省□下或□□至明帝闻而嘉之乃加赏赐○今案姚□汪□本华汉书或作每餘同俞本亦然陈本删奏事以下十字非是」<br/><br/>　　冠剑不解「东观汉记□□字文高每常直事驻□而传漏虽居闲鏁署冠剑不解於身為郎二十岁未尝被奏二署服其重慎○今案御览卷二百十五引桓作□□□尝而传作待居作在无鏁字十下有三字二署□三署陈俞本亦作三署餘与本钞同又聚珍本观记十一□□传仍作当车作马餘与御览同逃辑本脱虽居字餘亦与御览同」<br/><br/>　　抱书而寐「魏氏春秋云高柔為□奸令史既处法平允又夙夜匪懈至拥膝抱文书而□□□见而哀之徐解裘覆之而去自是辟焉○孙氏校诊改柔是也今案魏志卷廿四高柔传注引魏氏春秋与陈本皆寐作寝餘同又御览卷四百三十一引正作联本同惟原钞作軫与本钞尚书令史篇引同亦不必从耳」<br/><br/>　　不离省闥「东观汉记黄香為尚书郎尝独宿臺上昼夜不离省闥上闻善之○今案御览卷二百十五引独下有止字聚珍本东观记十九黄香传及陈俞本亦然餘同姚本脱此条」<br/><br/>　　沈迷薄领「刘楨诗云职事相填委文墨纷□敢□□迷薄领间回回自昏乱○孙氏校□□□并补回回二字今案陈俞本相作烦陈本又墨误黑餘同」白日接宾夜省文书「□□□□□□常白日接宾夜省文书○今案吴志卷十九├├传宾下有客字陈俞本照添入餘同」驰翰未遑食日昃不知晏「刘楨诗云与上篇连○今案陈俞本同」<br/><br/>　　○称职二十九<br/><br/>　　吏称其职「汉书宣帝纪赞云孝宣之治信赏必罚元成间鲜能及之吏称其职民安其业可请中□侔德殷宗周宣矣○今案见汉书卷八陈俞本略有增引」官人称允「诸公赞云山□為吏部尚书官人称□○今案俞本同陈本小注允误职餘同」官脩其方「左传云蔡墨对魏□子曰夫物有其官官脩其方□夕思之一日失职则死及之○今案见左传昭廿九年标目脩误循并据本钞卷二十七论政篇引改」能业其官「又云子对叔向云昔金天氏有裔子曰杲為立冥师生允格臺駘臺骆能业其官宣汾桃障大泽以处太原帝用嘉之封诸汾川○孙氏校而改向商改裔元改允略改格彰改障□改汾今案见左传昭元年陈俞本删能上臺駘二字餘同」<br/><br/>　　佐天子理阴阳「汉书陈平传周勃為右丞相文帝问勃曰一岁决狱钱穀出人几何勃不知汗出命背上问平平曰有主者上曰君所王何事平曰主臣上佐天子理阴阳顺四时下遂万物之宜外镇抚四夷上曰善○孙氏校史改决是也又遂字原钞误在臣字下氏竟删之非也今案今本汉书作各有宜者王氏续书杂志据书钞及类聚职官部御览职官□一以证汉书各字之误」<br/><br/>　　拔真寔斥华偽「先贤行状云毛玠為尚书典选拔真实斥华偽长吏还者乃垢面柴车○孙氏挍吩改玠迟改选有改者括改垢今案本钞诸曹尚书篇引先贤行状选下有字餘同又考魏志卷十二毛玠传注引真作贞陈俞本亦然此宋影钞改之兼避仁宗讳耳」<br/><br/>　　匡政理拾遗补闕「范汉书陈蕃為汝南功曹匡政理拾遗补闕○今案范书九十六陈蕃传无此条陈俞本作汉记」执宪御下举正非法「东观汉记樊準字幼陵為御史中丞执宪御下举正非法百姓官僚震悚○孙氏校震怀改震慄从陈本也今案御览卷二百廿五引无执宪句无姓宫二字慄作悚陈俞本与本钞同惟改悚為慄耳蔓辑本无字幼陵三字仍作慄餘与御览同聚珍本卷十一作悚」<br/><br/>　　居位持重為任职臣「王晋书魏舒传云山涛薨四年□舒领司徒有顷即真舒居住持也為任职臣○孙氏校补山字真字正改任今案今晋书卷四十一魏舒传无四年二字无标目二句陈俞本竟照今本删四年二字谬矣」<br/><br/>　　举得其罪「汉书田□年為河东太守以尹翁归為督邮河东二十八县分為两部穗部份北翁归部汾南所举应法得其罪辜属县莫有怨者○今案见汉书卷七十六尹翁归传陈俞本皆作河南太守陈本误作田延年传尤谬」<br/><br/>　　罚当其过「韩诗外传云季孙之治鲁也□人必当其罪罚人必当其过子贡曰鲁不若子隆之治郑民归之如水就下死哭皆如丧父母今窃闻夫子疾则国人骇以死相贺以生相恐非暴何如也○孙氏校其罪下删子贡曰十字衍文也今案近本韩诗外传卷三作夫子疾之时则国人喜活则国人皆骇餘同陈俞本多增改」<br/><br/>　　契為司徒百姓和亲夔主宾客远人毕至「典略云契為司徒百姓和亲夔主宾客人毕至○孙氏校两亲字改睦据陈本耳今案类聚卷四十七引典略正作亲餘同」<br/><br/>　　耿恭為校尉乌孙遣子「东观汉记耿恭為戊己校尉屯后主部金蒲城謁□□宠為戊己校尉屯前主部柳中城恭至部移檄乌孙示汉威德大昆弥以下皆遣子入侍○孙氏校段末删后征七字盖从下条窜入也今案聚珍本东观记卷八耿恭传无屯后至至中城廿三字无大字部移作即移侍下有金蒲城数字陈俞本上司作戊校尉下句作己校尉两主字皆作王门作闕餘同」<br/><br/>　　郭展為太僕厩马充丁「晋诸公钻云郭展為太僕留心於养生是以厩马充丁其后征吴得以济其事○今案通典职官七引晋诸公讚丁作多征上脱其后二字餘同陈俞本脱留心以下七字无以字餘亦同」<br/><br/>　　田叔刺三河奏事称意「汉书田叔传武帝时仁以壮勇為卫将军舍人后使刺三河还奏事称意拜為京辅都尉月餘迁司直○今案汉书卷三十七田叔传其少子田仁事陈俞本皆同标目应作田仁田小注叔字而误耳又本钞帝误常照订正」<br/><br/>　　钟会管记室时谓子房「魏志钟会在大将军府管记室為心腹之任时人目之為子房○今案魏志卷二十八钟会传目之為三字作谓之餘同俞本房误隆陈本脱」<br/><br/>　　孙惠為记室书檄立成「王晋书东海王越云孙惠以策于东海王越诡其姓名自南岳逸民勉以勤王匡主三十三略辞义甚美越榜道以求之惠即出以為记室参军专掌文疏豫参谋议每造书檄或驛马催之应命立成皆有文采○今案今晋书卷七十一孙惠传无策千字无其姓名自四字民作士无勤王字无三十三略八字餘同陈俞本标目惠字误会小注勉误动又脱匡主以下六字脱越榜以下九字脱专掌下八字皆有句作皆称旨」<br/><br/>　　牟融為司农称為名卿「东观汉记牟融字子姬為大司农性名敏称為名卿○今案类聚卷四十九引东观记姬作忧敏作进聚珍本姚辑本东观记牟融传敏作遶餘与类聚同陈本脱字子姬三字俞本姬又作晏敏皆作远餘同」<br/><br/>　　袁安為河南尹名重朝廷「续汉书袁安為河南尹在职十餘年京师肃然名重朝廷○今案姚辑汪辑本续汉书袁安传无在职二字无京师以下陈俞本皆十下无餘字餘同」<br/><br/>　　翁归晓文法「汉书尹翁归少孤為狱小吏晓习文法○孙氏校晚改晓今案见汉书卷七十六尹翁归传陈俞本同」王基明制「魏志王基為荆州刺史明制度整军农脩校南方称之○孙氏校循改脩教改校今案魏志卷廿七王基传农下有兼字陈本与本同俞本小注基下有字伯兴三字餘同」<br/><br/>　　挈瓶之智守不假器「左传云晋人来理杞田季孙将以成与之谢息為孟孙守不可曰人有言虽有挈瓶之智守不假器礼也夫子从君而守臣丧邑虽吾子犹有猜焉谨案挈瓶瓦器也执守又器小役喻小智也○今案见昭七年理作治餘同陈俞本将永兴谨案删改杜注谬甚又本钞因唐人影写改治作理避高宗讳耳」<br/><br/>　　君子得舆「易剥卦上九爻辞云君子得舆小人剥庐案庐舍也明在上之位惟须有德之君子则為下民所载小人居上则剥彻侵削不能為之荫庇也○今案庐舍也句是正义文明在以下是王弼注而其词仍异俞本戴作载餘同陈删引由」<br/><br/>　　饮食衎衎「易渐卦六二象辞云饮食衎衎不素饱也谨案衎衎饶乐也素空也明六二之爻将位处正如人有才能得居位食俸禄非素饱也○孙氏校以末句原钞作非素食之因在之下增义也二字今案陈本脱注俞本脱谨案二字脱之爻二字未句作非素饱也餘同孙校未知所据姑从俞本」<br/><br/>　　○守职三十<br/><br/>　　守道不如守官「左传云齐侯田子沛招虞人以弓不进使执之辞曰昔先君之田也旃以招大夫弓以招士皮冠以招虞人臣不见皮冠故不敢进乃舍之仲尼曰守道不如守宫君子韙之○今案见昭二十年」<br/><br/>　　不在其位不谋其政「论语述而云孔安国曰欲各专　於其职也○今案述而篇此文惟泰伯篇孔注同亦见宪问篇」君子思不出其位「易根卦象辞云君子以思不出其位谨案根為止象圣贤君子则根所止各止其位也○今案俞本所止作所处餘同」敬恭朝夕恪居官次「左传季氏以公钮為马正慍而不出閔子騫见之曰子无然祸福唯人所召公鉏然之敬恭朝夕恪居官次○孙氏校审改马洪氏覆校云案后汉书□秉传章坏注文选檄吴将校部曲李善注引左传俱作閔子騫盖唐本如此今案近本襄公廿三年传恭作共騫作马陈俞本皆同又阮氏校勘记谓无作騫之文考读书丛录亦有閔子作閔子騫一则歷歷可证似不宜擅改也」<br/><br/>　　小国供职「又云楚子合诸侯千申问礼於子產对曰小国供职政敢不荐守君子子產善相小国○今案见左氏昭四年传陈俞本增引颇多」诸侯正封「又云天子经略诸俟正月古之制也○今案见左氏昭七年传」世不失职「左传云少皞氏有四子曰重曰该曰修曰熙实能金木及水使重為勾芒该為蓐收修及熙為玄冥世不失职遂济穷桑也○今案昭廿九年四子作四叔陈俞本亦作四叔」据法守职「韩诗外传云据法守职而不敢為非者人吏也○孙氏校入改人史改吏今案汉魏丛书末外传卷五同又见本卷五十五太史篇引亦同」奉职佳吏「吴志吕蒙字子明尝以部曲事為江夏太守蔡所白蒙无恨意及豫章太守顾邵卒权问所用蒙因荐遗奉职佳吏○孙氏校删及字非也又世改曲為改无卯改邵佳改佐今案吴志卷九吕蒙传又本钞卷三十七公正篇引皆作及故仍之」<br/><br/>　　真守法臣「韩子云楚王急召太子楚国之法车不至茅门天雨庭中有潦太守遂驱车至茅门廷理举策击其燛败其驾太子人為正泣日必诛之王曰前有老先主而不偷后有储主而不属矜矣是真吾守法之臣也益爵二级开后门出太子勿复过也○孙氏校於改驱繫改击贼改败女改必是也老主照陈本改先主非也今案近本韩非子外储说古上茅作茀庭作廷策作殳偷作踰陈俞本亦作庭餘与近本同又本钞卷四十三刑法篇引仍作茅至驱误於击误繫败误贩必误女孙校已改正惟老主照改陈本改先主非是」<br/><br/>　　善守先代「左传云楚子合耑俟于申问礼於左师左师曰小国习之大国用之敢不荐闻献公合诸侯之礼六君子谓合左师善守先代之法○今案见昭五年无之法二字」<br/><br/>　　典司宗祏「又云郑厉公入使谓原繁曰且寡人出伯父苶里言人又不念寡人寡人憾焉对曰先君桓公命我先人典司宗祏社稷有主而外其心其何贰如之苟主社稷国内之民其谁不為臣臣无二心天之制也谨案厉公反国疑原繁故原繁言已世為宗庙守臣宗祏者宗庙□神主以石也○孙氏校属厉补其何贰如四字今案见左氏庄十四年传」<br/><br/>　　妻為组善吴起使归「韩子云吴起示其妻以组曰子為我识组令如是组已就而效之其组异善吴起日使子而令之如是而今也异善何取其妻曰用财一也加务善之吴起曰非语也使衣之而归之○今案近本韩子外储说右上□何取作何也又首句吴起误作吴子盖其沿上文吴子而误陈俞本皆然近本改之谬矣」<br/><br/>　　帝至尚书陈矫跪问「魏志陈矫传云明帝车驾卒至尚书陈□跪问曰陛下欲何之帝曰案行文书耳矫曰此自臣□□非陛下所宜临也若臣不称其职则请就黜近陛下而还帝惭回车而返○孙氏校平改卒陞改陛补案字宜字今案魏志卷廿二陈矫传书下有门字返作反陈俞本亦然」<br/><br/>　　执技事上不移官「礼记王制云凡执技以事上者不移宫郑玄注云欲专其事亦為不德○今案本钞技误杖已照订」出纳之吝谓之有司「论语尧曰孔安国注云谓财物当与人而吝於出纳惜难之此有司之任耳非人君之道也○今案尧曰篇孔注当上有俱字於上有嗇字餘同」<br/><br/>　　北堂书钞卷三十六 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9642.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9644.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

