<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《尔雅注疏》正文_卷九·释木_郭璞作品 - 维普阅读网</title>
<meta name="keywords" content="尔雅注疏,尔雅注疏原文,尔雅注疏阅读,卷九·释木全文,郭璞作品" />
<meta name="description" content="尔雅注疏原文阅读,卷九·释木全文在线阅读,郭璞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-505-5907.html";
var nextpage="novel-read-505-5909.html";
var indexpage = "novel-chapter-505.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-505.html">尔雅注疏</a></strong>
<strong><a href="novel-chapter-505.html">尔雅注疏目录</a></strong>
<span>卷九·释木</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-505-5907.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷九·释木</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=郭璞&amp;searchsubmit=yes"  target="_blank">郭璞</a><span class="divide">|</span>发布时间：2014-09-20 23:21:13<span class="divide">|</span></p>
<div class="page-body">
<div class="page-content">
<p>[疏]“释木第十四”。○释曰：《说文》云：“木，冒也。冒地而生，东方之行也。”《白虎通》云：“木，触也。阳气动跃，触地而出也。”种名虽多，木为总号。此篇析别，故云释木也。<br/>　　槄，山榎。（今之山楸。○槄，音叨。榎，音贾。）<br/>　　[疏]“槄，山榎”。○释曰：李巡云：“山榎，一名槄。”郭云：“今之山楸。”《诗&#8226;秦风》云：“终南何有，有条有梅。”陆机《疏》云：槄，今山楸也，亦如下田楸耳。皮叶白，色亦白。材理好，宜为车板。能湿，又可为棺木。宜阳共北山多有之也。<br/>　　栲，山樗。（栲似樗，色小白，生山中，因名云。亦类漆树。○樗，丑於切。）<br/>　　[疏]“栲，山樗”。○释曰：舍人曰：“栲名山樗。”郭云：“栲似樗，色小白，生山中，因名云。亦类漆树。”俗语曰櫄樗，栲漆相似如一。《诗&#8226;唐风》云：“山有栲。”陆机《疏》云：“山樗与下田樗略无异，叶似差狭耳。吴人以其叶为茗。方俗无名此为樗者，似误也。今所云为栲者，叶如栎，木皮厚数寸，可为车辐，或谓之栲栎。许慎正以栲读为糗，今人言栲，失其声耳。”<br/>　　柏，椈。（《礼记》曰：“鬯臼以椈。”○椈，音菊。）<br/>　　[疏]“柏，椈”。○释曰：柏，一名椈。○注“《礼记》曰：‘鬯臼以椈。’”○释曰：上《杂记》文也。彼郑注云：“所以捣郁也。椈，柏也。”是也。<br/>　　髡，梱。（未详。）椵，柂。（白椵也。树似白杨。○髡，音坤。梱，五门切。椵，音叚。柂，音夷。）<br/>　　[疏]“椵，柂”。○释曰：椵，一名柂。郭云：“白椵也。树似白杨。”其材能湿。《礼记&#8226;檀弓》云“柂棺”。郑注云：“所谓椑棺也。”即引此文以证之，是也。<br/>　　梅，柟。（似杏，实酢。○柟，而占切。）<br/>　　[疏]“梅，柟”。○释曰：孙炎云：“荆州曰梅，杨州曰柟。”郭云：“似杏，实酢。”《诗&#8226;秦风&#8226;终南》云：“有条有梅。”陆机《疏》云：“梅树皮叶似豫樟叶，大如牛耳，一头尖，赤心，华赤黄，子青，不可食。柟叶大，可三四叶一丛，木理细纟致於豫樟，子赤者，材坚；子白者，材脆。”是也。<br/>　　柀，煔。（煔似松，生江南。可以为船及棺材，作柱埋之不腐。○柀，音披。煔，音衫。）<br/>　　[疏]“柀，煔”。○释曰：柀，一名煔，俗作衫。郭云：“煔似松，生江南，可以为船及棺材，作柱埋之不腐。”<br/>　　櫠，椵。（柚属也。子大如盂，皮厚二三寸，中似枳，食之少味。○櫠，音废。椵，音贾。）<br/>　　[疏]“櫠，椵”。○释曰：櫠，一名椵。郭云：“柚属也。子大如盂，皮厚二三寸，中似枳，食之少味。”<br/>　　杻，檍。（似棣，细叶。叶新生可饲牛，材中车輞。关西呼杻子，一名土壃。○杻，女九切。檍，音亿。）<br/>　　[疏]“杻，檍”。○释曰：杻，一名檍。郭云：“似棣，细叶。叶新生可饲牛，材中车輞，关西呼杻子，一名土壃。”《诗&#8226;唐风》云：“隰有杻。”陆机《疏》云：“叶似杏而尖，白色，皮正赤。为木多曲少直，枝叶茂好，二月中叶疏，华如练而细，蕊正白。盖树今官园种之，正名曰万岁。既取名於亿万，其叶又好，故种之。共汲山下，人或谓之牛筋，或谓之檍。材可为弓弩干也。”<br/>　　楙，木瓜。（实如小瓜，酢可食。○楙，音茂。）<br/>　　[疏]“楙，木瓜”。○释曰：木瓜，一名楙。郭云：“实如小瓜，酢可食。”《诗&#8226;卫风》云“投我以木瓜”是也。<br/>　　椋，即来。（今椋，材中车辋。○椋，音良。）<br/>　　[疏]“椋，即来”。○释曰：椋，一名即来。郭云：“今椋，材中车辋。”《本草》唐本注云：“叶似柿，两叶相当。子细圆如牛李子，生青熟黑。其木坚重，煮汁赤色。《尔雅》云‘椋，即来’是也。”<br/>　　栵，栭。（树似槲栭庳小，子如细栗，可食。今江东亦呼为栭栗。○栵，音列。栭，音而。）<br/>　　[疏]“栵，栭”。○释曰：栵，一名栭。《诗&#8226;大雅&#8226;皇矣》云：“其灌其栵。”陆机《疏》云：“叶如榆也，木理坚韧而赤，可为车辕。”郭云：“树似槲栭庳小，子如细栗，可食。今江东亦呼为栭栗。”《礼记&#8226;内则》云“芝栭菱梖”是也。<br/>　　檴，落。（可以为杯器素。○檴，音镬。）<br/>　　[疏]“檴，落”。○释曰：檴，一名落。某氏曰：可作杯圈，皮韧绕物不解。郭云：“可以为杯器素。”素，谓朴也。《小雅&#8226;大东》云：“无浸檴薪。”郑笺云：“檴，落，木名。”陆机《疏》云：“今榔榆也，其叶如榆，其皮坚韧，剥之长数尺，可为ㄌ索，又可为甑带，其材可为杯器。”是也。<br/>　　柚，条。（似橙，实酢。生江南。）<br/>　　[疏]“柚，条”。○释曰：柚，一名条。郭云：“似橙，实酢。生江南。”《禹贡》“杨州”云：“厥苞橘柚。”孔安国云：“小曰橘，大曰柚。”《吕氏春秋》云：“果之美者，有云梦之柚。”《本草》唐本注云：“柚皮厚味甘，不如橘皮味辛而苦。其肉亦如橘，有甘有酸，酸者名胡甘。今俗人或谓橙为柚，非也。”<br/>　　时，英梅。（雀梅。）<br/>　　[疏]“时，英梅”。○释曰：时，一名英梅。郭云“雀梅”。似梅而小者也。<br/>　　楥，柜桏。（未详。或曰：桏当为柳。柜桏似柳，皮可煮作饮。○楥，音袁。桏，音邛。）<br/>　　[疏]“楥，柜桏”。○释曰：楥，一名柜桏。郭云：“未详。或曰：桏当为柳。柜桏似柳，皮可煮作饮。”以时验而知也。<br/>　　栩，杼。（柞树。○栩，香羽切。杼，省汝切。）<br/>　　[疏]“栩，杼”。○释曰：栩，一名杼。郭云“柞树”。《诗&#8226;唐风》云：“集于苞栩。”陆机《疏》云：“今柞栎也。徐州入谓栎为杼，或谓之为栩。其子为皂，或言皂斗。其壳为汁，可以染。皂，今京洛及河内言杼斗。谓栎为杼，五方通语也。<br/>　　味，荎著。（《释草》已有此名，疑误重出。○荎，直之切。著，音储。）藲，荎。（今之剌榆。○藲，音欧。荎，大结反。）<br/>　　[疏]“藲，荎”。○释曰：别二名也。郭云：“今之剌榆。”《诗&#8226;唐风》云：“山有枢。”陆机《疏》：“其针剌如柘，其叶如榆。瀹为茹，美滑於白榆也。榆之类有十种，叶皆相似，皮及木理异耳。”<br/>　　杜，甘棠。（今之杜棠。）<br/>　　[疏]“杜，甘棠”。○释曰：杜，一名甘棠。郭云“今之杜棠”。下云：“杜，赤棠。白者棠。”舍人曰：“杜，赤色名赤棠，白者亦名棠。”然则其白者名棠；其赤者为杜，为甘棠，为赤棠。《诗&#8226;召南》云：“蔽芾日棠。”《小雅》云：“有杕大之杜。”传云：“杜，亦棠。”是也。<br/>　　狄臧，槔。贡綦。（皆未详。）朹，檕梅。（朹树状似梅。子如指头，赤色，似小&lt;木柰&gt;，可食。○槔，音皋。綦，音其。朹，音求。檕，音计。）<br/>　　[疏]“朹，檕梅”。○释曰：朹，一名檕梅。郭云：“朹树状似梅。子如指头，赤色似小&lt;木柰&gt;，可食。<br/>　　朻者聊。（未详。）魄，榽橀。（魄，大木细叶，似檀。今河东多有之。齐人谚曰：‘上山斫檀，榽橀先殚。’”○朻，音纠。榽，兮计切。橀，许兮切。）<br/>　　[疏]“魄，榽橀”。○释曰：魄，一名榽橀。郭云：“魄，大木细叶，似檀。今河东多有之。齐人谚曰：‘上山斫檀，榽橀先殚。’”殚训尽也。<br/>　　梫，木桂。（今南人呼桂厚皮者为木桂。桂树叶似枇杷而大，白华，华而不著子，丛生岩岭，枝叶冬夏常青，间无杂木。○梫，音寝。）<br/>　　[疏]“梫，木桂”。○释曰：梫，一名木桂。郭云：“今南人呼桂厚皮者为木桂。桂树叶似枇杷而大，白华，华而不著子，丛生岩岭，枝叶冬夏常青，间无杂木。”案《本草》谓之“牡桂”者是也。<br/>　　棆，无疵。（棆，楩属，似豫章。○棆，音伦。）<br/>　　[疏]“棆，无疵”。○释曰：棆，美木也。无疵病，因名之。郭云：“棆，楩属，似豫章。”案，楩及豫章，皆南方大木之名也。<br/>　　椐，樻。（肿节可以为杖。○椐，音祛。樻，起愧切。）<br/>　　[疏]“椐，樻”。○释曰：别二名也。郭云：“肿节可以为杖。”《诗&#8226;大雅&#8226;皇矣》云：“其柽其椐。”陆机《疏》云：节中肿以扶老，今人以为马鞭及杖，恒农郡北山甚有之。<br/>　　柽，河柳。（今河旁赤茎小杨。）<br/>　　[疏]“柽，河柳”。○释曰：柽，一名河柳。郭云：“今河旁赤茎小杨。”陆机《疏》云：“生水旁，皮正赤如绛。一名雨师，枝叶似松。”<br/>　　旄，泽柳。（生泽中者。）<br/>　　[疏]“旄，泽柳”。○释曰：柳生泽中者，别名旄。郭云：“生泽中者。”<br/>　　杨，蒲柳。（可以为箭。《左传》所谓“董泽之蒲”。）<br/>　　[疏]“杨，蒲柳”。○释曰：杨，一名蒲柳。生泽中，可为箭笴。○注“《左传》所谓‘董泽之蒲’”。○释曰：案《左传》宣十二年晋楚战于必，晋师败绩。“楚熊负羁囚知萦，知庄子以其族反之，厨武子御，下军之士多从之。每射，抽矢，菆，纳诸厨子之房。厨子怒曰：‘非子之求，而蒲之爱，董泽之蒲，可胜既乎？’”杜注云：“董泽，泽名。河东闻喜县东北有黄池陂。既，尽也。”是其事也。<br/>　　权，黄英。辅，小木。（权、辅，皆未详。）杜，赤棠。白者棠。（棠色异，异其名。）<br/>　　[疏]“杜，赤棠。白者棠”。○释曰：郭云：“棠色异，异其名。”樊光云：“赤者为杜，白者为棠。”陆机《疏》云：赤棠“与白棠同耳。但子有赤白美恶。子白色为白棠、甘棠也，少酢滑美。赤棠，子涩而酢，无味。俗语云‘涩如杜’是也。赤棠木理韧，亦可以作弓干”。<br/>　　诸虑，山櫐。（今江东呼櫐为藤，似葛而粗大。○櫐，音垒。）<br/>　　[疏]“诸虑，山櫐”。○释曰：诸虑，一名山櫐。郭云：“今江东呼櫐为藤，似葛而粗大。”<br/>　　欇，虎櫐。（今虎豆，缠蔓林树而生，荚有毛剌。今江东呼为&lt;木巤&gt;。欇，音涉。）<br/>　　[疏]“欇，虎櫐”。○释曰：欇，一名虎櫐。郭云：“今虎豆，缠蔓林树而生，荚有毛剌。今江东呼为&lt;木巤&gt;。”或曰：葛类也。子如菉豆而叶大。<br/>　　杞，枸机。（今枸杞也。○机，音计。）<br/>　　[疏]“杞，枸机”。○杞，一名枸机。郭云：“今枸杞也。”《诗&#8226;小雅&#8226;四牡》云：“集于枸杞。”陆机《疏》云：“一名苦杞，一名地骨。春生作羹茹微苦，其茎似莓子，秋熟正赤，茎叶及子服之轻身益气耳。”<br/>　　杬，鱼毒。（杬，大木。子似栗，生南方，皮厚，汁赤，中藏卵果。）<br/>　　[疏]“杬，鱼毒”。○释曰：杬，一名鱼毒。郭云：“杬，大木。子似栗，生南方，皮厚，汁赤，中藏卵果。”<br/>　　檓，大椒。（今椒树丛生，实大者名为檓。）<br/>　　[疏]“檓，大椒”。○释曰：檓者，大椒之别名也。郭云：“今椒树丛生，实大者名为檓。”《诗&#8226;唐风》云：“椒聊且。”陆机《疏》云：“椒树似茱萸，有针剌，叶坚而滑泽。蜀人作茶，吴人作茗，皆合煮其叶以为香。今成皋诸山间有椒，谓之竹叶椒，其树亦如蜀椒，少毒热不中合药也。可著饮食中，又用烝鸡豚，最佳香。东海诸岛上亦有椒树，枝叶皆相似，子长而不圆，甚香。其味似橘皮，岛上獐鹿食此椒叶，其肉自然作椒橘香。”<br/>　　楰，鼠梓。（楸属也。今江东有虎梓。○楰，音庾。）<br/>　　[疏]“楰，鼠梓”。○释曰：李巡曰：“鼠梓，一名楰。”郭云：“楸属也。今江东有虎梓。”《诗&#8226;小雅》云：“北山有楰。”陆机《疏》云：“其树叶木理如楸，山楸之异者，今人谓之苦楸。”是也。<br/>　　枫，欇欇。（枫树似白杨，叶员而岐，有脂而香，今之枫香是。○欇。音辄。）<br/>　　[疏]“枫，欇欇”。○释曰：《说文》云：“枫，木。厚叶弱枝，善摇。一名欇欇。”郭云：“枫树似白杨，叶员而岐，有脂而香，今之枫香是”也。案《本草》唐本注云：树高大，叶三角，商洛之间多有之。是也。又《山海南荒经》云：有宋山者，“木生山上，名曰枫木。枫木，蚩尤所弃其桎梏，是谓枫木”。注云即“今枫香树”也。<br/>　　寓木，宛童。（寄生树，一名茑。○寓，鱼其切。）<br/>　　[疏]“寓木，宛童”。○释曰：寓木，一名宛童。郭云：“寄生树，一名茑。”《诗&#8226;小雅&#8226;頍弁》云：“茑与女萝。”陆机《疏》云：“茑，一名寄生。叶似当卢，子如覆盆，赤黑恬美。”是也。<br/>　　无姑，其实夷。（无姑，姑榆也。生山中。叶圆而厚，剥取皮合渍之，其味辛香，所谓无夷。）<br/>　　[疏]“无姑，其实夷”。○释曰：无姑，一名姑榆。其实名夷。郭云：“无姑，姑榆也。生山中。叶圆而厚，剥取皮合渍之，其味辛香，所谓无夷。”云“所谓”者，所谓《本草》无夷，一名无姑也。<br/>　　栎，其实梂。（有梂汇自裹。○梂，音求。）<br/>　　[疏]“栎，其实梂”。○释曰：栎，似樗之木也。梂，盛实之房也。孙炎曰：“栎实，橡也。”郭云：“有梂汇自裹。”《诗&#8226;秦风》云：“山有苞栎。”陆机《疏》云：“秦人谓柞栎为栎，河内人谓木蓼为栎，椒樧之属也。其子房生为梂，木蓼子亦房生。”故说者或曰柞栎，或曰本蓼。机以为此秦诗也，宜从其方土之言柞栎是也。<br/>　　檖，萝。（今杨檖也。实似梨而小，酢可食。○檖，音遂。）<br/>　　[疏]“檖，萝”。○释曰：檖，一名罗。郭云：“今杨檖也。实似梨而小，酢可食。”《诗&#8226;秦风》云：“隰有树檖。”陆机《疏》云：“檖，一名赤萝，一名山梨也。今人谓之杨檖，实如梨但小耳。一名鹿梨，一名鼠梨，今人亦种之。极有脆美者，亦如梨之美者。”<br/>　　楔，荆桃。（今樱桃。）旄，冬桃。（子冬熟。）榹桃，山桃。（实如桃而小，不解核。○楔，音戛。榹，音斯。）<br/>　　[疏]“楔，荆桃”至“山桃”。○释曰：别桃类也。楔，一名荆桃。郭云“今樱桃”。《广雅》云：“樱桃，含桃也。”《月令》仲夏云“羞以含桃”是也。桃子冬熟者名旄，生山中者名榹桃。郭云：“实如桃而小，不解核。”<br/>　　休，无实李。（一名赵李。）痤，椄虑李。（今之麦李。）驳，赤李。（子赤。）<br/>　　[疏]“休无”至“赤李”。○释曰：别李属也。李之无实者名休。郭云：“一名赵李。”痤，椄虑李。郭云：“今之麦李。”与麦同熟，因名云。李之子赤者名驳。<br/>　　枣，壶枣。（今江东呼枣大而锐上者为壶。壶，犹瓠也。）边，要枣。（子细腰，今谓之鹿卢枣。○要，音腰。）櫅，白枣。（即今枣子白熟。）樲，酸枣。（树小实酢。《孟子》曰：“养其樲枣。”○樲，音二。）杨彻，齐枣。（未详。）遵，羊枣。（实小而员，紫黑色，今俗呼之为羊矢枣。《孟子》曰：“曾晳嗜羊枣。”）洗，大枣。（今河东猗氏县出大枣，子如鸡卵。）煮，填枣。（未详。）蹶洩，苦枣。（子味苦。）晳，无实枣。（不著子者。）还味，棯枣。（还味，短味。○洗，屑典切。填，音田。洩，音屑。还，音旋。棯，音稔。）<br/>　　[疏]“枣壶”至“棯枣”。○释曰：别枣类也。云枣者，目诸枣也。壶枣者，枣形似壶也。郭云：“今江东呼枣大而锐上者为壶。壶犹瓠也。”边，大而腰细者名。边，腰枣。郭云：“子细腰，今谓之鹿卢枣。”枣子白熟者名挤。实小而味酢者名樲枣。杨彻，齐枣。注“未详”。遵，一名羊枣。郭云：“实小而员，紫黑色，今俗呼之为羊天枣。”洗，最大之枣名也。郭云：“今河东猗氏县出大枣，子如鸡卵。”煮，填枣。注“未详”。蹶泄者，味苦之枣名也。晳者，无实之枣名也。还味者，短味也，名棯枣。○注“《孟子》曰：‘养其樲枣。’”○释曰：案《孟子》曰：人之於身也，“体有贵贱，有小大。无以小害大，无以贱害贵。养其小者为小人，养其大者为大人。今有场师，舍其梧檟，养其棯枣，则为贱场师焉”。赵岐注云：“樲枣，小枣，所谓酸枣。”是也。○注“《孟子》曰：‘曾晳嗜羊枣。’”○释曰：《孟子》云：“曾晳嗜羊枣，而曾子不忍食羊枣，公孙丑问曰：‘脍炙与羊枣孰美？’孟子曰：‘脍炙哉！’公孙丑曰：‘然则曾子何为食脍炙而不食羊枣？’曰：‘脍炙所同也，羊枣所独也。讳名不讳姓，姓所同也，名所独也。’”是其事。<br/>　　榇，梧。（今梧桐。）<br/>　　[疏]“榇，梧”。○释曰：榇，一名梧。郭云：“今梧桐。”《诗&#8226;大雅》云：“梧桐生矣，于彼朝阳”是也。<br/>　　朴，枹者。（朴属丛生者为枹。《诗》所谓“棫朴枹栎”。○朴，音卜。）<br/>　　[疏]“朴，枹者”。○释曰：朴属枹缀皆木丛生之名也。郭云：“朴属丛生者为枹。”○注“《诗》所谓‘棫朴枹栎’”。○释曰：棫朴者，《诗&#8226;大雅》云“芃芃棫朴，薪之槱之”是也。枹栎者，《秦风》云“山有苞栎，隰有六驳”是也。<br/>　　谓榇，采薪。采薪，即薪。（指解今樵薪。）<br/>　　[疏]“谓榇”至“即薪”。○释曰：郭云“指解今樵薪”，一名榇，一名采薪，一名即薪。《公羊》谓之“薪采”。《左传》云“不樵树”。《史记》云：“樵苏後爨，师不宿饱。”注云：“樵，取薪。苏，取草。”皆谓取草木为薪也。<br/>　　棪，&lt;木速&gt;其。（棪实似柰，赤可食。）<br/>　　[疏]“棪，&lt;木速&gt;其”。○释曰：棪，一名&lt;木速&gt;其。郭云：“棪实似柰，亦可食。”《山海经》云：“堂庭之山多棪木。”注云“子似柰，而赤可食”是也。<br/>　　刘，刘杙。（刘子生山中，实如梨，酢甜，核坚，出交趾。）<br/>　　[疏]“刘，刘杙”。○释曰：刘，一名刘杙，其子可食。郭云：“刘子生山中，实如梨，酢甜，核坚，出交趾。”<br/>　　櫰，槐大叶而黑。（槐树叶大色黑者名为櫰。○櫰，苦回切。）<br/>　　[疏]“櫰，槐大叶而黑”。○释曰：櫰、槐一也。大叶而黑名櫰，不尔者即名槐。郭云：“槐树叶大色黑者名为櫰。”<br/>　　守宫槐，叶昼聂宵炕。（槐叶昼日聂合而夜炕布者名为守宫槐。○聂，音辄。炕，吁郎切。）<br/>　　[疏]“守宫”至“宵炕”。○释曰：此亦槐也。聂，合也。炕，张也。言其叶昼合夜开者，别名守宫槐。郭云：“槐叶昼日聂合而夜炕布者名为守宫槐。”<br/>　　槐，小叶曰榎。（槐当为楸。楸细叶者为榎。）大而皵，楸；（老乃皮粗皵者为楸。）小而皵，榎。（小而皮粗皵者为榎。《左传》曰“使择美榎”。）<br/>　　[疏]“槐小”至“皵榎”。○释曰：别楸榎之异也。楸之小叶者名榎。樊光云：“大者，老也，皵，措皮也，谓树老而皮粗皵者为楸。小，少也，树小而皮粗皵者为榎。”○注“《左传》曰：‘使择美榎。’”○释曰：案襄二年：“夏，齐姜薨。初，穆姜使择美榎，以自为榇与颂琴，季文子取以葬。”是其事也。<br/>　　椅，梓。（即楸。○椅，於寄切。）<br/>　　[疏]“椅，梓”。○释曰：别二名也。郭云：“即楸”。《诗&#8226;鄘风》云：“椅桐梓漆。”陆机《疏》云：“梓者，楸之疏理白色而生子者为梓。梓实桐皮曰椅。则大类同而小别也。”<br/>　　桋，赤栜。白者栜。（赤栜，树叶细而岐锐，皮理错戾，好丛生山中，中为车辋。白栜，叶员而岐，为大木。○栜，山厄切。）<br/>　　[疏]“桋，赤白。白者栜”。○释曰：栜，赤者名桋，白者名白栜。某氏曰：其色虽异，为名即同。郭云：“赤栜，树叶细而岐锐，皮理错戾，好丛生山中，中为车輞。白栜，叶员而岐，为大木”也。《诗&#8226;小雅》云：“隰有杞夷。”陆机《疏》云：“栜叶如柞，皮薄而白。其木理赤者为赤栜，一名桋，白者为栜。其木皆坚韧，今人以为车毂。”<br/>　　终，牛棘。（即马棘也。其剌粗而长。）<br/>　　[疏]“终，牛棘”。○释曰：终，一名牛棘。郭云：“即马棘也。其剌粗而长。”谓棘之针剌粗长者，因名牛棘、马棘也。<br/>　　灌木，丛木。（《诗》曰：“集於灌木。”）<br/>　　[疏]“灌木，丛木”。○释曰：灌木者，即丛生之木也。下云“木族生为灌”，郭云“族，丛”也。是灌木为丛木也。《诗&#8226;周南》云“黄鸟于飞，集于灌木”是也。<br/>　　瘣木，苻娄。（谓木病尫傴瘿肿无枝条。○瘣，胡罪切。）<br/>　　[疏]“瘣木，苻娄”。○释曰：某氏云《诗》云：“譬彼瘣木，疾用无枝。”苻娄，尫傴内疾瘣磊，故疾用无枝。郭云：“谓木病尫傴瘿肿无枝条。”舍人“苻娄”属下句，独为异也。<br/>　　蕡，蔼。（树实繁茂菴蔼。）<br/>　　[疏]“蕡，蔼”。○释曰：蕡，亦树实名，又名蔼。郭云：“树实繁茂菴蔼。”<br/>　　枹，遒木，魁瘣。（谓树木丛生，根枝节目盘结磈磊。○遒，徂由切。）<br/>　　[疏]“枹，遒木，魁瘣”。○释曰：木丛攒迫而生者名枹、遒木。魁瘣，读若磈磊，谓根节盘结处也。郭云：“谓树本丛生，根枝节目盘结磈磊。”<br/>　　棫，白桵。（桵，小木，丛生有剌，实如耳珰，紫赤可啖。○棫，音域。桵，人隹切。）<br/>　　[疏]“棫，白桵”。○释曰：棫，一名白桵。郭云：“桵，小木丛生有剌，实如耳珰，紫赤可啖。”《诗&#8226;大雅》云：“芃芃棫朴。”陆机云：“《三苍》说棫即柞也。其材理全白无赤心者为白桵。直理易破，可为椟车辐，又可为矛戟矜。今人谓之白梂，或曰白柘。此二说不同，未知孰是。”<br/>　　梨，山樆。（即今梨树。○樆，音离。）<br/>　　[疏]“梨，山樆”。○释曰：梨生山中者名樆。郭云：“即今梨树。”言其在山之名则曰樆，人植之曰梨。<br/>　　桑辨有葚，栀。（辨，半也。○辨，音片。）<br/>　　[疏]“桑辨有葚，栀”。○释曰：《说文》云：“葚，桑实也。”郭云：“辨，半也。”舍人曰：“桑树一半有葚，半无葚为栀。”<br/>　　女桑，桋桑。（今俗呼桑树小而条长者为女桑树。）<br/>　　[疏]“女桑，桋桑”。○释曰：女桑，一名桋桑。郭云：“今俗呼桑树小而条长者为女桑树。”《诗&#8226;豳风&#8226;七月》云“猗彼女桑”是也。<br/>　　榆，白枌。（枌榆先生叶，却著荚，皮色白。）<br/>　　[疏]“榆，白枌”。○释曰：榆之皮色白名白枌。郭云：“枌榆先生叶，却著荚，皮色白。”《诗&#8226;陈风》云“东门之枌”是也。<br/>　　唐棣，栘。（似白杨，江东呼夫栘。○栘，音移。）<br/>　　[疏]“唐棣，栘”。○释曰：舍人曰：“唐棣，一名栘。”郭云：“似白杨，江东呼夫栘。”《诗&#8226;召南》云：“唐棣之华。”陆机《疏》云：“奥李也，一名雀梅，亦曰车下李。所在山皆有。其华或白，或赤。六月中熟，大如李子，可食。”<br/>　　常棣，棣。（今山中有棣树，子如樱桃，可食。）<br/>　　[疏]“常棣，棣”。○释曰：舍人曰：“常棣，一名棣。”郭云：“今山中有棣树，子如樱桃，可食。”《诗&#8226;小雅》云：“常棣之华。”陆机《疏》云：“许慎曰‘白棣树也’。如李而小，子如樱桃，正白，今官园种之。又有赤棣树亦似白棣，叶如剌榆叶而微圆，子正赤，如郁李而小，五月始熟。自关西、天水、陇西多有之。”<br/>　　槚，苦荼。（树小如栀子，冬生叶可煮作羹饮。今呼早采者为荼，晚取者为茗。一名荈，蜀人名之苦荼。）<br/>　　[疏]“槚，苦荼”。○释曰：槚，一名苦荼。郭云：“树小似栀子，冬生叶可煮作羹饮。今呼早采者为荼，晚取者为茗。一名荈，蜀人名之苦荼。”<br/>　　樕朴，心。（槲樕别名。）<br/>　　[疏]“樕朴，心”。○释曰：孙炎曰：“朴樕，一名心。”某氏曰：朴樕，槲樕也。有心能湿，江河间以作柱，是朴樕为木名也。故郭云：“槲樕别名。”《诗&#8226;召南》云：“林有朴樕。”此作樕朴，文虽倒，其实一也。或者传写误。<br/>　　荣，桐木。（即梧桐。）<br/>　　[疏]“荣，桐木”。○释曰：桐木，一名荣。郭云：“即梧桐。”与上“榇、梧”一也。<br/>　　栈木，干木。（橿木也。江东呼木。）<br/>　　[疏]“栈木，干木”。○释曰：栈木，一名干木。郭云：“橿木也。江东呼木。”<br/>　　檿桑，山桑。（似桑。材中作弓及车辕。）<br/>　　[疏]“檿桑，山桑”。○释曰：山桑，一名檿桑。郭云：“似桑。材中作弓及车辕。”《冬官&#8226;考工记》云弓人取干“柘为上，檿桑次之”是也。<br/>　　木自獘，柛。（獘，踣。）立死，椔。（不獘顿。）獘者，翳。（树荫翳覆地者。《诗》云：“其椔其翳。”）木相磨，槸。（树枝相切磨。）棤，皵。（谓木皮甲错。）梢，梢棹。（谓木无枝柯，梢棹长而杀者。○柛，音伸。翳，侧吏切。棤，音错。皵，音舄。梢，音朔。棹，音浊。）<br/>　　[疏]“木自獘”至“梢，梢棹”。○释曰：此别死、顿、相磨、皮甲抽擢之异名也。云“木”者，总在下之称也。自獘踣者名柛，立死不獘顿者名椔，枝叶蔽荫覆地者名翳，木两枝相切磨者名槸，木皮甲粗错者名棤，亦名皵。木无枝柯，长而杀者名梢，一名梢棹。《小尔雅》曰：“拔根曰棹。”○注“《诗》云：‘其椔其翳。’”○释曰：《诗&#8226;大雅&#8226;皇矣》篇文也。毛传云：“木立死曰菑，自毙为翳。”说者引李巡曰：“以死害生曰菑。”毙，死也。然则以立死之木妨他木长生，为木之害，故曰菑也。自毙者，生木自倒，枝叶覆地为阴翳，故曰翳也。《尔雅》直云毙者，《诗》传以其非人毙之，故曰自毙。其文与此不同者，所见本异也。<br/>　　枞，松叶柏身。（今大庙梁材用此木。《尸子》所谓“松柏之鼠，不知堂密之有美枞”。○枞，七容切。）桧，柏叶松身。（《诗》曰：“桧楫松舟。”）<br/>　　[疏]“枞松”至“松身”。○释曰：此辨枞、桧之异名也。松叶柏身者名枞，柏叶松身者名桧。○注“今大”至“美枞”。○释曰：云“今大庙梁材用此木”者，以时验而言也。○注“《尸子》所谓”已下者，《绰子》篇文也。○注“《诗》曰：‘桧楫松舟。’”○释曰：《诗&#8226;鄘风&#8226;竹竿》篇文也。毛传云“楫所以擢舟是”也。<br/>　　句如羽，乔。（树枝曲卷似鸟毛羽。）下句曰朻，上句曰乔。如木楸曰乔，（楸树性上竦。）如竹箭曰苞，（条竹性丛生。）如松柏曰茂，（枝叶婆娑。）如槐曰茂。（言扶疏茂盛。）<br/>　　[疏]“句如”至“如槐曰茂”。○释曰：此别木之曲直、丛生、茂盛之异名也。句，曲也。树枝曲卷似鸟毛羽，名乔。树枝下垂而曲，名朻。《诗&#8226;周南》云“南有樛木”是也。本枝上竦而曲卷者，亦名乔。如木楸上竦者，亦曰乔。郭云：“楸树性上竦。”《诗&#8226;周南》云“南有乔木”是也。凡木如竹箭丛生者，曰苞。《禹贡》曰“草木渐包”是也。凡木枝叶婆娑者，曰茂。《诗&#8226;小雅》云“如松柏之茂”是也。枝叶扶疏茂盛如槐者，亦曰茂。<br/>　　祝，州木。髦，柔英。（皆未详。）槐棘丑乔，（枝皆翘竦。）桑柳丑条，（阿那垂条。）椒樧丑莍，（莍萸子聚生成房貌。今江东亦呼莍。莍、樧似茱萸而小，赤色。○樧，音杀。）桃李丑核。（子中有核人。）<br/>　　[疏]“槐棘”至“丑核”。○释曰：此辨木之枝条、子实形状之异。丑，类也。乔，高也。槐棘之类，枝皆乔竦。桑柳之类，皆阿那垂条。莍者，实之房也。椒、樧之类，实皆有莍汇自裹。李巡曰：“樧，茱萸也。”茱萸皆有房，故曰莍。莍，实也。郭云：“莍萸子聚生成房貌。今江东亦呼莍。樧似茱萸而小，赤色。”桃李之类，皆子中有核人。《曲礼》云：“其有核者，怀其核。”<br/>　　瓜曰华之，桃曰胆之，枣李曰疐之，樝梨曰钻之。（皆啖食治择之名。樝似梨而酢涩，见《礼记》。○华，胡化切。疐，音帝。钻，子官切。）<br/>　　[疏]“瓜曰”至“钻之”。○释曰：此辨啖食治择瓜果之名也。云“瓜曰华之”者，此为国君削瓜之礼也。华，谓半破也。降於天子，故破而不四析也。亦横断之而巾以绤也。云“桃曰胆之”者，桃多毛，拭治去毛，令色青滑如胆也。或曰：胆，谓苦桃有苦如胆者，择去之。云“枣李曰疐之”者，谓治枣李，皆去其疐。疐者，柢也。云“樝梨曰钻之”者，恐有虫，故一一钻看其虫孔也。○注“皆啖”至“《礼记》”。○释曰：云“樝似梨而酢涩”者，案郑注《礼记&#8226;内则》云“柤梨之不臧者，今之所谓樝子者”是也。云“见《礼记》”者，案《曲礼》云：“为天子削瓜者副之，巾以絺。为国君者华之，巾以绤。”又《内则》云：“枣曰新之，栗曰撰之，桃曰胆之，柤梨曰钻之。”郑注云：“皆治择之名也。”文虽小异，大意则同。<br/>　　小枝上缭为乔。（谓细枝翘缭上句者，名为乔木。○缭，音了。）<br/>　　[疏]“小枝上缭为乔”。○释曰：此即“上句曰乔”，嫌不了，故重出之。言小枝上竦翘缭者，名为乔木也。<br/>　　无枝为檄。（檄棹直上。○檄，音亦。）<br/>　　[疏]“无枝为檄”。○释曰：此即上文“梢，梢棹”也。檄即棹也。谓木无枝，檄棹直上，长而杀者也。<br/>　　木族生为灌。（族，丛。）<br/>　　[疏]“木族生为灌”。○释曰：族，丛也。木丛生者为灌，即上“灌木，丛木”也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-505-5907.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-505-5909.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-505.html" action-type="chapterComment" class="comment"><i></i>尔雅注疏章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

