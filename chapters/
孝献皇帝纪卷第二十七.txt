<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《后汉纪》正文_孝献皇帝纪卷第二十七_袁宏作品 - 维普阅读网</title>
<meta name="keywords" content="后汉纪,后汉纪原文,后汉纪阅读,孝献皇帝纪卷第二十七全文,袁宏作品" />
<meta name="description" content="后汉纪原文阅读,孝献皇帝纪卷第二十七全文在线阅读,袁宏作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-556-7683.html";
var nextpage="novel-read-556-7685.html";
var indexpage = "novel-chapter-556.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-556.html">后汉纪</a></strong>
<strong><a href="novel-chapter-556.html">后汉纪目录</a></strong>
<span>孝献皇帝纪卷第二十七</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-556-7683.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>孝献皇帝纪卷第二十七</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=袁宏&amp;searchsubmit=yes"  target="_blank">袁宏</a><span class="divide">|</span>发布时间：2014-10-07 23:31:41<span class="divide">|</span></p>
<div class="page-body">
<div class="page-content">
<p>　三年（壬申、一九二）<br/>　　春正月丁丑〔一〕，大赦天下。<br/>　　〔一〕　徐绍桢曰：“正月庚寅朔，纪有丁丑疑误。”<br/>　　牛辅遣李傕、郭汜、张〔济〕（倕）〔一〕、贾诩出兵击关东，先向孙坚〔二〕。坚移屯梁东，大为傕等所破。坚率千骑溃围而去。复相合战于阳人，大破傕军〔三〕。傕遂掠至陈留、颍川，荀彧乡人多被杀掠。<br/>　　〔一〕　据袁纪下文及三国志、范书改。<br/>　　〔二〕　范书董卓传作“击破河南尹朱隽于中牟”。<br/>　　〔三〕　按三国志及范书，坚屯梁东及合战阳人，均系初平二年事。袁纪上卷已述孙坚自阳人进据洛阳，此又重出，恐有误夺。且坚于梁东一役，乃败于徐荣之手；而胜于阳人，系破胡轸、吕布之师，袁纪误也。<br/>　　帝思东归，使侍中刘和出关诣其父太傅刘虞，令将兵来迎。道经南阳，袁术利虞为援，质刘和不遣，许以兵至俱西，命刘和为书与虞。虞得书，遣数千骑诣术。公孙瓒知术有异志，不欲遣，乃止虞，虞不从。瓒惧术闻而怨之，亦遣其从弟越将千骑诣术以自结，阴教术执和，夺其兵。由是虞、瓒有隙。<br/>　　初，五原人吕布便弓马，膂力过人。既杀丁原，董卓信爱之，誓为父子。卓自以遇人无礼，恐人谋己，行止常以布自卫。卓性刚褊，忿不思难，尝以小失意，拔手戟掷布。布捷避之，为卓致谢，卓意亦解。由是阴怨卓。卓尝使布守中合，布与卓侍婢私通，恐事发觉，心自不安。司徒王允以布州里壮健，厚接纳之。布诣允，陈卓几见杀状。允与仆射士孙瑞密谋诛卓，是以告布，使为内应。布曰：“奈如父子何？”允曰：“君自姓吕，本非骨肉。今忧死不暇，何谓父子？”遂许之。<br/>　　夏四月辛巳，帝有疾，既瘳，大会群臣于未央殿。卓置卫，自其营至于掖门。士孙瑞使骑都尉李顺将吕布亲兵十人〔一〕，伪着卫士服于掖门。卓将出，马败不进，卓怪之，欲还。布劝之，遂行。入门，卫士以戟刺之。卓衣内有铠，不入，伤臂坠车，大呼曰：“吕布何在！”对曰：“在此。”布曰：“有诏。”趣兵斩之。卓骂曰：“庸狗，敢如是邪！”遂斩之。卓母子皆诛之，尸于市。司徒王允使人然火卓腹上，臭乃埋之〔二〕。<br/>　　〔一〕　按三国志、范书“李顺”均作“李肃”。李贤曰：“肃，吕布同郡人。”<br/>　　〔二〕　三国志、范书均作“守尸吏自然火置卓脐中”，非王允所使。袁纪所述，与情理不合。<br/>　　卓字仲颍，陇西临洮人。少好任侠，尝游羌中，尽与诸帅相结。后归耕于野，而豪帅有来从之者，卓与俱还，杀耕牛相与宴乐。诸豪帅感其意，归相敛，得杂畜千余头以赠之。卓桓帝末以六郡良家子为羽林郎，有才武膂力，双带两□，左右驰射。稍以军功，遂至大将军。<br/>　　卓之死，蔡邕在允坐，闻卓死，有叹惜之音。允责邕曰：“国之大贼，弑主残臣，天地所不覆，人神所同疾。君为王臣，世受国恩，国主危难，曾不倒戈，卓受大诛，而更嗟叹。礼之所去，邢之所取。”使吏收付廷尉治罪。邕谢允曰：“虽不忠，犹识大义。古今安危，耳所厌闻，口所常说，岂当以背国而向卓也。狂瞽之言，谬出患入，正谓邕也。愿黔首为刑，以继汉史。” 公卿惜邕才，咸共谏允，允曰：“昔武帝不杀司马迁，使作谤书，流于后世。方今国祚中微，戎马在郊，不可令佞臣执笔在幼主左右，后令吾徒受谤议。”遂杀邕〔一〕。<br/>　　〔一〕　裴松之曰：“蔡邕虽为卓所亲任，情必不党。宁不知卓之奸凶，为天下所毒，闻其死亡，理无叹惜，纵复令然，不应反言于王允之坐。斯殆谢承之妄记也。史迁纪传，博有奇功于世，而云王允谓孝武应早杀迁，此非识者之言。但迁为不隐孝武之失，直书其事耳，何谤之有乎？王允之忠正，可谓内省不疚者矣，既无惧于谤，且欲杀邕，当论邕应死与不，岂可虑其谤己而枉戮善人哉？此皆诬罔不通之甚者。”按司马迁直书汉事，不避忌讳，故汉代秘其书，流布不及汉书之广。类聚卷十引班固典引叙云：“永平十七年，诏因曰：‘司马迁着书成一家之言，扬名后世，至以身陷刑之故，反微文讥刺，贬损当世，非谊士也。’”此言代表汉代官方对史迁的正式评价，故王允因之，言史记为“谤书”，非其个人独特之见也。<br/>　　邕字伯喈，陈留围人也。博学有隽才，善属文，解音声伎艺，并术数之事，无不精综。初辟司徒府吏〔一〕，迁郎中，着作东观，以直言被刑〔二〕。初，太尉董卓见邕，甚重之，举高第，补〔侍〕御史，又转治书御史、尚书，三月之间，周历三台〔三〕，左中郎将，封高阳侯〔四〕。<br/>　　〔一〕　司徒，桥玄也，见范书本传。洪颐烜以为“司徒”乃“司空”之误。<br/>　　〔二〕　以光和元年六月应诏对策，因直斥宦官权贵而被刑，详见卷二十四。<br/>　　〔三〕　按范书邕传作“三日之间，周历三台”。又三国志董卓传注引张璠汉纪，亦作“卓为太尉，辟为掾，以高第为侍御史、治书，三日中遂至尚书。”柳从辰曰：“袁宏纪作‘三月之间’是也。御览二百十二、书钞六十引谢承书亦作‘三月’。迁转虽速，亦当无一日一台之理。范书既云周历，则是已历三官，非未拜而又徙官，自不可以日计，作‘月’固较长。但范书后论云‘信宿三迁’，似仍作‘日’也。”按袁纪汉末之事尝取资璠纪，其弃“三日”而作‘三月’ ，必有所据，当依袁纪为是。又钱大昕三史拾遗卷四云：“百官志：御史中丞为御史台率。应劭风俗通云：尚书、御史台，皆以官仓头为吏（<br/>　　见百官志注、今本风俗通无此文）。是尚书、御史皆称台也。又百官志：谒者仆射为谒者台率，符节令为符节台率。则汉时称台者，亦不止尚书、御史矣。袁绍传：坐召三台，专制朝政。注引晋书云，汉官，尚书为中台，御史为宪台，谒者为外台，是谓三台。然伯喈未受谒者，何以便有三台之称，岂侍御史与治书御史分为二署耳？”袁纪“<br/>　　御史”上脱“侍”字，故补。<br/>　　〔四〕　范书作“高阳乡侯”。通鉴从袁纪。按邕所封系乡侯，作“<br/>　　高阳侯”者，乃省文也。<br/>　　于是以吕布为奋武将军，假节、开府，如三公。<br/>　　初，黄门郎荀攸与议郎郑泰、何颙、侍中种辑谋曰：“董卓无道，甚于桀纣，天下怨之，虽资强兵，实一匹夫耳。今直刺杀之，以谢百姓。然后据殽函，挟王命号令天下，桓文之举也。”事垂就而发觉，收颙、攸系狱〔一〕。颙忧惧自杀，攸言笑饮食自若。会卓死得免，弃官归乡里。<br/>　　〔一〕　通鉴考异曰：“魏志云：攸与何颙、伍琼同谋。按颙、琼死已久，恐误。”故通鉴略颙之名。考异之说是。<br/>　　兖州刺史刘岱为黄巾所杀，东郡〔太守〕（刺史）曹操为兖州牧〔一〕，击黄巾破之，降者三十余万人。<br/>　　〔一〕　据上卷之文改。<br/>　　五月丁未，大赦天下〔一〕。<br/>　　〔一〕　范书作“丁酉”。通鉴考异曰：“按是年正月丁丑，大赦。及李傕求赦，王允曰： ‘一岁不再赦。’然则五月必无赦也。”<br/>　　征西将军皇甫嵩为车骑将军。<br/>　　董卓既死，牛辅为其麾下所杀。李傕等还，以辅死，众无所依杖，欲各散归。既无赦书，而闻长安中欲尽诛叙州人，忧恐不知所为。贾诩曰：“闻长安中议欲尽杀叙州人，而诸君弃众单行，即一亭长能束君矣。不如率众而西，所在收兵，以攻长安，为董公报仇。幸而事济，奉国家以正天下；若不济，走未晚也。”众以为然。遂将其众而西，所在收兵，攻至长安，众十余万。卓故部将樊稠等合兵围长安。<br/>　　刘表与袁绍连和，袁术怒召孙坚攻表，战于新野。表退屯襄阳，坚悉众围之。表将黄祖自江夏来救表，坚逆击破祖，乘胜将轻骑追之，为祖伏兵所杀。坚子策、权皆随袁术。<br/>　　六月戊午，长安城陷，吕布与战不胜，将数百骑奔冀州。傕等入城内，杀太常种弗、太仆鲁猷、大鸿胪周奂、城门校尉崔烈、越骑校尉王顺〔一〕，死者数十人。司徒王允挟乘舆上宣平城门，允谓傕等曰：“臣无作威作福，而乃放兵纵横，欲何为乎？”傕曰：“董卓忠于陛下，而无辜为吕布所杀，欲为卓报布，不敢为逆尔。请事竟，诣廷尉受罪。”〔二〕。<br/>　　〔一〕　三国志董卓传注引张璠汉纪，“鲁猷”作“鲁馗”，“王顺”作“王颀”。范书董卓传种弗为“卫尉”，献帝纪作“太常”，与袁纪同。又“顺”亦作“颀”，而“猷”作“旭”。赵一清曰： “旭即馗也，字异耳。”旭乃鲁恭之孙。<br/>　　〔二〕　三国志董卓传注引张璠纪“ 允”作“帝”，“臣”作“卿”。袁山松书与袁纪同。然据文意，似璠纪是。<br/>　　己未，大赦天下。拜李傕为扬武将军，郭汜为扬烈将军，樊稠等皆为中郎将。<br/>　　甲子，李傕杀故太尉黄琬、司徒王允及其妻子。众庶为之流涕，莫敢收允，故吏京兆赵戬葬允。上以允为忠，封其孙异为安乐侯〔一〕。<br/>　　〔一〕　范书王允传作“封其孙黑为安乐亭侯”。<br/>　　允字子师，太原祁人。容仪雅重，非礼不动。郭林宗称允曰：“<br/>　　宰相才也。”与之友善。<br/>　　仕为郡主薄。太守刘伟受宦者赵津请讬，召中都路拂为五官掾。允以拂狡猾不良，封还伟教，至于四五，坐鞭杖数十，终不屈挠。拂由是废弃，而允名震远近〔一〕。拂富于财，宾客数百，深怨允，常欲害之。允从者不过数人，每与拂遇，允常坐车中，按剑叱之，拂辄不敢当。辟司徒府，稍迁豫州刺史。<br/>　　〔一〕　范书王允传曰：“年十九，为郡吏。时小黄门晋阳赵津贪横放恣，为一县巨患，允讨捕杀之。而津兄弟谄事宦官，因缘谮诉，桓帝震怒，征太守刘□，遂下狱死。允送丧还平原，终毕三年，然后归家。复选仕，郡人有路拂者，少无名行，而太守王球召以补吏，允犯颜固争，球怒，收允欲杀之。刺史邓盛闻而驰传辟为别驾从事。允由是知名，而路拂以之废弃。”与袁纪大异。<br/>　　黄巾贼别党起于豫州，允击，大破之。于是贼中得中常侍张让书，允具以闻灵帝。帝深切责让，让辞谢，仅而得免。让由是怨允，谮之于灵帝，诏征允治罪。道遇赦，还官。后百余日，复见征。太尉杨赐与允书曰：“若以张让事，百日再征，宜深思之。”允故吏流涕进药，允弃而不饮。会大将军何进请允，得减死一等〔一〕。遂变名姓，隐遁山薮。后何进表允为从事中郎，迁河南尹、太仆。及在公辅，值国家祸乱，允外相弥缝，内谋王室，甚有大臣之度。自天子及国中皆倚允，卓亦雅信焉。<br/>　　〔一〕　范书本传言为允请者尚有太尉袁隗、司徒杨赐。按中平元年，赐任太尉，隗乃司徒，范书误置耳。<br/>　　卓既死，与士孙瑞议赦卓部曲，既而疑曰：“部曲从其主耳，今若名之恶逆而赦之，恐适使深自疑，非所以安之也。”乃止。或说允曰：“卓部曲素惮袁氏，而畏关东，若一旦解兵开关，必人人自危。不若使皇甫嵩领其众，因使屯陕以安之，徐与关东通谋，以观其变。”允曰：“不然。关东举义兵者，皆吾徒也。今若拒险屯守陕，虽安叙州人，而疑关东之心也。”吕布将奔，谓允曰：“公可去矣！”允曰：“安国家，吾之上愿也。若其不获，则杀身以奉朝廷。幼主恃我而已，临险难苟免，吾不为也。努力谢关东诸公，当以国家为念。 ”<br/>　　黄琬字子琰，太尉琼之孙也。为五官中郎将，所选举皆贫约守志者。诸权富郎共疾之，构琬以为党，遂免官禁锢，几将二十年。司空杨赐深敬重之〔一〕，上书荐琬有拨乱之才。由是征拜议郎，〔擢〕（权）为青州刺史〔二〕，迁侍中、尚书。<br/>　　〔一〕　范书黄琬传作“太尉杨赐” 。按赐中平二年九月始拜司空，十月遂卒。赐荐琬有拨乱之才，乃光和元年之事，时赐任太尉，袁纪误。<br/>　　〔二〕　据范书黄琬传改。<br/>　　中平末，叙州叛，大将军出征，军调不足，富殖之徒多以财为官者，或起家为州郡。琬由是奏太尉樊棱、司徒许相，“皆窃位怀禄，苟进无耻，终无匡救之益，必有覆公折足之患〔一〕。宜皆罢遣，以清治路。军费虽急，礼义廉耻，国之大本也，苟非其选，飞隼在墉，〔二〕为国生事，此犹负石救溺，不可不察”。顷之，迁右扶风，历九卿，征为豫州牧。值黄巾陆梁，民物凋敝，延纳豪俊，整勒戎马，征伐群贼，威声甚震。是时上遣下军校尉鲍鸿征葛陂贼，鸿因军征发，侵盗官物，赃过千万。琬乃纠奏其奸，论鸿如法。琬既名臣，又与王允同谋，故及于难。<br/>　　〔一〕　疑“公”系“餗”之讹。<br/>　　〔二〕　易解卦曰：“上六，公用射隼于高墉之上。”隼，鹰鹞也。墉，墙也。此喻贪残之人居高位，必致祸乱，而被人所诛讨。<br/>　　傕兵之入长安，太常种弗曰：“为国大臣，不能禁暴御侮，使白刃向宫，去将安之！”遂战而死。弗字颍伯，司徒皓之子也。弗子邵为使者，尝忤于卓，左迁叙州刺史。征为九卿，辞曰：“我昔尽忠于国，为邪臣所妒。父以身徇国，为贼所害。夫为臣子不能除残去逆，何面目复见明主哉！”三辅之臣闻之，莫不感恸焉。<br/>　　初，南阳何颙、河内郑泰好为奇画。颙逮郭林宗，与之游学。及党事起，颙以被禁锢。乃变姓名，亡匿汝南，所至皆结豪杰，名显荆豫之间。灵帝末，君子多遇祸难。颙岁中率常再三私入洛阳，为人解释患难。泰知天下将乱，阴交结豪杰，家富于财，有田四百顷，而食常不足，名闻山东。王室西迁，泰以尚书郎从入关〔一〕。是时京师饥乏，士人各各不得保其命，而泰日与宾客高会，作倡乐，仰泰全济者甚众。长安既乱，南奔袁术〔二〕。术以泰为扬州刺史，未至而卒。<br/>　　〔一〕　三国志郑浑传注引张璠纪作 “留拜议郎”，范书亦然。<br/>　　〔二〕　三国志郑浑传注引张璠纪及范书均作“东归”。<br/>　　丙子，前将军赵谦为司徒。<br/>　　尚书令朱隽之出奔也，与孙坚俱入洛阳，既而屯于中牟。李傕等既破长安，惧山东之图己，而畏隽之名。傕用贾诩计，使人征隽。军吏皆不欲应，隽曰：“以君召臣，义不俟驾，况天子诏乎！且傕、汜小竖，樊稠庸儿，无他远略，又势均力敌，内难必作。吾乘其弊，事可图也。”遂就征为太仆。<br/>　　秋七月，李傕使樊稠至郿葬董卓，大风暴雨，流水入墓，漂其棺椁。<br/>　　庚子，太尉马日磾为太傅，录尚书事。<br/>　　八月辛未，车骑将军皇甫嵩为太尉。使太傅马日磾、太仆赵岐持节镇关东。<br/>　　初，孙坚杀南阳太守张咨，袁术得据其郡。南阳户口数百万，而术奢淫肆欲，征发无度，百姓苦之。既而与绍有隙，又与刘表不平，引军入陈留。曹操、袁绍会击术，大破之〔一〕。术将余众奔九江，杀扬州刺史陈温，领其州〔二〕。李傕等欲术为援，因令日磾即拜术为左将军，封阳翟侯，假节。日磾、赵岐俱在寿春。岐守志不挠，术惮之。日磾颇有求于术，术侵侮之。从日磾借节视之〔三〕，因夺不还。日磾欲去，术又不遣，病其所守不及赵岐，呕血而死〔四〕。<br/>　　〔一〕　三国志袁术传与袁纪同。然三国志武帝纪、范书袁术传所载，操、绍会击术，系于初平三年；而引军入陈留，系于四年，与袁纪异。<br/>　　〔二〕　三国志、范书均曰术杀陈温，独通鉴作“卒”。考异曰：“<br/>　　裴松之按：英雄记，温自病死，不为术所杀。九州春秋曰：‘初平三年，扬州刺史陈祎死，术以瑀领扬州。’盖陈祎当为陈温，实以三年卒，今从之。”卢弼曰：“周寿昌曰：术更用陈瑀为扬州，则亦非遽自领矣。弼按：范书郑太传，太与何颙、荀攸谋杀董卓，事泄脱身，自武关走，东归袁术。术上以为扬州刺史，未至官，道卒。袁宏纪此事在初平三年，当在陈瑀为扬州之先也。”通鉴及弼说是。<br/>　　〔三〕　李贤曰：“节所以为信，以竹为之，长八尺，以旄牛尾为眊三重。”<br/>　　〔四〕　卢弼曰：“按当时割据自雄者，皆欲屈服前朝显宦以自重，如曹丕之以钟繇、华歆、王朗为三公；刘备云以许靖为太傅，与袁术之欲屈日磾，事正相同。又按术又欲以故兖州刺史金尚为太尉，尚不屈逃去，为术所害。”<br/>　　九月，扬武将军李傕为车骑将军，封池阳侯，领司隶校尉，假节。郭汜为后将军，封郿阳侯，〔一〕。樊稠为右将军，封万年侯。傕、汜、稠擅朝政。张济为骠骑将军〔二〕、平阳侯，屯弘农。<br/>　　〔一〕　三国志董卓传作“美阳侯” 。<br/>　　〔二〕　范书献帝纪作“镇东将军，三国志董卓传与袁纪同。<br/>　　初，董卓入关，说韩遂、马腾共图山东。遂、腾见天下方乱，亦欲起兵倚卓。卓死，傕、汜攻破京师，遂、腾将兵救天子。是月遂屯郿，腾屯鄠〔一〕。<br/>　　〔一〕　三国志董卓传曰：“以遂为镇西将军，遣还叙州，腾征西将军，屯郿。”<br/>　　司徒赵谦以久病罢〔一〕。甲申〔二〕，司空淳于嘉为司徒，光禄大夫杨彪为司空，录尚书事。<br/>　　〔一〕　范书献帝纪作“八月”事，通鉴从袁纪。<br/>　　〔二〕　范书同。按九月丁亥朔，无甲申，疑有讹。<br/>　　冬十月，荆州刺史刘表遣使贡献，以表为荆州牧。<br/>　　初，弘农王唐姬者，故会稽太守唐瑁女也。王薨，〔父〕（人）欲嫁之〔一〕，不从。及关中破，为李傕所略，不敢自说也。傕欲妻之，唐姬不听。尚书贾诩闻之，以为宜加爵号。于是迎置于园，拜为弘农王妃。<br/>　　〔一〕　据御览卷四三九引袁纪改。<br/>　　李傕举博士李儒为侍中，诏曰：“儒前为弘农王郎中令，迫杀我兄，诚宜加罪。”辞曰：“董卓所为，非儒本意，不可罚无辜也。”<br/>　　丁卯，日有重晕〔一〕。<br/>　　〔一〕　范书及续汉志无此事。又十月丙戌朔，无丁卯，疑袁纪误。<br/>　　太尉皇甫嵩以灾异策免。光禄大夫周忠为太尉，录尚书事〔一〕。<br/>　　〔一〕　范书作十二月事。<br/>　　嵩字义真，规之兄子也。善用兵，为将，饮食舍止，必先将士，然后至巳乃安焉。兵曹有所受赂者，嵩曰：“公素廉，必用乏也。”出钱赐之。吏惭，即自杀。<br/>　　董卓之入，征嵩为城门校尉。嵩长史梁衍说嵩曰：“汉室微弱，宦竖乱朝。卓既诛之，不能尽忠奉主，而废立纵意。今征将军，祸大则忧危，祸小则困辱。卓在洛阳，天子来西，以将军之众，奉迎天子，发命海内。袁氏通其东，将军逼其西，则成禽矣。”嵩不从，遂就征。有司承旨，奏嵩下吏，将杀之。嵩子坚寿与卓素善，诣卓请嵩，卓免之。<br/>　　华峤曰：臣父〔表〕（袁）每言臣祖歆云〔一〕，当时人以皇甫嵩为不伐。故汝、豫之<br/>　　战，归功于朱隽；张角之捷，本之于卢植。盖功名者，士之所宜重〔二〕。诚能不争，天下莫之与争，则怨祸不深矣。<br/>　　〔一〕　据范书嵩传论引华峤语及晋书华表传改。<br/>　　〔二〕　范书嵩传论引华峤语“士” 作“世”，当以袁纪为是。<br/>　　四年（癸酉、一九三）<br/>　　春正月甲寅朔，日有蚀之。未晡八刻，太史令王立奏曰：“日晷过度，无有变〔也〕（色）〔一〕。”于是朝臣皆贺。帝密令尚书候焉，未晡一刻而蚀。尚书贾诩奏〔曰〕〔二〕：“立司候不明，疑误上下；太尉周忠，职所典掌。请皆治罪。”诏曰：“天道幽远，事验难明。且灾异应政而至，虽探道知微，焉能不失？而欲归咎史官，益重朕之不德。”不从。于是避正殿，寝兵，不听事五〔日〕（月）。〔三〕<br/>　　〔一〕　据范书、续汉志注引袁纪改。<br/>　　〔二〕　据范书、续汉志注引袁纪补。<br/>　　〔三〕　据续汉志注引袁纪改。下文丁卯，是正月第十四日，此不当作“五月”。<br/>　　丁卯，大赦天下。<br/>　　徐州刺史陶谦遣使奉贡，以谦为徐州牧。<br/>　　癸酉，无云而雷〔一〕。<br/>　　〔一〕　“癸酉”上当脱“夏五月” 三字。<br/>　　六月，华山崩。<br/>　　东海王子琬、琅邪王弟邈诣阙贡献。以琬为平原相，邈为九江太守，皆封列侯〔一〕。<br/>　　〔一〕　按范书光武十王传，琬乃东海懿王祗之子，封汶阳侯，拜为平原相。而琅邪顺王容之弟邈拜阳都侯，为九江太守，且系于初平元年，与袁纪异。<br/>　　太尉周忠以灾异罢。太仆朱隽为太尉，录尚书事。<br/>　　己酉，以平原相刘备为豫州牧〔一〕。<br/>　　〔一〕　三国志之陶谦传、先主传，范书之陶谦传及通鉴，均系此事于兴平元年。袁纪误。<br/>　　是时新迁都，宫人多无衣服。秋七月，帝欲发太府缯以作之。李傕不欲，曰：“宫中有衣，胡为复作邪？”尚书郎吴硕素谄于傕，乃言曰：“关东未平，用度不足，近幸衣服，乃陵轹同寮。”尚书梁绍劾奏：“硕以瓦器奉职天台，不思先公而务私家，背奥媚灶〔一〕，苟谄大臣。昔孔子诛少正卯，以显刑戮。硕宜放肆，以惩奸伪。若久舍不黜，必纵其邪惑，伤害忠正，为患不细。”帝以硕傕所爱，寝其奏。<br/>　　〔一〕　论语八佾：“王孙贾问：‘ 与其媚于奥，宁媚于灶，何谓也？’子曰：‘不然。获罪于天，无所祷也。’”注曰：“奥，内也，以喻近臣。灶，以喻执政。”于此奥以喻帝室也。<br/>　　是时帝使侍御史裴茂之诏狱，原轻系者二百余人，其中有善士为傕所枉者。傕表之曰：“茂之擅出囚徒，疑有奸故，宜置于理。”诏曰：“灾异数降，阴雨为害，使者衔命，宣布恩泽，原解轻微，庶合天心，欲解冤结而复罪之乎？一切勿问。”<br/>　　七月甲午，试耆儒三十余人〔一〕。上第赐郎中，次太子舍人，下第者罢。诏曰：“孔子叹‘学之不讲 ’〔二〕，不讲则所识日忘矣。今耆儒年余六十〔三〕，离本土，家饷不到，当展四体，以糊口腹。幼童始学，〔老〕（者）委农野〔四〕。朕甚愍焉。其不在第者，为太子舍人。”<br/>　　〔一〕　范书献帝纪作“九月”。按七月、九月均辛亥朔，无甲午日，或“甲午”系“甲子 ”之误。又范书言所试儒生为“四十余人”。<br/>　　〔二〕　孔子之言见论语述而。讲，习也。<br/>　　〔三〕　“余”，范书作“逾”，是。<br/>　　〔四〕　据黄本改。<br/>　　冬十月，太学行礼。车驾幸宣平城门〔一〕，临观之。赐博士以下各有差。<br/>　　〔一〕　范书献帝纪作“永福城门” 。<br/>　　辛丑，京师地震。有星孛于天〔市〕（井）〔一〕。占曰：“民将徙，天子移都。”其后上东迁之应也。<br/>　　〔一〕　据黄本改。范书献帝纪及注引袁纪、续汉志均作“天市”。<br/>　　司空杨彪以地震赐罢。丙午，太常赵温为司空，录尚书事。<br/>　　初，公瓒孙与刘虞有隙，虞惧其变，遣兵袭之，戒行人曰：“无伤余人，杀一伯珪而已。”瓒放火烧虞营，虞兵悉还救火，虞惧，奔居庸，欲召乌桓、鲜卑以自救。瓒引兵围之，生执虞而归。是时朝廷遣使者殷训增虞封邑〔一〕，督六州事，以瓒为前将军，封易侯。瓒诬虞欲称尊号，胁训诛之。<br/>　　〔一〕　三国志公孙瓒传、范书刘虞传均作“段训”。<br/>　　于是虞故吏渔阳鲜于辅率其州人及三郡乌桓、鲜卑，与瓒所置渔阳太守邹丹战于〔潞〕（蒯）北〔一〕，大破之，斩丹。既而持其众，奉王命，帝嘉焉。<br/>　　〔一〕　据三国志、范书改。<br/>　　袁绍又遣其将曲义及虞子合击瓒〔一〕，瓒败，遂走还易。先有童谣曰：“燕南垂，赵北际，中央不合大如砺，唯有此中可避世。”瓒以为易当之，乃筑京固守，积粟三百万斛。瓒曰：“昔谓天下事可指麾而定。今日视之，非我所决，不如伏兵力田〔二〕，食尽此谷，足知天下事矣。”<br/>　　〔一〕　按三国志公孙瓒传，虞子乃和也，即昔曾被袁术所扣留者。<br/>　　〔二〕　疑“伏”系“休”之误。三国志、范书均作“休兵”。<br/>　　初，刘虞叹曰：“贼臣作乱，朝廷播荡，四方俄然，莫有固志。吾为宗室遗老，不得自同于众。今欲奉使展效臣节，安得不辱之士乎？”众咸曰：“田畴其人也。”畴字子泰〔一〕，右北平无终人也。好读书，善击剑，时年二十二。虞乃备礼请与相见，大悦之，遂署为从事，与车骑。将行，畴曰：“今道路险远，寇虏纵横，称官奉使，为众所指。今愿以私行，期于得通而已。”虞从之。畴乃选年少勇壮，募从二十骑。虞自出祖而遣之。畴出塞外，傍北山直驰，趣朔方，循间径去，遂至长安致命。诏拜骑都尉。畴以天子方蒙尘，不可荷佩荣宠，固辞不受。朝廷甚义之，三府并辟，皆不就。得报，驰还，未至，虞已为公孙瓒所杀。<br/>　　〔一〕　三国志田畴传同袁纪，而范书刘虞传注引魏志作“字子春”。<br/>　　畴至，谒祭虞墓，陈发章表，哭泣而去。瓒闻之大怒，购求获畴。谓曰：“汝何故自哭刘虞墓，而不送章报我乎？”畴曰：“章报所言，于将军未美，恐非所乐闻，故不进也。且将军方举大事，以求所欲，既灭无罪之君，又雠守义之臣。诚行此事，则燕赵之士将蹈东海而死〔一〕，岂有思从将军者乎？”瓒壮其对，释而不诛，拘之军下，禁其故人莫得与之通。或说瓒曰：“ 田畴义士，君不能礼而拘囚之，恐失众心。”瓒乃遣畴。<br/>　　〔一〕　史记鲁仲连传曰：“鲁仲连曰：‘彼秦者，弃礼义而上首功之国也，权使其士，虏使其民。彼即肆然而为帝，过而为政于天下，则连有蹈东海而死耳。’”<br/>　　畴北归，率举宗族，他附从者亦数百人〔一〕，扫地而盟曰：“君仇不报，吾不可以立世。”遂入徐无山，营深险平旷地而居，躬耕以养父母。百姓归之，数年间至五千余家。畴谓其父老曰：“诸君不以畴不肖，远来相就。众成都邑，而莫相统一，恐非久安之道。愿择贤良长者，以为之主。”皆曰：“善。”佥共推畴。畴曰：“今来在此，〔非〕苟存而已〔二〕，将图大事，复雠雪耻。窃恐未得其志，而轻薄之徒自相侵侮，愉快一时，无深计远虑。畴有愚计，若君行之可乎？”皆曰：“可。” 乃为约东相杀伤〔犯〕（把）盗争讼之法，〔三〕法重至死，其次抵罪，二十余条〔四〕。又制为婚姻嫁娶之礼，兴学校讲授之业。班行其众，众皆便之，道不拾遗，北边翕然服其威信，乌桓、鲜卑并各遣属通好，畴悉抚纳，令不得为寇。袁绍数遣使命，又即授将军印绶，皆距而不当之〔五〕。<br/>　　〔一〕　三国志田畴传言宗族及附从者共数百人，与袁纪稍异。<br/>　　〔二〕　据三国志田畴传补。<br/>　　〔三〕　据三国志田畴传改。<br/>　　〔四〕　三国志田畴传亦作“二十余条”，而通鉴作“凡一十余条”，误也。<br/>　　〔五〕　三国志田畴传本作“当”，卢弼曰：“监本‘当’作‘留’。官本考证云元本‘当 ’作‘受’。”标点本从何焯说改“当”作“<br/>　　受”。按袁纪献帝纪多本三国志，可证原即作“当”。<br/>　　十二月辛丑，司空赵温以地震罢。乙巳，卫尉张喜为司空，录尚书事。<br/>　　分汉阳郡为永阳郡。<br/>　　是岁袁术使孙策略地江东〔一〕，军及曲阿。扬州刺史刘繇败绩，将奔会稽，许邵曰〔二〕：“会稽富〔实〕，策之所贪，且穷在海〔隅〕（阳），不可往也〔三〕。不如豫章，西接荆州，北连豫〔壤〕（章）〔四〕。若收合吏民，遗贡献焉〔五〕。与曹兖州相闻，虽有袁公路隔在其间，其人豺狼，不能久也。足下受王命，孟德、景升必相救济。”繇从之。<br/>　　〔一〕　通鉴考异曰：“魏志、袁纪皆云，‘初平四年，策受袁术使渡江’。汉献帝纪、吴志孙策传皆云‘兴平元年’，虞溥江表传云‘<br/>　　策兴平三年渡江’。按袁术初平四年，始得寿春。策传云术欲攻徐州，从陆康求米，事必在刘备得徐州后也。刘繇传称吴景攻繇，岁余不克，则策渡江不应在兴平元年已前。今依江表传为定。”<br/>　　〔二〕　范书作“许劭”。<br/>　　〔三〕　据三国志刘繇传注引袁纪改补。<br/>　　〔四〕　据三国志刘繇传注引袁纪改。<br/>　　〔五〕　三国志刘繇传注引袁纪作“ 遣使贡献”。<br/>　　邵字子将，汝南平舆人也。少读书，雅好三史〔一〕，善与人论臧否之谈，所题目，皆如其言，世称‘ 郭〔许〕（诗）之鉴’焉〔二〕。广陵徐球为汝南太守〔三〕，请邵为功曹。球亦名士，解褐事之。同郡陈仲举，名重当时，乡里后进，莫不造谒，邵独不诣。蕃谓人曰〔四〕：“长幼之序，不可废也。许君欲废之乎？ ”邵曰：“陈侯崖岸高峻，百谷不得而往，遂不造焉。 ”尝至颍川，不诣陈仲弓。或问其故，邵曰：“此君之道广，广则不周，故不行也。”同郡袁〔本〕（季）初〔五〕，公族豪侠，宾客辐辏。去濮阳令归，从车甚盛。将入郡界，叹曰：“吾舆服岂可令许子将见之乎？” 谢遣宾客，以单车归家。邵之见惮，皆此类也。<br/>　　〔一〕　三史，史记、汉书、东观记也。〔二〕　许诗形近而讹。范书许劭传曰：“天下言拔士者，咸称许、郭。”故正。郭者，郭泰也。<br/>　　〔三〕　范书“徐球”作“徐璆”。璆乃球之或字，说见说文。汝南先贤传曰球字孟本。<br/>　　〔四〕　范书本传作“或问其故”，袁纪作蕃自谓人，恐误。<br/>　　〔五〕　袁绍字本初，袁纪下文即作 “本初”，此作“季初”，误。故正之。<br/>　　司空杨彪辟，不就；举方正，公车征，不行。或劝邵，邵曰：“<br/>　　方今小人道长，王室将乱，吾欲避地淮海，以全老幼。”及天下乱，邵至广陵，徐州刺史陶谦礼之甚厚。邵曰：“陶恭祖外好声名，内非其真。今徐州谷贵，小人在侧，方厌宾客，待吾虽厚，其势必薄。”乃渡江投刘繇。其后谦捕诸寓士，陈留史坚元，陈郡相仲华逃窜江湖，皆名士也。邵与刘繇俱行，终于豫章焉。<br/>　　兴平元年（甲戊、一九四）<br/>　　春正月辛酉，大赦天下。<br/>　　甲子，帝加元服。<br/>　　二月戊寅，有司奏立长秋〔宫〕〔一〕。诏曰： “皇妣宅兆未卜，三年之戚，礼不言吉。朕虽不能终身思慕，其何忍言后宫之选乎？”于是太尉朱隽、司徒淳于嘉、司空张喜奏曰：“春秋之义，母以子贵，宜改葬皇妣，追上尊号，比穆宗、〔敬〕（恭）宗故事〔二〕。”<br/>　　〔一〕　据范书补。<br/>　　〔二〕　“比”字蒋本阙，黄本作“ 日”，全后汉文作“如”，而范书皇后纪作“比”。比、日形近而讹，故据范书补。又和帝葬宋贵人于西陵，仪比敬园，上尊谥曰恭怀皇后。顺帝葬母李氏，上尊谥曰恭愍皇后，葬恭北陵。献帝改葬王氏亦同此礼。和帝尊号曰穆宗，顺帝尊号曰敬宗，此作恭宗，误，亦正之。<br/>　　甲申，改葬皇妣王氏，号曰灵怀皇后〔一〕。<br/>　　〔一〕　范书献帝纪曰：“二月壬午，追尊谥皇妣王氏为灵怀皇后。甲申，改葬于文昭陵。 ”<br/>　　后，邯郸人。祖苞治尚书，为五官中郎〔将〕〔一〕。父章袭苞业，居贫不仕。有子二人，男曰斌，女曰荣。荣则后也。后以选入掖庭，为贵人，有宠妊身。怖畏何后，服药欲除胎，胎安不动，又梦负日而行，遂生帝。何后恶之，鸩杀后。灵帝大怒，欲废何后，诸黄门请，仅而得止。灵帝悯上早孤，追思王后，乃作令仪颂。<br/>　　〔一〕　据范书皇后纪补。<br/>　　初，上诏求斌。斌将妻子诣长安，赐第宅田业，迁执金吾，封都亭侯〔一〕。<br/>　　〔一〕　范书皇后纪“田业”下有“ 拜奉车都尉”五字。下文既云“<br/>　　迁”，袁纪恐脱之。<br/>　　丁亥，车驾耕于藉田。<br/>　　是时李傕等专乱，马腾等私求不获，腾怒，以益州牧刘焉宗室大臣，遣使招引，欲共诛傕等。焉遣子范将兵就腾。岐州刺史种邵〔一〕，太常种拂之子。拂为傕所害，中郎将杜廪与贾诩有隙，并与腾合，报其雠隙。于是傕、腾携贰，上遣使者和之，不从。〔韩〕（禀）遂率众来〔二〕，欲和傕、腾，既而复与腾合。<br/>　　〔一〕　按三国志董卓传，时种邵任谏议大夫，又汉无“岐州”。范书董卓传作“前叙州刺史种劭”，袁纪误。<br/>　　〔二〕　“禀”，黄本作“转”，韩、转形近而讹，故正之。<br/>　　任申〔一〕，腾、遂勒兵屯平乐观〔二〕，将图长安。傕使樊稠、郭汜及兄子李利击腾、遂，破之，邵、范等皆死。遂西走，稠追之，遂谓稠曰：“天地反覆未可知。本所争者非私怨，王家事耳。与足下州里〔人〕〔三〕，虽小有违，要当大同，欲相与善语，而不意后不可复。”乃交马共语，良久别去。〔一〕　此三月事，疑袁纪有脱文。又壬申乃第二十五日，在庚申后，疑有讹。<br/>　　〔二〕　范书作“长平观”，三国志亦然，袁纪恐误。<br/>　　〔三〕　据三国志董卓传注引九州春秋及通鉴补。<br/>　　庚申〔一〕，赦腾。<br/>　　〔一〕　三月戊申朔，庚申乃第十三日。<br/>　　夏四月，以马腾为安狄将军，遂为安羌将军〔一〕。<br/>　　〔一〕　通鉴与黄本均作“安降将军 ”。胡三省曰：“二将军号，一时暂置耳，后世不复置。”<br/>　　徐州牧陶谦、北海相孔融谋迎天子还洛阳，会曹操袭曹州〔一〕而止。<br/>　　〔一〕　东汉无曹州。时曹操为父报仇，复征陶谦，所袭者徐州也。袁纪乃涉上文“曹操” 而误。<br/>　　陈留太守张邈反，吕布为兖州牧，郡县皆应之，唯甄城、范（阳）〔一〕、东阿三县不从。邈使人告荀彧曰：“吕布将军来助曹使君击陶谦，宜给其食。”众皆疑，彧知邈为乱，即勒兵设备。时操军攻谦，留守少，而（布）督将大吏多与邈〔通〕谋〔二〕。其夜，彧诛谋叛者数十人，众乃定。<br/>　　〔一〕　据三国志、范书删。郡国志东郡有范县，无范阳，“阳”系衍文。<br/>　　〔二〕　据三国志荀彧传删补。<br/>　　豫州刺史郭贡率众数万人来至城下。或言与吕布同谋，众甚惧。贡求见彧，彧将往，或曰：“君一州镇也，往必危，不可！”彧曰：“贡、邈分非素结，今来速，计必未定；及其未定说之，纵不为用，可使中立。若先疑之，彼将怒而成计。”贡见彧无惧意，谓甄城未易攻也，遂引兵去。<br/>　　操引军还攻吕布。<br/>　　五月，即拜扬武将军郭汜为后将军，更封美阳侯。安集将军樊稠为右将军，开府如三公〔一〕。<br/>　　〔一〕　按通鉴与此同，然前初平三年纪文已言汜为后将军、稠为右将军，皆封侯，此又重出恐误。或当作“加后将军郭汜、右将军樊稠开府如三公”。<br/>　　六月丙子，分河西〔四〕郡为雍州〔一〕。<br/>　　〔一〕　据范书补。<br/>　　丁丑，京师地震。戊寅，又震。<br/>　　乙酉晦〔一〕，日有蚀之。避正殿，寝兵不听事五日。<br/>　　〔一〕　范书及续汉志均作“乙巳晦 ”。按是月丙子朔，乙酉乃第十日，非晦日，作“乙巳 ”是。<br/>　　秋七月壬子，太尉朱隽以灾异策罢。戊午，太常杨彪为太尉，录尚书事。<br/>　　甲子，即拜镇南将军杨定为安西将军，开府如三公。<br/>　　自四月不雨，至于七月。诏使侍御史侯汶洗囚徒，原轻系。上避正殿。<br/>　　于是谷贵，大豆一斛至二十万。长安中人相食，饿死甚众。帝遣侍御史候汶出太仓米豆，为贫人作糜，米豆各半，大小各有差。饿死者甚众，帝疑廪赋不实，敕侍中刘艾取米豆各五升，燃火于御前，作糜得二盆〔一〕。于是艾出问尚书：“米豆五升，得糜二盆，而民委顿，何也？朕甚愍之！民不能自济，故部使者出米豆，冀有益焉。御史不加隐恤，乃如是乎？”尚书以下诣省合谢，奏收侯汶考实。诏曰：“未忍致于理，可杖五十！”亟遣上亲所廪人名，于是悉得全济。<br/>　　〔一〕　范书献帝纪注引袁纪作“得满三盂”，下同。<br/>　　八月，冯翊羌寇属县。后将军郭汜、右将军樊稠等率众破之，斩首数万级。<br/>　　九月，曹操还甄城。吕布屯山阳。<br/>　　冬十二月，司徒淳于嘉久病罢。卫尉赵温为司徒，录尚书事〔一〕。<br/>　　〔一〕　按范书献帝纪，嘉罢作“九月”，温为司徒系于“十月”。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-556-7683.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-556-7685.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-556.html" action-type="chapterComment" class="comment"><i></i>后汉纪章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

