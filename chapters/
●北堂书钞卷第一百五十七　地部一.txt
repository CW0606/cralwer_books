<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第一百五十七　地部一_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第一百五十七　地部一全文,虞世南作品" />
<meta name="description" content="北堂书钞原文阅读,●北堂书钞卷第一百五十七　地部一全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9763.html";
var nextpage="novel-read-999-9765.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第一百五十七　地部一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9763.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第一百五十七　地部一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-21 23:04:13<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註地篇一　　　　　　　　丘篇二陵篇三　　　　　　岗篇四峴篇五　　　　　　　　堆篇六阜篇七　　　　　　　　陇篇八阪篇九　　　　　　　　培塿篇十坑篇十一　　　　　　　窟篇十二<br/><br/>　　○地篇一<br/><br/>　　积阴為地「黄帝素问云积阴為地故地者浊阴○氏校云案说文重浊阴為地今案陈本同元翻宋槧本内经二下句作浊阴為地不是连文而类聚卷六引素问与旧钞正同」<br/><br/>　　积形成地「吕氏春秋云山丘河海金石水火此积形而成乎地者○今案陈俞本同」重浊為地「说文云元气初分重浊為地万物所陈列○今案陈俞本同严校谓重浊下当有阴字考说文土部地字下有此文然亦无阴字惟本钞天篇引说文有阳字则此条当有阴字」淹滞為地「淮南子云重浊者淹滞而為地也○今案淮南子天文训淹作凝」地者天之根「物理论云地者天之根本也云雨於是乎出日月星辰於是乎陈露雪霜於是乎降○今案本篇下再引无露字餘同陈俞本及平津馆本物理论皆删露字雪霜作霜雪俞本根下脱本字」<br/><br/>　　地者政之本「管子云地者政之本地不平均和调则政不可正也○今案见管子乘马篇」丘陵坟衍惣谓之地「圣证论云普天之下华岳列居河海所流丘陵坟衍惣谓之地○今案陈俞本同」原隰阪险惣而曰地「蔡邕月令章句云丘陵原隰阪险惣而曰地○今案陈本同类聚卷六引月令章句惣字在丘字上无而字」崑崙山為地轴「河海括地象云崑崙之山横為地轴○今案陈俞本同但海字疑作图」洞庭穴号地脉「山海经云洞庭穴在长沙巴陵今吴县南太湖内有包山山有洞庭穴地道潜行号曰地脉也○今案详本钞穴篇」地有八极「河图云地有八极○今案御览三十六引河图括地象同陈本及初学记作八柱」地有九域「张衡灵宪云地有九域○今案初学记卷五引及百三家本张衡集同」地有六体「干宝晋纪云裴秀御地图有六体一曰分率二曰准望三曰道里四曰高下五曰方斜六曰迂直○今案陈本准作準准準古通字也亦见今晋书裴秀传斜作邪餘同」地无两形「蒋子万机论云夫土地者百姓之所蹈也殊无两形之政矣而谈者强為之异体也云地者都大之名土者细属之号乃国语一句之言及龟旁之说有地数五五谓地為明壤彼而是之据令共视焉何者谓土哉天下州国宁有有地无土有土无地之处乎○今案严辑蒋子万机论据旧钞引同陈俞本玉函山房辑本强為作强谓又脱云地者以下十二句」<br/><br/>　　立地之道曰柔与刚「易注云刚柔者言其形○今案见繫辞韩注」地道不作是以常静「申子云地道不作是以常静常静是以正方举事為之乃有恒常之静者符信受令必行也○今案陈俞本常静是以四字作帝是以三字误也又陈本删符信句玉函山房辑申子尚沿陈误」<br/><br/>　　镇之以五岳积之以丘陵「物理论云○今案平津馆辑本同」播之以四瀆流之以百川「物理论云地者播之以四瀆流之以百川○今案平津馆辑本百误四」地立制形「春秋厤命序云神农始立地制形甄度四海○王石华校春上删易注云形四字立上谓山川等四字系沿下条误人耳今案御览七十八引歷命序同」在地成形「易注云形谓山川等○今案陈俞本等字作之属易繫辞韩注作形况山川草木也与旧钞皆不同考周礼三十六引王廙易注云成形谓山川等知本钞所引乃是王廙矣」<br/><br/>　　形有高下气有■〈罡刂〉柔「物理论云地者其卦坤其德曰母形有高下气有刘柔○今案初学记卷五引為作曰平津馆辑本同」炎气鬱蒸地之张也「又云炎气鬱蒸景风物地之张也○今案陈本及平津馆辑本物理论脱景风句」秋气殿生地之闭「又云秋气殿生凉风肃然地之闭也○今案陈本及平津馆辑本物理论脱凉风句殿作荡」交易变化含吐应节「春秋元命包曰地者交易变化含吐应节○今案类聚卷六引元命包同」周伏迴转万物以生「物理论云地气发黄泉周伏迴转万物以生○今案陈本脱黄泉句平津馆辑本物理论无气字」载华岳而不重振河海而不洩「礼记云今夫地一撮土之多及其广大载华云云○今案陈本删」定宁无不载博厚无不容「文子云地承天故定宁地定宁万物形地博厚万物聚定宁无不载博厚无不容○今案守山阁本文子卷上及陈俞本博皆作广本钞改博者永与避隋煬帝讳也」<br/><br/>　　云雨於是乎出雪霜於是乎降「物理论云地者天之根本也日月星辰於是乎陈○今案详本篇上」元气所生「白虎通云地者元气所生○严氏校以书名原误礼记更正今案陈本脱考初学记引白虎通同」盖藏之主「乐动声仪云元春者地气也為万物始生育长养盖藏之主○今案白帖卷一引乐声仪及陈本元春作下元又陈本脱动字类聚卷六引始字在為下餘同白帖」万物所陈「说文云元气初生重浊為地万物所陈列也○今案详本篇上」万物所载「礼记云今夫地一撮土之多及其博厚载华岳而不重振河海而不洩万物载焉○今案礼记中庸篇博作广本钞作博者详本篇上」成万物「洪范五行传地者成万物○今案陈俞本洪作鸿」载万物「释名云地底也其体底载万物也物理论云地者底也底之云者阴射下者也○今案释名释地篇同陈俞本脱物理以下」生万物「物理论云地者育生万物○今案平津馆辑本物理论育作百一作以生陈俞本物下增备成也三字」含万物「御寇字云小大相含无穷极也含万物者亦如含天地含万物也故不穷○今案近本列子汤问篇地下增也字黄丕烈宋本无与原钞正同」莫厚於地「张衡灵宪云地深一亿万六千二百五十里故至厚莫厚於地○今案御览卷二引张衡灵宪地深作自地至天餘同陈俞本莫厚於三字作莫如」厚德载物「周易云地势坤君子以厚德载物○今案见坤大象」地厚三万里「三婴古今通论云天地传平三十厚三万里○今案此条有脱误陈俞本删天地以下考开元占经卷四引王婴通论有夫地者厚三万里句以外亦微异」地有十二分「春秋内事云地有十二分王侯之所国也○今案陈俞本及御览三十六引春秋内事国皆作居」西北高东南下「物理论云地形西北高而东南下此其尽四海也○今案平津馆辑本物理论同」东西长南北短「又云地形东西长南北短○今案平津馆辑本物理论同」东西為纬南北為经「家语云地东西為纬南北為经○今案见家语执轡篇第二十五」千里之国百里之地「盐铁论云古者制地足以养民民足以承其上千乘之国百里之地公侯伯子男各充其求赡其欲也○今案陈俞本脱其欲二字考盐铁论园池篇赡误澹餘同」天子之地方千里「孟子云天子之地方千里不千里不足以待诸侯○今案陈本删」诸侯之地方百里「又云诸侯不方百里不足以守宗庙○今案陈本删今本孟子不下无方字」九地「太玄经云九地一為沙泥二為泽地三為沚崖四為下田五万中田六為上田七為下山八為次山九為上山○今案太玄经玄数第十一及陈本次山作中山餘同本钞改次者兼避隋讳也」<br/><br/>　　五地「周官曰大司徒辨五地之物一曰山林二日川泽三曰丘陵四曰坟衍五曰原隰○今案周礼地官同」地利不如人和「孙子兵法又天时者不如地利地利不如人和○今案陈俞本删」地财不忧人贫「镇子云地有财不忧人之贫虽不忧人之贫伐木刈草必取以富焉则地无弗也○今案守山阁本慎子威德篇同陈本以误已」山陵之大非地不制「春秋说题辞三地者通之山陵之大非地不制含功以牧生○今案陈本俞本通之二字别易他句餘同考御览三十六引说题辞通作道之下有经也二字」墨翟以地仁「墨子云翟以地為仁泰山则封禪焉培塿则生松柏忝苗莞蒲水生黿鱼民衣食焉地终不责德焉○今案毕校本墨子附佚文一亃黿下有鼉字餘同亦见本钞培塿篇」文王画地為境「盐铁论云文王宣德而怀四夷普天下惟人面之伦莫不引领而归其义故画地為境人莫犯之也○今案陈俞本脱人面二句考盐铁论繇役篇宣作底餘同」地得一以宁「老子云天得一以清地得一以宁○今案见明世德堂本老子法本第三十九同」梦地身自安「梦书云地為阴者下冥冥也梦见地者身安寍○今案陈本冥也作人之同俞本者下五字作下宜人之四字」凿山钻石则地痛「刘向别录云凿山钻石则见地痛○今案玉函山房辑七略别录同」蚤蝨眾多则地痒「又云人民多蚤蝨则地痒○今案陈本玉函山房辑本别录民下有眾字多字改在蝨下」<br/><br/>　　地平如案「诸葛亮筭计云今上县之战更在贼门战地平如案也○今案陈本脱字以下严辑全蜀文据旧钞引同又附注云陈寿撰诸葛氏集目录计筭第五诸引皆作计疑目录转写倒也」<br/><br/>　　地无私载「礼记云地无私载谨案地道普载故云无私矣○王石华校删谨字今案见孔子间居谨案以下是永兴引申语」<br/><br/>　　○丘篇二<br/><br/>　　高士曰丘「周官注云○今案陈俞本同考周礼大司徒注高土作土高」小陵曰丘「博雅○今案见广雅释丘篇广改博者详本卷上陈俞本已改广」一成為敦丘「尔雅注云成犹重也○今案此郭注也陈俞本重也下增三句」再成為陶丘「尔雅注云丘有陇界如田亩也○今案陇界二句是如亩亩丘之注文与如乘句绝不相蒙当是二条转写者误合為一耳陈俞本别引郭注形似车乘等句而径删陇界二句亦失旧钞面目」<br/><br/>　　陈有宛丘「尔雅注云今在陈郡陈县○今案释丘及陈俞本同」晋有潜丘「尔雅注云今在太原晋阳县○今案释丘及陈俞本同」神民之丘「山海经云盐长国有人首名曰鸟民四地相繚有九丘以水络之名曰陶唐之丘有叔得之丘孟盈之丘昆吾之丘黑白之丘赤望之丘参卫之丘武夫之丘神民之丘叔人天子之丘是曰叔人丘注曰為丘作名○今案明吴琯本经训堂本海内经及陈俞本皆脱地繚句脱叔人天子十七字鸟民作鸟氏餘同本钞下文引亦作鸟民亦有地繚句足徵吴本毕本之脱」<br/><br/>　　崑崙之丘「山海经云崑崙之丘实惟帝之下都○今案陈俞本同明琯本海内西经丘误墟」陶唐之丘「山海经云有盐长国有人鸟首名曰鸟民四地相繚有九丘以水之○今案详本篇上」五陵丘「陈留风俗传云雍丘县西有五陵之丘○今案陈俞本及御览五十三引陈留风俗传无西字又陈本雍丘误雍江」九子丘「圈称陈留记云县西有九子丘○今案陈俞本脱圈称二字太平环宇记卷一引陈留风俗传有九子并葬於此句」金精石「庄子云游於玄水之上登隐盆之丘适遭无為谓焉○今案古佚丛书本子知北游篇盆作弅无作？餘同但无金精石三字陈俞本谓焉二字适遭改作逍遥误甚惟删金精石三字改标隐盆二字尚属近是」<br/><br/>　　邐迤沙立「尔雅云○今案见尔雅释丘」圆丘「周官大司乐云孤竹之管云和之琴瑟冬至日于地上之圆丘奏之若乐六变则天神皆降可得而礼矣○今案周礼春官作圈餘同陈俞本皆改引外国图」苑丘「毛诗云子之汤兮苑丘之上兮○今案见陈风」尼丘「史记云叔梁紇祷尼丘而生孔子即孔子生而首上圩顶故因名曰丘字仲尼○今案史记孔子世家及陈俞本无即字餘同」<br/><br/>　　平丘「山海经云平丘在三桑东爰有遗玉青鸟视肉甘樝○今案明吴琯本海外北经樝作柤餘同陈俞本脱爰有以下」崇丘「毛诗崇丘万物甚高大也○今案诗崇丘序甚高作极其高餘同陈俞本脱此条」蛇丘「外国图云蛇丘有眾蛇居其上○今案陈俞本删有字考文选注二十八御览九百三十四引外国图蛇丘事文与此微异」瑕丘「记云公叔文子升於瑕丘蘧伯玉从文子曰乐哉斯丘也死则我欲葬之焉○今案檀弓葬下无之字」高丘「春秋元命包曰尧梦白帝遗吾马喙子其母為扶始升高丘覲白帝上有云虎之状感已而生皋陶○今案陈俞本脱吾字為扶字已字又陈本喙作啄类聚九十九引元命包两帝字皆作虎无虎之状三字餘同御览二十引马作鸟本钞下文引云虎四字作云气」<br/><br/>　　营丘「礼记云太公封於营丘比及五世皆葬於周○今案檀弓上篇葬上有反字陈俞本已照增」秘丘「博雅云丘上有木為秘丘○王石华校木改水非也今案陈俞本同广改博详本卷上」椒丘「楚辞云步余马於兰皋兮也椒丘且焉止息○今案见楚骚」旄丘「毛诗云旄丘之葛兮何诞之节兮○今案见邶风」丹丘「阮籍诗云朝起瀛州野日夕宿明光注云明光丹丘也日定所舍也○今案陈俞本脱朝起句及日定句餘同考百三家阮籍咏怀诗其七十三首有此文独无注耳文选咏怀诗未收」青丘「外国云青丘之民食穀衣野丝淮南子云尧时有大风為民害乃缴大风於青丘之野注曰大鷙鸟也○今案陈俞本删淮南子以下考今本淮南子本经篇野误泽王念孙引此古钞以正之见读书杂志」<br/><br/>　　梧丘「战国策云童谣曰大冠如箕长剑拄颐攻狄不下垒于梧丘○今案战国策策如作若长作修下二句作攻狄不能下垒枯丘吴师道补注谓说苑作攻狄不下垒於梧丘一本引北堂书钞同此元泰定所见书钞与孙藏影宋本脗合又案颐从臣声与丘声同在第一部陈俞本不识古音乃改颐為头又改垒為累皆误矣」<br/><br/>　　葵丘「左传云齐公使连称管至父戍葵丘○今案左传僖九年公作侯」蛇丘眾居之「外国图云蛇丘地险无民人眾蛇居之○今案陈俞本但注见上无此注文考文注廿八御览九百三十四引外国图地丘事文与此亦小异」萧丘群犬居之「又云萧丘多风无人民群犬居之○今案陈本同御览五十三引外国图多下有大字」神丘火穴光照千里「又云神丘有火穴其光照千里○今案陈俞本及御览五十三引外国图同」高丘云气感生皋陶「春秋元命包云扶始升高丘观白帝有云气感已而生皋陶○今案详本篇上文」<br/><br/>　　○陵篇三<br/><br/>　　大阜曰陵「尔雅○今案见释地」深谷為陵「毛诗○今案见小雅十月之交篇本钞此下原衍大阜曰陵深欲谷陵二句乃系复写俞本删去是也陈本竟将大阜句作诗注然考传笺疏皆无此语竟欲臆撰耶」南陵息慎「尔雅○今案见释地」西陵威夷「尔雅云东陵阠西陵威夷内陵朱腾北陵西隃雁门是也注曰即雁门山○今案尔雅释地及陈俞本内作中腾作滕餘同中改内者详本卷上」<br/><br/>　　尧生於丹陵「帝王世纪云庆都游河诸有赤龙感已而孕怀尧十四月生於丹陵○今案陈俞本脱已字御览八十引世纪脱游河九字餘同」尧山有平陵「百歆之始兴记云尧山下有平陵上有尧故亭父老相传尧南巡狩登此山○今案御览一百九十四引始兴记无狩字餘同陈俞本脱父老以下又歆一本作韶」德至山陵「孝经援神契云德至山陵则景云出○今案陈俞本同御览五十三引援神契山下有川丘二字」崤有二陵「左传云崤有二陵其南陵夏后皋陶之墓其北陵文王之所避风雨也○今案陈俞本同左氏僖三十二年传无陶字」<br/><br/>　　○岗篇四<br/><br/>　　山脊曰岗「尔雅云○今案见释山」岗者亢也「释名○今案见毕校本释山」玉女岗「安城记云萍乡南五里山名玉女冈天当雨水先涌出五色百姓谓之玉女被衣○今案陈本脱天当以下南五里山四字作西津餘同类聚卷六引安成记同说郛本亦作西津百姓作俗字」<br/><br/>　　金牛岗「武昌记云凤■〈门外卦内〉南十里有金牛出此岗牛践岗边遗跡在焉○今案类聚卷六御览五十三引正昌记■〈门外卦内〉作闕在焉作犹存餘同陈本作尚存又本钞闕多作■〈门外卦内〉」<br/><br/>　　芝草岗「衡山记南山有灵寿岗山上多芝草灵寿木○今案陈本岗下脱山字餘同御览五十三引衡山记言灵寿岗有灵寿木芝草岗有神芝灵草其文较完善旧钞以芝草亦属灵寿岗盖為转钞者窜乱耳」<br/><br/>　　芙蓉岗「王韶之始兴记云郡西南有芙蓉岗高荇王屋山邻枕郊郭周迴连亘四十餘里○今案类聚卷六御览五十三引始兴记王屋山作玉山餘同陈本亦作玉山又脱周迥句韶一本作歆」<br/><br/>　　班竹岗「伍端休江陵记云州城北五十四里有班竹之岗也○今案陈本脱北字四字御览五十三引江陵记班作斑」黄龙岗「相家书曰黄龙岗利宫商也○今案陈本脱冢字」黑龙岗「又云黑龙岗利宫商也○今案陈本删」青龙岗「邓德明南康记云陈蕃墓有青龙岗土人传云昔见一物龙形而通身纯青数见此岗故因立名也○今案类聚卷六引邓南康记同」白鹿岗「王韶之始兴记含淮县白鹿城南有白鹿岗晋咸和间郡人张魴作令著惠有白鹿群游南岗故因以為名○王石华校注改淮逝改游今案类聚卷六引始兴记郡人作县令陈本亦然御览五十三引淮误？？庄魴作鲍餘同」<br/><br/>　　曾青岗「衡山记云衡山有曾青岗出曾青可以合仙药○今案陈本及类聚卷六御览五十三引衡山记同」云石岗「裴渊南海记云鲁城县有云丹岗日出照之色晃耀○今案陈本南误高无裴渊二字色字在出上考类聚卷六引裴氏广州记鲁作增丹作母色字餘同」玄草岗「衡山记云玄草岗东南有流丹服之不死○今案御览五十三引衡山记有芝草岗陈本已改玄為芝」龙岗「庐山记庐山有龙岗○今案陈本同类聚卷六引丹阳记亦有龙岗一条」凤岗「庾仲雍荆州记云聂阳县东南有凤岗四十里古者相传云昔凤產乳其山○今案陈本删庾仲雍三字聂作慑餘同考杜公胆编珠卷一引庾仲雍荆州记有凤凰岗一条与此文微异庾仲雍范汪皆有荆州记不过隋志以盛宏之本著录耳似不可删」<br/><br/>　　鸞岗「雷次宗豫章记云洪井西有龙岗旧说洪崖先生乘鸞所憩之处○今案类聚卷六引豫章记龙作鸞惟御览五十三引同陈本脱雷次宗三字」高岗「毛诗云陟彼高岗○今案见周南卷耳」飞岗「墓图书云葬遇飞岗奕世富贵出神仙人也○今案类聚卷六引及陈本墓图作图墓仙下无人也二字餘同」浮岗「又云葬遇浮岗随世浮沉著土即安终无？危○今案类聚卷六引图慕书及陈本浮沈作沈浮即作必危作厄」长岗「刘损之京口记云有龙目湖秦始皇东游观地势云此有天子气使赭衣徒三千人凿此三湖閒长岗使断因名丹徒○今案陈本閒作见无使断二字赭衣作诸无刘损之三字同御览六十六引损之作楨閒作中餘同本钞中改閒者详本卷上称损之者宋人转钞避仁宗讳也」<br/><br/>　　○峴篇五<br/><br/>　　青沙峴「从征记云青沙峴一名小峴○严氏校云此是伍缉之从征记今案御览五十六引同」白石峴「刘损之京口记云去城九里有白石峴山东有白石○今案陈俞本删刘损之三字陈本又脱山东句御览五十六引损之作顿此改避详本卷上」铜冶峴「伏深齐地记云菜芜谷有铜冶峴古铸铜之处也○今案御览五十六引齐地记同陈本冶误治」石鼓峴「武昌记云城东南有金牛岗西有石鼓峴上有三石鼓鼓鸣天必雨○严氏校云此是史荃武昌记今案陈本同俞本鸣上脱一鼓字御览五十六引西上复叠一岗字」鸑鷟峴「丘渊之齐道记云黄丘北十里有鸑鷟之峴○严氏校云此是丘渊之征道里记○今案陈俞本脱丘渊之三字御览五十六引同」翻车峴「江乘地记云城东四十里竹里山王涂所经甚倾覆行者号為翻车峴也○今案陈俞本涂作途覆作险御览五十六引江乘地记作途作嶮」兔头峴「续述征记云免头峴虽无峭嶮然遵林脩取数千里○今案本钞阪篇引同陈俞本及御览五十六引续述征记千皆作十」<br/><br/>　　○堆篇六<br/><br/>　　汉武堆「梁州记云南郑城泝汉上五十里水边有汉武堆汉武尝游此以為钓臺后人观其崇基谓之汉武堆也○王石华校泝改沂沿陈误也今案御览五十六引梁州记仍作泝」白龙堆「又云如上言杨雄上书云往者图西域岂為康居乌孙踰白龙堆而寇西域哉乃所以制匈奴也注曰堆形如土龙无头角尾高者二三丈○今案陈本脱俞本删又云五字杨雄一条俞本下域字作边制作隔绝角作有餘同亦见御览五十六引汉书」<br/><br/>　　高堆「郭璞注尔雅云江东呼堆為墩赵书刘曜追石虎至高堆地○今案郭注释丘篇呼堆作呼地高堆者刘曜以下陈俞本改注今晋书考注本前赵录高堆地作高候」沙堆「阮脩患雨赋云景元二年余耕阳武之野在乎沙堆汴水之阳○今案严辑阮脩集同陈俞本野作地汴下脱水字」<br/><br/>　　○阜篇七<br/><br/>　　大阜曰陵「韩寿注云积土高大曰阜○今案陈俞本删注字曰阜下增入大阜曰陵句非也王氏广雅绎丘疏证据书钞未改本引韩诗云积土高大曰阜即此文也寿注二字乃转写之讹耳」<br/><br/>　　无石曰阜「博雅云山无石曰阜阜细土也○今案广雅释丘阜作峊无土字王石曜疏证云书钞引作细土其义未详疑当作细峊本钞广改博详本卷上」土山曰阜「释名云土山曰阜阜厚也言高厚也○今案见毕校本释山篇陈俞本改注地图非也」芒阪曰阜「风俗通云阜茂也言平地陆踊不属於山陵也雒北芒版即為阜○今案风俗通山泽篇陆踊作隆踊阪作坂陈俞本亦作隆踊又删雒北以下」琨瑶之阜「吴都赋云琨瑶之阜铜鍇之根○今案文选三都赋同」培塿小阜「沙州记云塞岭北有木不成数山皆培塿小阜○今案陈俞本脱岭字及木不成三字二酉丛书辑沙州记祇据陈本引耳」■〈山氏〉阜「华阳国志云玄道县有■〈山氏〉阜江所出之处也○今案陈俞本江下有水字」曲阜「史记云鲁公伯禽受曲阜之地风俗通云今曲阜在鲁城内委曲长七八百里○今案陈俞本受作宅脱风俗通三字及白字非也考史记周本纪文微异又近本风俗通山泽篇脱百字」<br/><br/>　　厉阜「齐地记云高密县城西北十五里有厉阜郑康成所葬○今案陈俞本葬俱作筮」升彼大阜「毛诗云升彼大阜从其群丑○今案见小雅吉日」登邠之阜「史记云武王徵九牧之君登邠之阜以望高邑○今案陈本脱俞本删徵九牧句登下增邓字餘同考史记周本纪邠作幽高作商案邠幽古通字」<br/><br/>　　○陇篇八<br/><br/>　　陇天水阪也「说文云陇天水大阪也○王石华校小注改作天水陇阪非是今案见说文阜部同」陇名三断「博物志云流沙在玉门关外有陇三断名三断陇也○今案明吴琯本脾海本博物志皆脱亦见御览五十六引广志有下脱陇字名三下无断字陈俞本俱改注广志」北人升陇歌「秦州记云北人升陇歌曰陇头流水鸣声呜咽遥望秦川肝肠断绝去长安千里望秦州如带○今案陈俞本改作三秦记无去长二句鸣声作其声同又陈本呜咽误鸣咽考御览五十六引三秦记呜作幽餘同又秦州记有北人升陇而歌而未载其歌辞惟续汉书郡国志汉阳郡刘昭注引秦州记有陇头流水句以上可证秦州记亦有此歌辞不必改注三秦记也」<br/><br/>　　清晨登陇首「张华诗云清晨登陇首坎壈行山难岭阪峻阻曲羊肠独盘桓○今案陈俞本脱下二句俞本山又作何」<br/><br/>　　○阪篇九<br/><br/>　　隥者阪也「博雅云○今案见广雅释丘篇广改博详本卷上」陂者曰阪「尔雅云下者曰隰○王石华校陂改坡非也今案陈本俞本亦误坡」陂陁长阪「司马相如哀二世辞云登陂陁之长陂兮○今案百三家本相如集及陈本俞本辞作赋」委迤长陂「述征记曰黄卷阪者长阪十餘里九阪皆委迤长阪东京赋云西阻九阿者也○今案御览五十三引述征记迤作邐长上有傍绝涧以昇潼关句陈本已照增惟删东京以下考文京赋九阿作九河餘同」<br/><br/>　　阪有长松「穆天子传曰天子南还升于长松之阪注曰阪有长松者也○今案本同平津馆本天子传卷四作长松之橙隥与阪同义御览五十三引亦作阪」阪名黄马「潘尼恶道赋云若其长阪名成皋黄马○今案俞本同陈本删若其以下名误若百三家潘尼集恶误西餘亦多疏略」马博颊阪「华阳国志云■〈棘上火下〉道有马博颊阪也○今案王謨本函海本南中志皆脱颊字惟御览五十三引与旧钞合」牛叩头阪「又云■〈棘上火下〉道有牛叩头阪也○今案廖刻顾校本南中志同」羊肠阪「上羊肠阪臣皆椎车○今案旧钞此条失载书名陈俞本补注新序赵简子事考宋本新序杂事篇皆下尚有偏袒二字」羊羹阪「潘尼恶道赋云若其阪名羊羹时成皋黄焉○今案时字有误陈本俞本皆删若其以下百三家本潘集恶误西羹时作羔美人亦谬」黄卷阪「述征记云黄卷阪者傍绝涧以升潼关长阪十餘里所谓泝黄济潼关○今案御览五十三引述征赋升作昇无所谓句餘同」赤土阪「汉书云西域有赤土身热之阪令人身热无色痛呕吐○今案见汉书西域传罽宾国」玉轮阪「任豫益州记云汶江水源出玉轮阪下○今案御览五十三引益州记同陈俞本脱任豫字下字」义妇阪「列女后传云吕荣者吴都许升之妻也升為贼所害黄巾贼陈宝欲秽之荣执节不听遂煞之是夕疾风暴雨雷电晦冥宝惶惧葬之而去麋府君闻荣高行出钱助县入為家因名曰义妇阪○王石华校设改欲麋改麋今案陈俞本惶作恐县下脱人字又俞本都作郡御览五十三引列女传亦作郡升作昇名下脱因字餘同」<br/><br/>　　九折阪「汉书云王阳為益州刺史行部至卭■〈棘上火下〉九折阪叹曰奈何以先人遗体乘此险乎遂以病去○今案俞本删叹曰十三字陈本有增注汉书王尊传■〈棘上火下〉作郲奈何二字在体字下」<br/><br/>　　三道隥「穆天子传云天子南还升于三道之隥○今案俞本同陈本标目隥误登平津馆本穆天子传卷四还作征」冥軨阪「续汉书云河东大阳县有冥軨阪○今案陈俞本同续汉书郡国志一冥作颠」当阳阪「蜀志云先主至当阳长阪為曹公所追及○今案见蜀志卷一先主传陈俞本脱及字」<br/><br/>　　平阪「东方朔别传云孝武皇帝时行上甘泉至张陵平阪上驰道閒有赤虫出朔曰愤气所生此必秦之置狱处○今案御览六百四十三引东方别传长下无陵字本钞四十五狱篇引与本条合」<br/><br/>　　长阪「汉书云河东蒲阪注曰秦始皇东巡见长阪故以蒲阪名也○今案汉书地理志河东下有郡字蒲阪作蒲反应劭注故以句作故加反云四字餘同陈俞本注上增县字」吴阪「戴延之西征记云受使追虑使军道由吴阪登七山原每登一原輒起五里○今案陈俞本脱说郛本西征记受使八字作河东盐池东五字起上有峭字餘同」脩阪「续述征记云兔头峴虽无峭嶮然连林脩阪数千里○今案详木钞峴篇」王阳案轡王遵「任豫益州记云卭■〈棘上火下〉来九折阪王阳案轡王遵駈马之处○今案俞本陈本但注益州记三字」<br/><br/>　　○培塿篇十<br/><br/>　　培塿小土山也「说文云小土山也○今案见土部」培塿阜类「风俗通云培塿者即阜之类○今案近本风俗通山泽篇培塿者作部者误也陈本类误类」<br/><br/>　　培塿无松柏「左传○今案左传襄廿四年作部娄文选魏都赋注引作培合陈俞本同」培塿生松柏「墨子云禽子问天与地孰仁墨子曰翟以地為仁太山之上则封禪焉培塿之上即生松柏故以為仁也○今案陈俞本但注墨子二字毕校本墨子附佚文一卷与旧钞同亦见本钞地篇」<br/><br/>　　○坑篇十一<br/><br/>　　种瓜坑谷「古文奇字云秦改古文周人怨恨秦苦天下不从而召诸生拜為郎又密令种瓜培谷内温处乃使人上书云瓜冬有实詔下诸生说之人人各异而為伏机方相不决因发机从上填之○今案御览八十六引古文奇字周作国坑作硎餘同本钞一百一废学篇引亦作硎」<br/><br/>　　立祠坑祭「王歆之南康记云南康上陇左入有一坑坑有石人出水内名曰魁君甚有灵应百姓立祠於坑祭之○今案俞本祭之作际字餘同陈本亦作祭又脱王歆之字入一字坑里字君作星又歆一作韶」<br/><br/>　　白起坑赵卒「史记云秦将白起坑赵降卒四十万人○今案史记白起传同」项羽坑秦卒「汉书项羽至新安坑秦卒二十餘万○今案汉书项羽传坑秦卒作防秦军陈俞本已改军」公房祠北有坑「梁州记云有仙人唐公房祠有碑一所北有大坑碑文云是其旧宅公房举宅登仙故以為坑也旁有穴道包山洞庭○今案类聚九十五引梁州记有仙上有聟乡山三字无旁有八字餘同窃疑道当作通陈俞本包山二字作至字又陈本误田」<br/><br/>　　瞿坑「晋中兴书云奉元末有瞿坑先生不知名姓住宣城又有瞿坑因以名焉桓温往视之见生无被坐石室神无忤色桓温命伏滔铭讚之○今案陈本俞本住作居又俞本奉元作太和餘同太平环宇记卷一百三引晋中兴书自有瞿至宣城句止坑作硎餘同」<br/><br/>　　○窟篇十二<br/><br/>　　居营窟「礼记云古者未有宫室冬则营窟夏则曾巢○今案礼运曾作橧释文云又作曾陈俞本误作□」在壑「左传云郑伯有嗜酒為窟室而夜饮酒朝至未已朝者曰公焉在其人曰吾公在壑谷注曰壑谷窟室之内也○今案左传襄三十年嗜作耆无之内也三字餘同」彭祖窟「列仙传云歷阳有彭祖仙窟请雨輒得○今案俞本及御览五十五引列仙传同陈本歷作沥」唐术窟「秦州记云河夹崖旁有二窟一曰唐术窟因古道者姓字也深四十丈高四十丈内有三佛寺流泉浴池四壁鏧石作佛像○今案陈本御览五十五引秦汉书记无夹字及因古句内作中又御览像上无佛字陈本无□壁凿石字俞本无夹字内作中餘同本钞中改内详本卷上」<br/><br/>　　公和土窟「王隐晋书云魏末有孙登字公和无家属时人於汲县北山土窟内得之夏则编草為裳冬则被髮自覆為人无言好读易鼓琴○今案陈俞本脱土字俞本易作书考御览五百二引王晋书有土字亦作易与旧钞合惟县作郡内作中」<br/><br/>　　意期土窟「神仙传云李意期蜀人于成都作一土窟居其内冬夏单衣髮长翦去之皆使长五寸或一百日不出其土窟也○今案陈俞本居其内作居之收句作或二百日三百日不出窟又陈本翦误前龙威祕书本神仙传成误城无髮长以下」<br/><br/>　　董卓窟室「典略云董卓虽爱吕布布恐终被其害乃养死士於窟室时卓诣布先置死士以邀之卓堕车顾布所在布下马曰有詔遂煞之○今案御览五十五引典略诣下脱东字餘同陈俞本亦删东字」<br/><br/>　　孔璋窟「豫章记云丰城县□后今有雷孔璋掘神剑窟方广七八尺○今案御览三百四十四引豫章记有上无今字餘同又御览五十五引及陈俞本脱狱后今三字璋作章尺作丈」<br/><br/>　　君有一窟未得高枕复凿二窟暖之力也「战国策云冯暖谓孟尝君曰狡兔三窟得免死君有一窟未得高枕而卧也请為君复凿二窟乃西游於梁谓梁惠王曰齐放其臣孟尝君诸侯先迎者国富兵强惠王乃聘以為相齐王闻之惧请反国冯暖使请先王祭器立宗庙于薛三窟已就暖之力也○今案战国策齐策力作计餘同陈俞本已改计」<br/><br/>　　落星窟时见电光「邓德明南康记南野浮水去郡五里有落星窟深不测底时见电光出连始兴口○今案陈俞本脱南字连始四字作其上又俞本作星落」蛟龙窟时有落气「百歆之南康记云湘原下流百里有峡两岸皆高山峡岸下数十里有蛟龙窟时时有雾气耆宿云此窟气潜通南康县也○今案陈俞本雾气下有起字又陈本脱耆宿以下同御览五十五引南康记歆作韶湘作神通上无窟气潜三字」<br/><br/>　　豹窟「博物志云豹死守窟○今案陈俞本同」兔窟「潘尼恶道赋云兔窟连投羊角牙戾此乃行者之艰难羈旅之困敝○今案陈本删去兔以下俞本连投八字作兔窟羊肠五字餘同百三家潘集恶误西牙作互免作葂」<br/><br/>　　北堂书钞卷第一百五十七</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9763.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9765.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

