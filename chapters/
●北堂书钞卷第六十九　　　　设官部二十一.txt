<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第六十九　　　　设官部二十一_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第六十九　　　　设官部二十一全文,虞世南作品" />
<meta name="description" content="北堂书钞原文阅读,●北堂书钞卷第六十九　　　　设官部二十一全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9675.html";
var nextpage="novel-read-999-9677.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第六十九　　　　设官部二十一</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9675.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第六十九　　　　设官部二十一</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:48:31<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註主簿一百四十　　　　　公府祭酒一百四十一录事参军一百四十二　　记室参军一百四十三中兵参军一百四十四　　刑参军一百四十五行参军一百四十六　　　公府舍人一百四十七<br/><br/>　　○主簿一百四十<br/><br/>　　省著眾事「续汉书百官志云司徒黄閤主簿省著眾事掌閤下威仪○今案陈俞本同续汉百官志一司徒下无此文惟太尉下有黄閤二句」职在拾遗「崔駰竇宪牋主簿职在拾遗夙夜致思智虑浅短何益也○今案陈俞本百三家本崔集同」内经百度之规外諮千里之策「桓阶别传云上平荆州乃引桓阶入為主簿内经社稷百度之规外胜千里之策○今案御览二百六十二引桓阶别传无内经以下餘同」每事諮焉「长沙耆旧讚云字伯绪為丞相主簿功曹每事諮焉乃叹曰昔文帝与贾生共谈不宽膝前於席也○今案陈本脱俞本字伯之上留二空格餘同」每见逮问「世说云何遂字彦陈东海王越辟為主簿时海内大乱军国殷事无大小每见逮问多所匡正越国趋宗焉○今案陈本脱俞本无殷字及趋宗句」能令公憙能令公怒「晋阳春秋云王珣為桓温主簿郄超為记室温并亲待之故府中為之语曰髯参军短主簿能令公憙能令公怒郄髯珣短故也○今案俞本无春字憙作喜郄髯作超髯餘同陈本改注今晋书亦见世说注」<br/><br/>　　收罗贤俊「臧荣绪晋书何充传云充字顺次道少有名望大将军王敦收罗贤俊辟以為主簿○今案俞本无顺字以字陈本无字顺四字」收罗土物「世说云王敦字仲仁太傅东海王越收罗士物闻其名召以為主簿○今案陈俞仲仁作处仲」太傅闻仲仁「世说云卞敦字仲仁太尉东海王越收罗士物闻其名召以為主簿○今案陈俞本卞作王仲仁作处仲删太尉以下」元帝用道明「世说云诸葛恢字道明弱冠知名中宗元帝為安东召為主簿于时潁川荀闓字道明陈留蔡謨字道明俱有名誉号曰中兴三明时人為之歌曰京师三明蔡氏儒雅荀葛清○今案陈俞本安东下有将军二字蔡氏上有名右明三字」<br/><br/>　　繁钦文才机辩「典略云繁钦字休伯以文才机辩少得名於汝潁既长於书记又善诗赋為丞相主簿○今案魏志二十一裴注引典略同俞本休误林陈本脱字休伯三字」<br/><br/>　　顾荣机符朗彻「臧晋书云顾荣字彦先少有珪璋机符朗彻大司马齐王攸以為主簿○今案亦见今晋书六十八无珪璋句符作神彻作悟考初学记十二引王隐晋书机符作符采无司马以下餘同陈俞本改注今晋书而其文乃与旧钞同则两失矣」<br/><br/>　　德祖逆為答记「魏志杨脩字德祖少好学有才為丞相主簿用事曹氏操之入汉因讨刘备不得进欲还又难為公言诸将不知云何脩曰公归计定矣○今案答记事见魏志陈思王传注引世语归计事见魏志武帝纪注引九州春秋据此知标目与小注本钞应分二条陈俞本皆删去归计一段补注世语一段俞本误作世说」<br/><br/>　　元琳更作白事「世说云王东亭為桓公吏桓令人窃取其白事即於閤下更作无复同一字谨案王东亭名珣字元琳○今案惜阴轩本世说政事篇同作向閤作阁陈本同一字误作同本俞本同下衍本字又脱公吏桓三字令人误舍人」<br/><br/>　　指切竇融「华嶠汉书崔駰字亭伯為大将军○今案姚辑本脱汪辑本华书為作辟军下有竇宪府掾四字脱标目句陈俞本改注范书」入諫诸葛「襄阳记云杨顒字子昭為丞相诸葛亮主簿亮尝自校书顒直入諫曰為治有职上下不可相侵也○今案俞本不可作不得陈本脱字子照三字蜀志十五杨戏传附王元泰赞注引襄阳记照作昭职作体」<br/><br/>　　冯异披荆棘「东观汉记云光武引见冯异诵於公卿曰是我起兵时主簿為吾披棘定关中者也○今案聚珍本本卷九同」任绩多规諫「文士传云任绩字仲元為会稽主簿多所规諫○今案陈俞本绩作续稽下有王字」元琳称绩「晋中兴书琅邪王录云珣字元琳為大司马掾转府主簿时大司马桓温经略中夏竟无寍岁戎府多事珣居要任有称绩於时三军文武可及数万人悉识其面○今案俞本竟无句作军国无寍餘同本下文引无寍岁四句餘同陈本已改注今晋书」<br/><br/>　　子玄无滞「文士传云东海闻郭子玄才用為主簿天性闲朗事无疑滞虽处衝要闲习也○今案陈俞本脱衝字习字又陈本脱东海闻三字才用二字俞本才上衍以字闲作犹閒」<br/><br/>　　三军悉识其面「晋中兴书琅邪王录云王珣字元琳為大司马桓温掾转府主簿温经略中夏三军文武数万人悉识其面○今案详本篇上文」孙宝自高「汉书孙宝传云宝為御史大夫张忠属欲以宝授子经宝自核去忠固还之转為主簿宝乃就职或人宝曰高士不為主簿居何故為之宝曰丈夫君以宝為主簿何敢自高前日君男欲学而移宝自近礼闻来学不闻往教道不可屈身己何伤○今案汉书七十七孙宝传宝為御史句作御史大夫张忠辟宝為属十字」<br/><br/>　　郭象专势「臧荣绪晋书云河南郭象字子玄為太傅主簿任事专势领勋一府○今案俞本勋作军陈本改注今晋书见卷五十郭象传任事以下有异同」贾逵无恶意复职「魏略云贾逵字良道為丞相主簿太祖欲征吴而大霖雨三军多不愿行太祖知其状恐外有諫者教曰今孤戒严未知所之有諫者死逵受教谓其同僚三主簿曰今实不可不乃建諫草以示三人三人不得已皆署名入白事太祖怒收逵等当送狱既而教曰逵无恶意原而复职○今案魏志十五贾逵传注引魏略状作然得作获而复作复其无字良道八字」<br/><br/>　　杨综為其主宥之「世说云杨综為曹爽将军主簿爽特诛乃解印綬将出综止之曰公挟主帷幄捨此以至东市乎不从有司奏综导爽反宣王曰各為其主宥之○今案陈本特作时乃作方餘同御览二百十五引无公挟二句惜阴轩本世说与旧钞同」<br/><br/>　　知人机案间事「郭子云时有為王遵主簿校检帐下遵说语主簿欲与主簿周旋為知人机案间事○今案陈本同玉函山房辑本郭子时有下无為字周旋上无主簿二字餘同」<br/><br/>　　一月三易面皮「世说云阮孚為东亭后主簿后於所相曰卿无乃荣乎我為宣武史一月三日易面皮○今案陈俞本改注王晋书亭下无后字易上无日字」<br/><br/>　　公府祭酒一百四十一德妙第一乃补祭酒「胡始汉官仪云武帝丞相设四科以辟之德妙為第一科乃补閤祭酒○今案陈俞本同聚珍本汉旧仪卷上妙句作第一科曰德行高妙平津辑本同」筭无遗策尽不失理「东阿王祭酒誄云乃署祭酒与军行止遗策尽不失理○今案俞本与作典陈本军作君考文选曹植王仲宣誄尽不作画无餘同」明帝朝戏郇恁「东观汉记云东平王仓為驃骑开东閤延贤士荐鸿门郇恁隐居教授辟為祭酒后朝会明帝戏之曰先帝徵君不来驃骑群君而来何也恁曰先帝秉德以惠下臣可以礼进退驃骑执法御臣臣惧法而至月餘遂去臣○今案聚珍本本卷十七仓作苍鸿作雁餘同姚本脱」<br/><br/>　　太祖起迎邴原「邴原别传云魏太祖為司空辟原署东閤祭酒太祖北伐三郡还往昌国原先至太祖惊起远出迎原○今案魏志十一裴注引邴原别传远出作远近餘同」<br/><br/>　　周泽少脩高节「东观汉记云周泽传云泽字释都少脩高节建武十六年以耿介避大司马府署议曹祭酒○今案聚珍本东观记十七耿介二字在节字下姚辑本耿介二字在都字下议作仪陈俞本删以耿介三字」<br/><br/>　　纪瞻能玄理「王晋书瞻字思远能言玄理司徒东海王越以為祭酒○今案陈俞本删晋上王字则是改注今晋书矣然考今晋书六十八纪瞻传无能言句餘亦小异陈俞本以王隐晋书之文冒称今晋书谬矣」<br/><br/>　　光禄辟顾荣「又云顾荣字彦先少有圭璋光禄大夫张华辟為祭酒○今案陈俞本亦改注今晋书考今晋书六十八顾荣传无张华事又考初学记十二引王晋书有圭璋以上二句」<br/><br/>　　司徒辟左思「又云左思字太冲少好学司徒陇西王太辟為祭酒○今案陈本同俞本大作泰」<br/><br/>　　○录事参军一百四十二<br/><br/>　　惣录眾曹管其文案「干宝司徒仪云录事之职掌摠录眾曹管其文案凡府自上章以下意远失者弹正以法掌凡诣同案之事○今案凡府以下陈俞本脱又陈本干误一」<br/><br/>　　举善弹非「刘弘教云录事参军务举善弹非令史亦各随职事修习也○今案严辑刘弘集据书钞引同又考合璧事类后集卷七十八事文类聚外集卷十三引北堂书钞弘作洪随下脱职字餘同记纂渊海卷三十五引北堂书钞有弹非之上九字此皆宋人所见真本书钞也」<br/><br/>　　举直错枉「干宝司徒仪云录事参军掌举直错枉也○今案陈俞本同」<br/><br/>　　○记室参军一百四十三<br/><br/>　　管机密断大事「庾亮别传云王胡之為丞相府起记室亮答胡之书曰祭来也○今案陈俞本无起字曰祭四字作云云二字」掌啟奏「干宝司徒仪云记室掌章表啟奏贺之礼也○今案陈本脱弔贺五字俞本贺作宾本钞下文引正作贺」主章表「续汉书百官志云记室主上章表杂书记秩百石也○今案陈俞本章表作表章餘同今续汉百官志一亦作表章杂作报」记室之事创其草「干宝司徒仪云记室主书仪凡有表章杂记之书掌创其草○今案陈俞本书仪作之仪」弔贺之礼则题署「干宝司徒仪又云记室之职凡掌文墨章表啟奏弔贺之礼则题署也○今案陈俞本章表作表章本钞上文引亦作章表」傅毅主记室「傅毅集云毅字武伯為大将军记室竇主记掾迁司马也○今案陈俞本及傅节子辑本伯作仲无竇字」专掌文疏「干宝晋记云东海王越治兵召下邳县孙兼為记室云云○今案陈本兼作惠俞本兼作忠」专典书记「晋中兴书会稽虞录云虞预字叔寍好学有文才中宗以為记室参军○今案俞本同陈本脱字叔寍三字参军二字」陈琳瑀俱典记室「典略云陈琳作书及檄草成呈太祖先苦头风是日发非钻之○今案陈俞本改引魏志　　　钦定图书集成文学典二十一及本钞檄篇引典略有陈琳此文无非钻句又阮瑀一事此旧钞无注亦见　　　钦定图书集成文学典一百六十二及本钞下文引典略」<br/><br/>　　曹攄左思俱為记室「文士传云曹攄少励志操博学有才藻仕晋辟大司马齐王冏○今案陈俞本左作尤博作精冏下有记室尤思未详六字考魏志九曹休传注引文士传辟下有公府二字冏下有辅政与左思俱為记室九字餘同旧钞左亦误尤今订正」<br/><br/>　　钟会记室心腹之任「魏志钟会传云会以中郎在大将军府管记室事為心腹之任人谓之子房也○今案魏志二十八人上有时字」王参军人伦师表「王晋书王丞為海越王记室越与世子毗敕曰王参军人伦师表○今案陈俞本江作安期师作之并改注世说考文选注四十六引晋中兴书亦作安期作之表餘同可作旁证」<br/><br/>　　作书马上具草「典略云太祖常使阮瑀作书与韩遂太祖适出瑀随从马上具草○今案陈俞本同御览五百九十五引典略无适出六字」书檄应命立成「王晋书孙惠传司空越王治兵下邳惠以书干之每造书檄应命立成○今案亦见今ｖ七十一孙惠传司空作东海餘同考　　　钦定图书集成文学典一百五十八引王隐晋书亦作东海越王陈本俞本皆改注今晋书」<br/><br/>　　书檄多陈琳所作「魏志云陈琳阮瑀并管太祖记室参军军国书檄多琳瑀所作也○今案见魏志二十一王粲传」神堂使阮瑀议之「魏武褎赏令云别部司马付其衙请立齐桓公神堂令使室阮瑀议之○今案陈俞本及百三家本严辑本魏武集无付其衙三字堂下无令字」孔演称职「晋中兴书会稽孔录云演字舒元中宗命掌记室演每称职○今案御览二百四十九引中兴书演作寅餘同陈俞本作演惟陈本脱会稽以下俞本脱演字以下」孙楚负才「世语云孙楚為大司马石苞记室参军不敬府主楚负才檄苞曰天子命我也○今案陈本同俞本檄作揖今晋书孙楚传亦作揖」曹攄有才「文士传曰攄字顏远少励志操博学有才藻大司马冏辟為记室○今案详本篇上文」王廙多才艺「晋中兴书云琅琊王录云廙字世明东海王越為太傅转参军○严氏校以标目廙误虞更正今案陈本廙误广又脱录云二字参军作记室今晋书七十六明作将」殷浩善言玄「晋中兴书陈郡殷录云浩字烫渊与京兆杜文善言玄理○今案御览二百四十九引中兴书杜文作杜乂」袁宏作赋「檀道鸞晋阳秋云袁宏字彦伯為大司马桓温府记室○今案御览世说新语上之上引檀道鸞续晋阳秋无作赋二字餘同」李充善箴「晋中书云李充宇弘度转记室参军善刑名著学箴○今案陈俞本弘作和转记句作為参军三字又陈本脱著学箴三字俞本善刑六字作善箴铭」<br/><br/>　　○中兵参军一百四十四<br/><br/>　　掌帐内「干宝司徒仪云中兵参军掌督帐内牙门将及军器给其军事也○今案陈俞本同」督牙门「晋中兴书太原王录云王述字怀祖為司徒王导督牙门中兵参军○今案亦见今晋书七十五导下有辟為中兵属句无牙门等字陈本多窜改」罢姦诈均劳逸「干宝司徒仪云中兵之任凡在军者名于赤录以时科其器械稽其人数身上死及老所以罚姦诈均劳逸也○今案陈俞本脱名于四字及身上八字稽作综」祖逖智出人表「晋中兴书范阳祖录云祖逖為东海王越典兵参军智出人表○今案俞本同陈本改注今晋书但考晋书六十二本传人表句作多权略陈本又增入中兴书一句何耶」<br/><br/>　　○刑狱参军一百四十五<br/><br/>　　袁最多所救免「袁氏家传云袁最字敬宗為大将军参军署贼曹督刑狱事多所救免江有三人设弋捕虎路人○严氏校云此处脱题因原钞此条混入上篇之末特更正补目录刑狱参军一百四十五计九字今案陈俞本亦然又陈俞脱江有以下」<br/><br/>　　○行参军一百四十六<br/><br/>　　掌使命不限数「干宝晋记云参军宰吏惠帝立河王顒為太宰辅政置行参军不限数也○今案陈俞本同今晋书五十九只有太宰句」周访為安东行参军「邓晋记云中宗渡江周访為安东行参军在散辈时人莫之识也有参军与访同姓名者当死误收击走○今案俞本江下有命字莫作未今晋书五十八无在散九字安作镇考御览二百四十九引晋中兴书辈下有中字击下有得逸二字餘同陈本已改注今晋书」<br/><br/>　　王协為抚军行参军「干宝晋记云丞相王导為协少有令誉乃辟抚军司徒行参军○今案俞本同陈本辟作以為无司徒二字」士行议军事「晋中兴书陶录云侃字士行太傅东海王越以為参军督护江州议军事○今案晋书六十六议军事三字作刺史表侃為杨武将军十一字陈本改注今晋书矣而又留中兴书之文谬矣」<br/><br/>　　竺榣伐鲜卑「又云桓温遣参军毕智护竺榣伐鲜卑○今案陈俞本榣任瑶脱蓽智二字护上有督字考世说新语上之下注引檀道鸞续晋阳有温征鲜卑一段无毕智事」<br/><br/>　　阎纘鯁直「干宝晋纪云阎纘伯為人鯁直不惮强御初為太傅杨骏舍人骏诛乃解职上表求改葬骏中詔特听之○今案俞本无伯字詔上有宗字御览二百四十九引干纪亦无伯字惮作畏无骏誄以下陈本已改今晋书」<br/><br/>　　○公府舍人一百四十七<br/><br/>　　并参三军「魏志云于禁屯潁阴乐道屯阳翟张辽屯长社诸将任气使儼并参三军○今案见魏志三十三赵儼传」二府交命「晋中兴书顺阳范录云范汪字玄平博学多通尤善玄理护军平南二府礼命交至○今案御览二百四十九引中兴书无顺阳五字及字玄十一字餘同陈本二府作三府」张温请恭祖「吴书武烈皇帝纪云张温為车骑将军温请幽刺史陶恭祖恭祖轻其事○今案陶恭八字陈本作陶谦参军事俞本脱」庾亮请逸少「晋中兴书琅邪王录羲之字逸少弱冠知名称道德之器庾亮请為参军○今案陈本无道德句今晋书八十亦然」问计贾詡「魏志贾詡字文和参太祖司空军事袁围太祖於官渡太祖粮方尽问詡计焉出今案见魏志卷十贾詡传」接遇甚厚「吴志权破虏传云张温為车骑将军请幽州刺史陶谦参军事接遇甚厚谦轻其事○今案吴志虏传但言张温表坚与参军事又魏志陶谦传云参军尉将军张温事裴注引吴书并有接遇等句知旧钞有譌脱错乱也」<br/><br/>　　深加器敬「王晋数魏舒為相国参军晋王深加器敬罢朝目送之曰人之领袖○今案文选五十九注引王晋书深作特」甚见敬重「魏志张范字公仪参丞相军事甚见敬重太祖征伐当朝文帝○今案魏志十一张范传当朝句作常令范留兴世子居守九字」甚见器遇「臧荣绪晋书周顗字伯仁少有重名太尉东海王越出镇兖州收吁俊以顗為参军○今案陈本脱收吁俊三字今晋书卷六十九周顗传但言為东海王越子毗长史不言為参军」<br/><br/>　　委以机密「王晋书裴貌字景声东海王越以為参军时日○今案俞本景声作景寺曰作委以机密餘同今晋书无裴貌惟世说新语卷中之上引晋诸公赞亦言裴景声东海王军事」与谋时务「王晋书潘尼字正叔闻齐王起义乃赴许昌云云○今案陈本改注今晋书见五十五卷」幼宰参署七年「诸葛集曰教与军师长史参军掾属曰徐元直处兹不惑董幼宰云云○严氏校云诸葛教见蜀志董和传今案陈本脱此条」子猷在府日久「世说云王子猷作桓车参军桓曰卿在府日久比当相紏理初不答○今案惜阴本世说简傲篇久上无日字」道玄后莫逮「晋阳云荀邃字道玄少善谈论解音乐后贤莫及驃骑将军长沙王以為参军○今案陈本善作喜及作逮餘同今晋书三十九无解音十二字」张闓今之良器「晋中兴书丹阳薛录云兼言於中宗曰臣邑人张闓云云○今案御览二百四十九引中兴书无丹阳四字餘同陈俞本脱器字并改注今晋书」陆以高贤「陆机表诣吴王云相国参军率取臺郎臣独以高贤见取非私之谓○今案严辑全晋文据书钞引脱非私句盖仍沿陈俞之旧」郭璞有才术「晋中兴书河东郭录云璞字景纯為尚书郎大将军王敦以璞有才术○今案御览二百四十九引中兴书无河东二字及才字俞本作东阿陈本改注今晋书」范汪博学多通「臧荣绪晋书范汪字玄平博学多通善谈名理解褐参护军事○今案陈俞本善谈十字作友善解褐参军六字颇不辞」祖纳文义可观「王晋书祖纳字士言能清谈名理文义可观少為陇西王参军○今案俞本同陈本名误明」多出眾议「又云魏舒字阳元转相国参军府朝碎事未尝见是非至兴废大事多出眾议之外○今案陈俞本改注今晋书碎事作碎务」常不能测「臧晋书郄超字景兴少而卓犖不羈有旷世之度徵儻也○今案徵儻也三字有误陈俞本已改注今晋书」通敏先觉「魏武集选举令云今詔书省司隶官钟校尉材智决洞通敏先觉可上请参军事○严氏校云魏武集选举令见御览二百四十九今案百三家本魏武集又官误宫隶上脱司字」智度深邃「王晋书李胤字宣伯容貌简素颓然似不足音而智度深邃言必有中○今案亦见今晋书四十四简作质深作沉中作则陈俞本已改注今书」耽学乐道「又云周顗以杜机為参军事出教曰杜参军职守真直耽学乐道○今案晋书六十九同陈俞本已改注今晋书」阳元未尝见是非「又云魏舒字阳元為相国参军封剧阳子府朝碎事未尝见是非○今案详本篇上文」景兴罕所推伏「晋阳秋云郄超字景兴大司马桓温取為参军温英气盖世罕所推伏与超言○今案今晋书六十七超言下有常谓不能测句亦见御览二百四十九引晋中兴书」庾敳常自神王「晋中兴书潁川庾录云敳字子嵩参太傅军从子亮少时见敳常自神王○今案陈本改注世说今书五十庾敳传无少时二句亦见御览二百四十九引臧荣绪晋书」周顗终日嶷然「阳秋云周顗字伯仁少有重名兼美姿容终日嶷嶷然太尉辟之○今案今晋书周顗传兼美以下考世说新语上之上注引晋阳秋有周顗嶷然一条大同小异」子猷欲為傲「晋中兴书琅邪王录云徽之字子猷卓犖不羈為傲达大司马桓温以為参军○今案俞本同陈本多增注世说中之上注引中兴书无大司以下」彦道俶儻不羈「晋中兴书陈郡袁录云耽字彦道少有才气俶儻不羈士人多称之○今案亦见今晋书八十三士人句作為士类所称餘同陈俞已照改惟俞本以今晋书之文冒称晋中兴书之名则非矣」<br/><br/>　　蓬髮饮酒不以王务婴心「臧荣绪晋书云阮孚字遥集蓬髮饮酒不以王务婴心元帝以為安东参军○王石华校常改帝今案俞本元帝句在遥集之下御览二百四十九引晋中兴书亦然又元帝作中宗餘同惟今晋书四十九与旧钞同」<br/><br/>　　蓬首散带未尝综军府事「晋中兴书琅邪王录云徽之字子猷為大司马桓温参军○今案俞本未尝误不常考世说新语下之上注引中兴书未尝句作不综知其府事餘同陈本已改今晋书」孔愉不求闻达「会稽孔录云愉字敬康石封作乱避地餘抗布衣蔬食不求闻达中宗镇江左辟為参军○今案陈俞本御览孔录作典录封作水辟作命亦见今晋书七十八无辟地十二字江左作扬土」<br/><br/>　　葛洪利得辟身「抱朴子云嵇君道為广州刺史表洪為参军乃非所乐利得辟身於南耳○今案平津馆本外五十自叙篇辟身作避地」<br/><br/>　　北堂书钞卷第六十九 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9675.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9677.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

