<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《聊斋志异》正文_卷一 狐嫁女_蒲松龄作品 - 维普阅读网</title>
<meta name="keywords" content="聊斋志异,聊斋志异原文,聊斋志异阅读,卷一 狐嫁女全文,蒲松龄作品" />
<meta name="description" content="聊斋志异原文阅读,卷一 狐嫁女全文在线阅读,蒲松龄作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1254-23131.html";
var nextpage="novel-read-1254-23133.html";
var indexpage = "novel-chapter-1254.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1254.html">聊斋志异</a></strong>
<strong><a href="novel-chapter-1254.html">聊斋志异目录</a></strong>
<span>卷一 狐嫁女</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1254-23131.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷一 狐嫁女</strong></h1>
<p class="info">
分类：<a class="cate" href="/novel-list-18.html" target="blank">古典小说</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=蒲松龄&amp;searchsubmit=yes"  target="_blank">蒲松龄</a><span class="divide">|</span>发布时间：2015-03-30 21:32:07<span class="divide">|</span></p>
<div class="page-body">
<div class="page-content">
<p>历城殷天官，少贫，有胆略。邑有故家之第，广数十亩，楼宇连亘。常见怪异，以故废无居人；久之，蓬蒿渐满，白昼亦无敢入者。<br/>　　<br/>　　会公与诸生饮，或戏云：“有能寄此一宿者，共醵为筵。”公跃起曰：“是亦何难！”携一席往。众送诸门，戏曰：“吾等暂候之。如有所见，当急号。”公笑云：“有鬼狐，当捉证耳。”遂入。见长莎蔽径，蒿艾如麻。时值上弦，幸月色昏黄，门户可辨。摩娑数进，始抵后楼。登站台，光洁可爱，遂止焉。西望月明，惟衔山一线耳。<br/>　　<br/>　　坐良久，更无少异，窃笑传言之讹。席地枕石，卧看牛女。一更向尽，恍惚欲寐。楼下有履声，籍籍而上。假寐睨之，见一青衣人，挑莲灯，猝见公，惊而却退。语后人曰：“有生人在。”下问：“谁也？”答云：“不识。”俄一老翁上，就公谛视，曰：“此殷尚书，其睡已酣。但办吾事，相公倜傥，或不叱怪。”乃相率入楼。楼门尽辟。移时，往来者益众。楼上灯辉如昼。公稍稍转侧，作嚏咳。翁闻公醒，乃出，跪而言曰：“小人有箕箒女，今夜于归。不意有触贵人，望勿深罪。”公起，曳之曰：“不知今夕嘉礼，惭无以贺。”翁曰：“贵人光临，压除凶煞，幸矣。即烦陪坐，倍益光宠。”公喜，应之。<br/>　　<br/>　　入视楼中，陈设芳丽。遂有妇人出拜，年可四十余。翁曰：“此拙荆。”公揖之。俄闻笙乐聒耳，有奔而上者，曰：“至矣！”翁趋迎，公亦立俟。少选，笼纱一簇，导新郎入。年可十七八，丰采韶秀。翁命先与贵客为礼。少年目公。公若为傧，执半主礼。次翁婿交拜，已，乃即席。少间，粉黛云从，酒胾雾霈，玉椀金瓯，光映几案。酒数行，翁唤女奴请小姐来。女奴诺而入。<br/>　　<br/>　　良久不出。翁自起，搴帏促之。俄婢媪数辈，拥新人出，环佩璆然，麝兰散馥。翁命向上拜。起，即坐母侧。微目之，翠凤明珰，容华绝世。既而酌以金爵，大容数斗。公思此物可以持验同人，阴内袖中。伪醉隐几，颓然而寝。皆曰：“相公醉矣。”居无何，闻新郎告行，笙乐暴作，纷纷下楼而去。已而主人敛酒具，少一爵，冥搜不得。或窃议卧客；翁急戒勿语，惟恐公闻。移时，内外俱寂，公始起。暗无灯火，惟脂香酒气，充溢四堵。<br/>　　<br/>　　视东方既白，乃从容出。探袖中，金爵犹在。及门，则诸生先俟，疑其夜出而早入者。公出爵示之。众骇问，因以状告。共思此物非寒士所有，乃信之。后举进士，任于肥丘。有世家朱姓宴公，命取巨觥，久之不至。有细奴掩口与主人语，主人有怒色。俄奉金爵劝客饮。<br/>　　<br/>　　谛视之，款式雕文，与狐物更无殊别。大疑，问所从制。答云：“爵凡八只，大人为京卿时，觅良工监制。此世传物，什袭已久。缘明府辱临，适取诸箱簏，仅存其七，疑家人所窃取；而十年尘封如故，殊不可解。”公笑曰：“金杯羽化矣。然世守之珍不可失。仆有一具，颇近似之，当以奉赠。”<br/>　　<br/>　　终筵归署，拣爵驰送之。主人审视，骇绝。亲诣谢公，诘所自来。公乃历陈颠末。始知千里之物，狐能摄致，而不敢终留也。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1254-23131.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1254-23133.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1254.html" action-type="chapterComment" class="comment"><i></i>聊斋志异章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

