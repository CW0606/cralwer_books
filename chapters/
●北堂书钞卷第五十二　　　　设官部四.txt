<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第五十二　　　　设官部四_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第五十二　　　　设官部四全文,虞世南作品" />
<meta name="description" content="北堂书钞原文阅读,●北堂书钞卷第五十二　　　　设官部四全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9658.html";
var nextpage="novel-read-999-9660.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第五十二　　　　设官部四</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9658.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第五十二　　　　设官部四</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:41:14<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註司徒八　　　　　　　　司空九太师十　　　　　　太傅十一太保十二　　　　　　　开府仪同三司十三特进十四<br/><br/>　　○司徒八<br/><br/>　　王者象地立司徒「晋百官表注司徒唐虞官也王者象地立司徒使掌邦教○今案俞本同陈本脱邦字」司徒之官以成德「大戴礼云古之御天下者以六官治焉冢宰之官以成道司徒之官以成德宗伯之官以成圣司寇之官以成义司空之官以成礼○今案俞本脱古之以下陈本改家语考大戴礼盛德篇古之十一字作古之御政以治天下者宗伯之官下有以成仁司马之官七字」<br/><br/>　　司徒主吏「晋百官表注云司徒令揔治天下之吏其属官如太宰也○今案陈本云司以下俞本令作则治作主」司徒掌邦教「周礼大司徒职云乃立地官司徒使帅其属而掌邦教郑注云教所以亲百姓训五品扰亦安也○今案见地官司徒序官据本安句则邦教下应有以佐王安扰邦国句」司徒掌民事「续汉书百官志云司徒公一人掌民事凡四方民事功课岁尽则奏其殿最而行赏罚○今案见续汉书百官志一陈本改后」司徒主人「白虎通司徒主人不言人言徒何徒眾也重民眾○今案陈俞本脱不言六字近本白虎通封公侯篇何作者重民下脱眾字」郊祀之事省牲视濯「续汉书百官志司徒公一人凡郊祀之事掌省牲视濯○今案续汉百官志一同陈本无注」养生送死则议其制「又云司官一人掌民事养生送死则议其制建其度○今案见续汉书百官志一陈本续改后又删司官以下「建国度其地」<br/><br/>　　周礼大司徒职云凡建邦国以士圭土其地而制其域郑注云士其地犹言度其地也○今案地官大司徒注同」造都制其域「○今案旧钞此条脱去注文并误连下条考周礼大司徒都下有鄙字」辨十有二土「周礼大司徒云以土宜之法辨十有二土之名物郑注十有二土分野十有二邦也上繫十二次各有所宜也谨案名物地所生有名之物者也○今案旧钞此文误连上条今移正」<br/><br/>　　辨十有二壤「又云辨十有二壤之物而知其种以教□□□艺注云壤亦土也盖变言耳以万物自生焉则言土土犹吐也以人所耕所而树艺焉则言壤壤和缓之貌○今案周礼大司徒注同」<br/><br/>　　知九州之地域「又云以天下土地之图周知九州之地域郑注周犹遍也○今案周礼大司徒注同」辨九等之地征「又云以土均之法辨五物九等制天下之地征郑注均平也五物五地之物也九等辞刚赤緹征税也谨案壤坟竭泽咸泻勃壤墟疆坚轻粟之地土之恶者九等之名者也○今案壤坟十五字非郑注乃永兴引申语旧钞在緹下非也今移置谨案之下」<br/><br/>　　以上会之法辨物生「周礼又云以土会之法辨五地之物生一曰山林二曰川泽三曰丘陵四曰坟□五曰原隰郑注会计也以土计贡税之法○今案大司徒注同」施十有二教「又云十有二教一曰以祀礼教敬则民不慢二曰以阳礼教让则民不争三曰以阴礼教亲则民不怨四曰以礼乐教和则民不乖五曰以仪辨等则民不越六曰以俗教安民不偷七曰以刑教中则民不虣八曰以誓教卹则民不怠九曰以度教节则民自知足十曰以世事教能则民不失职十一曰以贤制爵则民慎德十二曰以庸制禄则民兴功郑注阳礼乡射饮酒也阴礼婚姻也仪谓君南面臣北面也俗谓土地所生习也偷谓朝不谋夕也卹谓灾厄相忧也度谓宫室舆服之制也世事谓士农工商之事也制爵可谓闻之矣○今案周礼大司徒不慢作不苟灾厄作灾危卹作恤舆作直陈俞本已照改本钞司空篇引作车服祭祀篇引作不荀」<br/><br/>　　颁职事十有二「又云颁职事十有二于邦国都鄙使以发万民一曰稼穡二曰树艺三曰作材四曰阜蕃五曰饰材六曰通材七曰化材八曰敛财九曰生材十曰学艺十一曰世十二曰服事郑注树艺谓园圃育草木也阜蕃谓藪牧养蕃鸟兽也世事谓以世事教能也服事谓為公家服事也郑玄注生材谓养竹木者也谨案作材谓取山泽之材以贡献也饰材谓一曰页修饰金玉一之属以為器也敛材谓百草根可食谓非政者以其徧足○今案周礼大司徒通材作财敛财作材育草作毓草谨案以下是永兴引申语草根二句有误阮氏校勘记云毓字宋本嘉靖本作育此则与旧钞合陈俞本已改毓并删谨案以下」<br/><br/>　　敷五教「尚书舜典云帝曰咨百姓不亲五品不逊汝作司徒敬敷五教在宽郑注五常之教务在宽者也○今案近本尚书咨作契王西庄辑五教句郑注只据史记五帝本集解引未收北文陈本无注」<br/><br/>　　明七教「礼王制云司徒明七教以与民德○今案陈本无注」敷五典扰兆民「尚书周官云司徒掌邦教敷五典扰兆民孔传敷布五常之教以安和天下之眾民○今案陈本无注」以八刑纠万民「周礼大司徒职云以乡人刑纠万民一曰不孝之刑二曰不睦之刑三曰不婣之刑四曰不弟之刑五曰不任之刑六曰不恤之刑七曰造言之刑八曰人之刑○今案地官大司徒乱人作乱民陈本已照改然本钞或作人者因唐钞避太宗也」<br/><br/>　　齐七政以防淫「礼王制云司徒齐七政以防淫一道德以同俗○今案近本王制七作八本亦作八」修六礼节性「礼王制云司徒修六礼以节民性○今案陈本无注」<br/><br/>　　以五礼防民偽「周礼大司徒职云以五礼防万民之偽而教之中使其行得中也○今案使其句是郑注文陈本删此六字」以六乐防民情「又云以六乐防万民之情而教之和郑注乐所以荡万民之情思使其心之和也○今案陈本脱郑注以下近本大司徒注万作正之和作应和」以本俗安民「又云以本俗六安民一曰媺宫室二曰族坟墓三曰联兄弟四曰联师儒五曰联朋友六曰同衣服郑注师儒乡里教以道艺也同犹齐也民有富不得独异○今案地官大司徒注同」<br/><br/>　　以保息养民「又云深息六养万民一曰慈幼二曰养老三曰振穷四曰恤贫五曰宽疾六曰安富郑注保息谓安之使蕃息也○王石华校改宽為贫未知所据今案大司徒注同陈本删郑注以下」<br/><br/>　　教民孝弟「续汉书百宫志云司徒公一人掌民事教民孝弟逊顺谦俭○今案见汉书百官志一」示民轨仪「晋起居注云武帝太始六年詔曰昔舜命九官散聚五教所以崇弘王化示民轨仪也○今案陈俞本敬敷作契司又陈本脱弘字」理人伦「古今通□云异宫通爵共位别职和五品理人伦使风行俗平万国咸寍者谓之司徒也○今案御览二百六引通语品作教餘同陈俞本脱异官八字和作训」统人伦「荀氏家传云组字大章中宗為晋王将徵公為司徒以问太常贺循循曰组旧望清重迁训五品以统人伦实克眾望○今案御览二百八引荀家传同陈俞本改注今晋书」用理蕃维「崔駰司徒箴云帝尧命禹五品之训用理蕃维在位□□○今案俞本位下增以也二字餘同百三家本駰集严辑駰文皆脱此条陈本补注崔駰司徒箴他语二十二句郤与标目不相应」<br/><br/>　　摠论人物「王晋书何曾字熲考以太保领司徒曾固让詔曰司徒旧宰相之职自右及今总论人物训治之本也○今案陈俞本删曾固四字及旧上司徒二字今晋书宰作丞训作化」<br/><br/>　　养老恤孤崇德黜恶「礼记王制篇云司徒养老以教孝恤孤独以逮不足尚贤以崇德简不肖以黜恶○今案俞本同陈本删礼记以下今王制老上有者字尚作上黜作絀」<br/><br/>　　戴育庶物安抚万民「晋百官表注云司徒掌邦教戏育庶民安抚百姓○今案陈俞本同」百姓不亲则责司徒「尚书大传曰百官不亲五品不训则责之司徒之任也○今案陈恭甫校定本大传无之任也三字俞本亦删此二字」万民飢寒则飭司徒「大戴云财□不蕃万民飢寒风俗淫僻百姓荒亡人民散败则飭司徒○今案俞本同陈本败下衍也字考大戴礼盛德篇荒作流」思训五品以康四海「晋起居注云武帝太始六年曰朕承鸿业昧於大道思训五品以康四海司空苟顓翼亮先皇遂辅朕躬其以顗為司徒○今案陈俞本□□□□□王又陈本小注思训误司□」<br/><br/>　　宜赞三事以敷五教「王晋书山涛以左僕射為司徒詔曰涛道高德茂器宇渊济宜赞三事以敷五教○今案俞本同陈本徒误□今晋国四十三山涛传小异」国人美德「毛诗緇衣美武公也父子并為周司徒善於其职国人宜之故美其德以明有国善善之功焉緇衣之宜兮弊子又改為兮毛长曰緇衣黑色也卿士□朝之正服改更也有德君子宜世居卿士之位也○今案緇衣序及毛传同陈本删明有句以下」<br/><br/>　　黄帝得祝融「管子昔者黄帝得祝融辨南方使為司徒○今案见管子五行篇」王命君牙「周书君牙云穆王命君牙作周大司徒○今案作周二字今书序作為周陈本注」仲尼素王顏渊為司徒「论语摘辅象云子夏曰仲尼素王顏渊為司徒○今案详本钞司空篇」<br/><br/>　　门人日亲邓禹司徒「汉书邓禹传制曰前将军禹与朕谋謨帷幄孔子曰有吾有回门人日视斩将破军卒定山西百姓不亲五品不□汝作司徒○今案此见范书四十六□上当补后字文范字陈俞本未校正」<br/><br/>　　忧念王室「东观云袁安為司徒每朝会忧念王室未尝不流涕也○今案陈本及御览二百七引东观及聚珍本东观记袁安传同」宣力肆勤「蔡邕立鼎鑱序曰延公登於玉堂朝廷乃制詔曰其以司空乔玄為司徒公允迪厥德宣力肆动○今案百三家本邕集严辑本邕文玄鼎作中鼎朝作前乔作桥餘同陈本作钟鼎延作进无允迪以下盖据类聚四十七引订也」<br/><br/>　　数陈得失「华嶠汉书鲁恭字仲康拜司徒数有忠言陈王得夫恭在位选辟皆妙至列卿数十人○今案陈本姚辑本汪辑本华书无字仲康三字皆妙作高第卿下有郡守二字」<br/><br/>　　深陈本务「三晋书石苞為司徒深陈农桑本务明其考误居位五年天下称之○今案陈俞本晋上脱三字餘同考今晋书三十三石苞传意同辞异」篤行湻备「华嶠汉书邓禹字仲华拜大司徒年二十四内文明篤行湻备○今案姚辑本汪辑本篤作德湻作纯」德实克塞「曹植辅臣论德实克塞於内制□纵横於外解疑释滞剖散繫结者正司徒也谨案王司徒朗也○今案陈俞本无实字踪字延有字制作智餘同百三家本严辑本制弥作智谋又百三家本槃结作盘错严辑本作盘詰」<br/><br/>　　简亮持重「王晋书魏舒字阳元山□薨领司徒有顷即真舒居位简亮持重為任直臣○今案俞本直作职餘同陈本已改注今晋书」奉公无私「袁□汉书候霸字君房作大司□□严有威容奉公无私○今案姚辑本汪辑本袁书及陈俞本皆脱字君房三字钞亦脱房字据范书补徒误為□诸本改」清廉公正「东观云郭丹為司徒在朝清廉公正○今案陈本同御览二百七引东观及聚珍本东观□传皆清上有名字」禄赐施故人「魏志华歆字子鲁司徒禄赐以施亲戚故人家无担石之□○今案魏志十三鲁作同陈本删字子鲁三字及亲戚二字」禄赐散九族「王晋书魏舒字阳元為司徒禄赐散之九族○今案俞本同陈本改注今晋书」刘宠卧布被「后汉书刘宠為司徒卧粗布被○今案陈本祖作麄考姚辑谢承后汉书刘龙传粗作麤餘同」王良妻布衣「续汉书王良字仲子东海人為大司徒鲍恢為司徒长史以事至东海□其家见良妻布衣徒跣曳柴从田中归○今案御览三百七引续汉琅作祝良谢书亦然惟姚辑本汪辑本续汉仍作王良皆脱此条陈俞本已改注范书」<br/><br/>　　邓禹常远名势「后汉书邓禹拜司徒年二十四内文明常欲远名势人莫知之○今案陈本及范书四十六无莫知句」王戎委任责成「王晋书王戎字濬仲代王浑為司徒高选长史西曹掾委任责成○今案陈本及类聚四十七引王晋书无字□仲三字餘同」华歆国之儁老「魏志华歆传云拜為司徒卿相尝并赐没入生口唯歆出而嫁之帝每息下詔曰司徒国之儁老今大官重膳而司徒蔬食甚无谓也持赐之御衣○今案魏志十三华歆传卿相作公卿餘同陈本删卿相以下十九字」<br/><br/>　　韩暨老而益勤「魏志云韩暨為司徒詔曰暨澡身俗德志节高年踰八十守道弥固可谓纯篤老而益勤者也其以為司徒○今案陈俞本及魏志二十四高下有洁字」<br/><br/>　　○司空九<br/><br/>　　唐虞之官金印紫綬「汉百官公卿表云司空唐虞官也金印紫綬○今案汉书百官公卿表云唐虞之际禹作司空又云成帝更名大司空金印紫綬与本钞微有异同」<br/><br/>　　御天下者以六官司空之官以成礼「家语云古之御天下者以六官摠怡□冢宰之官以成道司徒之官以成德宗伯之官以成仁司马之官以成圣司寇之官以成义司空之官以成礼○今案见家语执轡第二十五」<br/><br/>　　禄比丞相「汉书成帝纪云绥和元年更大司空禄比丞相○今案比见汉书百官表上与成帝纪少别今成帝纪更作益禄比作奉如」俸同司徒「晋百官表注云司空唐虞官也章□□佩品俸皆与司徒同也○今案陈俞本皆删司空以下」司空使法错刑清事均民聚「古今通语云司空使国无枉治法错刑清事均民聚者谓之司空○今案俞本治法作法治陈本删云司以下御览二百六引通语治作理餘同」司空度地居民兴事任力「礼王制篇云司空执度度地居民量地远近兴事任力郑注度丈尺也○今案礼记王制注同」掌邦土「尚书周官云司空掌邦土居四民时地利孔传冬官卿主国空土以居民土农工商四民顺天时分地利也○今案周官孔传作工商四人」掌邦事「礼王制云司空执度度地郑注司空冬官卿掌邦事者也○今案三制注同」平水土「尚书舜典云四岳□□禹作司空帝曰俞咨禹汝平水工惟时懋哉孔传云懋勉也○今案舜典孔传同」别五土「家语孔子為叵空乃别五土之性而物各得其所生之宜者也○今案见相鲁篇第一」决九川「典略曰禹為司空决九川通九泽定九州使各以其职来贡方五千退至於荒服○今案类聚四十七御览二百八引典略无方五以下陈本亦然」制五服「杨雄為司空藏曰分制五服画為万国乃主地官空惟是职昔帝命禹率兹水土原隰弥平庶城建安四方遐邇靡国不庭○今案百二家本子云集此箴乃主作乃立无著帝以下陈本画误尽餘与百三家同」<br/><br/>　　营城郭建都邑「郑注冬官考工记云司空掌营城郭建都邑立社稷宗庙造宫室车服器械监百工者唐虞已上曰共工○今案近本周礼注同陈本百工下脱者字」上和乾光「汉官解故云下理川道上和乾光之谓司空○今案陈本同俞本故作詁餘同平津辑本詁川作神之谓作谓之」下率世俗「典略云推奖上疏曰今司空缺宜求能臣上以翼圣朝下以率世俗者切见刘愷率礼不得為世表仪廉足以厉贪清足以激浊宜為司空○今案陈俞本无流曰以上切见以下翼作佐餘同本钞推奖二字疑是樊淮之譌」<br/><br/>　　李通以讖记「华□汉书李□字次元以讖记说光武為大司空而有议惧欲避世数充骸骨乃许以持进奉朝请○今案初学记十一引次作文无而官议句以下陈本删字次元三字亦脱有议以下姚辑本汪辑本华书李通传亦然」<br/><br/>　　王梁作玄武「华汉书王梁传云梁為野王令赤服符曰王梁主卫作玄武光武以野王本卫地玄武水神司空水土之官於是擢王梁拜大司空○今案初学记十一两引一脱光武句一光武作上字地下有徒字姚辑华书脱王梁传汪辑不脱但服作伏亦据初学记陈本已改范书」<br/><br/>　　先王尚德聃季為司空「春秋卫使祝佗私於长弘曰以先王观之则尚德也昔武王克商成王定鼎於□□武王之母弟入人周公為太宰卫叔為司寇聃季為司空五叔无官岂非尚德乎哉○今案左传定四年卫叔作康叔岂非句作岂尚年哉陈俞本已照改」<br/><br/>　　仲尼素王子路為司空「论语摘辅象云仲尼為素王以顏渊為司徒子路為司空○今案陈俞本玉函山房辑本同御览二百七引摘辅子路作子贡」朱博数月超司空「书朱博字叔元以京兆尹数月超為大司空○今案陈本脱字叔元三字汉书卷八十三未博传叔元作子元」荀爽百日至司空「范汉书荀爽固辞微聘不得已乃行起家百日至司空荀天家传董卓秉政詔边使者於所在拜爽光禄勋到府三日策拜司空起岩穴九十五日而為台司世人号為白衣登三公○今案范书荀爽传自被徵命及登司空九十五日无百日之文又御览二百八引荀氏家传秉政十四字作徵公公三字餘同」<br/><br/>　　徐貌固辞不受「魏志徐貌字景山拜司空汉曰王公□□之官岂可以老□忝之遂固辞不受○今案见魏志二十七」陆玩陈让不听「晋中兴书吴郡陆□字上瑶為司空皆陈让不听既拜叹息谓宾客曰以我為三公是天下□人矣谈者以為知言玩虽居公谦虚不辟椽属○今案类聚四十七御览二百八引中兴书无吴郡二字皆作北无虽居二句又类聚引作士珤珤古宝字也陈本已改注今晋书」<br/><br/>　　伏恭儒者荣之「华□书伏恭帝□辟雍拜伏恭為司空儒者以為荣○今案陈本同类聚四十七御览二百八引及姚辑汪辑华书伏恭传家下有於行礼中四字」陈宠论者大之「华汉书陈宠字昭公為司空通容以明无所不受论者大之宠奏议温惇有智号為明相○今案陈本同姚辑本汪辑本容误客」裴秀定官制「王晋书裴秀字彦□為司空删定官制损益多善其所裁篇无违者又作禹贡地域图事成奏上藏於秘府為世名公○今案陈本脱字彦卿□字及删定十七字初学记十七引王晋书作字季彦餘与陈同」<br/><br/>　　荀顗定礼仪「荀氏家传□為司徒文帝平蜀之后使公定礼仪公遂删定為旧文行正□為　后之典书成奏上藏於秘府○今案御览二百八引□家传奏下脱上字司徒作司空初学记十一引亦作空无之义二字餘与原钞同本钞入司空篇则空字是也□下文引亦作石空」<br/><br/>　　张纯务无為「东观记云张纯字伯仁為大司空务於无為○今案陈本脱字伯仁三字為作违误也类聚四十七引东观记云杜林代张纯為司空务於无為此文亦误聚珍本采类聚此段而附注辨之云范书光武纪二十三年杜林薨张纯為大司空盖□代朱□纯复代林也此文有误云云据聚珍本此注证之书钞益知类聚之误矣」<br/><br/>　　任愧以玄默「袁崧汉书任愧為司空以玄□□真不求名誉然内修义行人以□□之○今案姚辑本汪辑本袁书均作义行内修无然字餘同」陈群至德纯粹「曹植□□□□□达容中至德纯粹则眾心不□进吐善谋则眾□不务□□司空也谨案司空陈也○今案陈俞本百三家本□□□□□四字及眾心眾议二句餘同严辑曹植文□引疏上空二格容中二字在□下心作诸□作□又附注云此二句转写有误严氏此言钞与孙本异岂据后来所续得竹菴之本歟」<br/><br/>　　荀顗德望清重「荀氏家传顗為司空德望清重年耆多疾不数朝见○今案初学记十一御览二百八引荀家传同」宋弘秉政恭约「袁崧汉书宋弘字子仲為司空秉政恭约轻财重义有公仪子之风不与民争利○今案陈俞本姚辑汪辑本袁书皆无字子仲三字姚本又□下脱子字汪本不脱」郑袤秉道冲粹「□起□□□帝□□□□行纯正□□□粹退有清和之风进有素丝之节宜登三阶之□袞职之闕其以袤為司空○今案御览二百八引汉书起汉书注秉作履登作齐初学记十一引委作汉书餘与御览同陈本书作履秉作守节同」<br/><br/>　　奉公不挠「东观云第五伦字伯鱼帝徵為司空奉公子挠言议果决无所依违○今案聚珍本东观记脱果决二字□作事姚辑本脱字伯鱼三字餘与聚珍同」当朝正色「□氏家传陶敦字又通经□兑子司空於时权臣□命当朝正色慨然有匡粥之志防范非礼不动以此為世家所惮○今案理廷句有误防范句有脱字俞本脱此条陈本删字文通以下」<br/><br/>　　性疾朋党「汉书何武字君公成帝时為大司掌性疾朋党问文吏必於儒者问儒者必於文吏以相参检其所居无赫赫名云后常见思○今案见卷八十六何武传」数犯严諫「东观云任愧字仲和拜司空永元初外戚秉权朝臣畏竦莫敢抗者惟愧与袁安同心合意数犯严諫□竇宪并诸免官争□○今案聚珍本姚辑本东观合意作毕力无举实以下陈俞本永元误永平餘同聚珍本」<br/><br/>　　何武号為烦碎「汉书何式字君公為司空多所举奏号為烦碎不称贤公后哀帝策免武曰举错烦奇不合眾心考声不□□名流行其上大司空印綬○今聚汉书八十六何武传考作孝餘同」<br/><br/>　　陈群讥其拱默「魏□陈群字长文為司空前后密陈得失上封事輒削其万轮者□其居位拱默正始中詔撰群臣上书朝士乃见群諫事皆叹息○今案魏志二十二本传有司空以上八字前后密陈以下别见尤传裴注所引魏书」<br/><br/>　　彭宣疾病乞归「汉书彭宣字子佩转大司空王莽专权宣上书有疾病昏乱上印乞骸骨归乡里得见亲故竢填沟壑○今案汉书七十一彭宣传无得见四字餘同」<br/><br/>　　王朗称疾让位「魏志王朗字景兴文帝践阼為司空黄初中称疾宿让位杨彪詔曰求贤未得君幡然称疾无乃居其室出其言不善见违於君子乎其勿辞朗乃起○今案魏志十三无病字幡作翻」<br/><br/>　　乞上印綬「东观记云巢堪為司空十四年自乞上印綬赐千石俸舄其身○今案姚辑东观脱聚珍本东观及陈本皆脱终其身三字」自陈老疾「□汉书第五伦章帝初五□□自远郡徵代牟融為司空五伦奉公守法每上事革不亦□□臣奏记輒封上之曰臣任忧深责者多无私心自陈老病以于石俸终身○今案姚辑本汪辑本华书均脱此条陈本无徵字责下增有字餘同俞本改注范书」<br/><br/>　　坐免太守「东观云冯犹為司空坐免陇西太守邓融免官○今案俞本姚本东观记犹作模坐下无免字陈本亦作模融下无免官二字」坐卖国恩「东观记云未浮為大司空坐卖国恩以為威福○今案聚珍本姚辑本东观朱浮传无坐字」水害责之「尚书大传沟瀆□遏水為民害则责之司空○今案陈恭甫校定本大传同」<br/><br/>　　地震免之「鲁国先贤传孔子仲渊為司空以地震免之○今案陈俞本孔子作孔氏」<br/><br/>　　○太师十<br/><br/>　　太师古官金印紫綬「汉书百宫表云太师古官也平帝元始元年初置金印綬位在太傅上○今案陈本及今汉书同」先圣之德太师之任也「大戴礼天子不论於先圣王之德不知君国畜民之道不见礼义之王不察应事之理不博古之典传不闲威仪之数诗书礼乐无经学业不法凡是其属太师之任也○今案大戴礼保传篇及陈本同」<br/><br/>　　天子所师「尚书云立太师太保太傅兹惟三公之任佐王道论以经纬国事和理阴阳○今案之任以下是周官篇孔传之文亦见本钞太傅太保两篇引」天子是毗「诗节南山篇尹氏太师惟周之氐秉国之钧四方是维天子是毗俾民不迷毛长曰氐本也郑云毗辅也尹氏大师之官持国之政维制四方上辅天子下教化民使无迷惑言任之至重也○今案小稚毛传同」<br/><br/>　　训导帝躬「应劭汉官仪云孝平皇帝元始元年孔光以太师见授太师詔曰太师光圣人之后道卫通明宜居四辅职训导帝躬○今案平津馆辑本汉官仪光圣人作元圣惟汉书八十一孔光传载太后詔与本钞合」<br/><br/>　　尊為太师「史记齐世家云周文王得吕尚於璠溪以為师谓之太公武王嗣位号曰师尚父成王即政尊為太师毛诗大明云唯师尚父时為鹰扬也○今案陈本无齐世家二字及毛诗以下考近本史记齐世家无磻溪二字无尊為表师事」<br/><br/>　　惟国之重「应劭汉官仪云孝平皇帝元始元年太后詔曰太师孔光今年老有疾竣又大臣惟国之重书曰不遗耇老国之将兴尊师重传其令太师勿□十□一赐食赐灵寿杖黄门令為太师於省中施坐置几太师入省用杖焉○今案平津馆本汉官仪及陈本不遗句作无遗老成勿作无食作餐」<br/><br/>　　孔光德行醇淑「□□汉官仪云孝平皇帝元始元年太后詔曰太师光先师之子德行醇淑○今案陈本太师下脱光字平津馆本辞作纯」赵典篤学博闻「续汉书百官志赵典篤学博闻宜备国师○今案陈本同考续汉书□□宫志无惟见范书五十七□□□」<br/><br/>　　○太傅十一<br/><br/>　　太傅古官「应劭云太傅古官也位在三公上○今案类聚四十六引应劭汉官同」金印紫綬「汉百官志云太傅高祖六年初置王陵為之金印紫綬○今案续汉百官志此文考汉书百官公卿表祖六作后元陈本志作表亦作后元置作用删為之二字本钞下文引亦作百官表」<br/><br/>　　服进贤冠佩山玄玉「晋百官表注云太傅给五时朝服进贤三梁冠□山玄玉官品次第一○今案陈本删云太以下俞本脱此条」位在三公上「又云太傅古官也光武徵故密令卓茂為之位在三公上不置长吏掾属十人秩百石御属一人令史十二人○今案陈本脱不置以下」与三公绝席「续汉书张禹伯达迁太傅朝夕进食朝见时赞与三公绝□○今案姚辑本达误远迁作□汪辑本不误」天子不厚於德太傅之任也「大戴天子无恩於父母不惠於庶民无礼於大臣不中於制狱无经於百官不衷於丧不敬於察不信於诸侯不戒於於戎事不成於赏罚不厚於德不强於行赐与侈於近臣怜爱於疏卑贱不能惩忿窒欲不从太师之言凡是之属太傅之任也○今案元本明本大戴礼保傅管戒作诫成作诫□作邻之属作其属孔巽轩补注谓邻与遴吝古通陈本亦作怜凡是凡事餘与元明本同」<br/><br/>　　傅相天子「尚书周官云立太师太傅太保兹惟三公论道经邦变理阴阳孔传傅相天子此惟三公之任佐王论道经纬国事和理阴阳言有德乃堪也○今案本钞太保篇引同」<br/><br/>　　傅之德义「大戴礼云傅之德义○今案元本明本保傅篇之作其孔巽轩补注云书新书并作之卢本同」坐而议政「汉书百官公卿表太傅周三公也盖□天子坐而政无所不统○今案见汉书卷十九上」掌以善道「续汉书百官志太傅一人掌以善道□专掌也世祖以卓茂為之后每帝即位輒置太傅录尚书事薨轻省人也○今案续汉一官志一道作导专掌作常职无人也二字陈本已照改」<br/><br/>　　阿保不倾「曹植辅臣论云盖精微听察理析毫分规矩可则阿保不顿群言系於口而研极是非典誥总乎心而唯所用之者钟太傅也○今案类聚四十六引及陈本百三家本曹集极作摭又陈本钟误鐘严辑曹植文据书钞引毫作豪极作覈此与孙本不同者据竹菴藏本歟」<br/><br/>　　宗国用寍「王保庶太傅箴云保辅之贤明宗国用寍辅佐之不忠祸及於躬无日父子无闻昔有潘崇无曰父子无二或容江克志不可解恩不常恃一药不尝罪贵许止一不恃恶延宗子○今案陈本不恃作不侍餘同御览二百六引王廙之保傅箴佐作弼父子无二作至亲无二无志下可以下」<br/><br/>　　高祖初置以王陵為之「汉百官表太傅高祖六年初置王陵為之哀帝元寿二年复置以孔光為之○今案汉书百官公卿表祖六作后元无孔光句餘同」成王即位周公為太傅「史记周本纪成王即位周公毕公并為太傅容二人為之也○今案陈删容二人句考周本□成王时但言召公為太保周公為太师无周毕為太傅之文」邓禹元功之首「□□汉宫之明帝□辰策书曰高密侯邓禹元功之首其以禹為太傅○今案平津馆辑本同」邓彪元功之族「应劭□□□云和帝丁酉策书曰故本尉邓彪元功之族而□让□□□内归仁為群贤元首今以彪為太傅录尚书事百宫总己以听朕庶得专位内之事也○今案陈本脱海内二句及百官以下御览二百六引汉官仪贤下无元字餘同本钞录尚书篇引亦无元字」<br/><br/>　　三世在位為国元老「东观章帝纪云□曰行太尉事赵喜三世在位為国元老其以喜為太尉○今案聚珍本姚辑本东观纪章帝纪及俞本皆脱陈本喜作熹御览二百六引东观作熹」黄髮罔愆「应劭汉官云□帝策书曰太傅张禹二廿在位黄髮罔愆忠孝弥惊其以禹為太傅○今案本钞录尚书篇引□作諐諐古愆字也餘同」子康执节纯固「应劭汉官云世祖中兴卓茂甲申策书曰束髮自修执节纯固断□伙他技其□休休夫士诚能為人所不能為则名冠天下当受天下之大赏今以茂為太傅封宣德侯东观记云卓茂字子康○今案类聚四十六引汉官仪及陈本大赏作重赏餘同东观以下聚珍本卷十同」<br/><br/>　　伯始朗解朝章「华汉书胡伯始為太傅时年八十而心力就免壮继母在省傍无几言不称老伯始练达事体朗解朝章虽无蹇苞之风□有补闕之益故京师為之语曰万事不理问伯始天下中庸有胡公○今案姚辑本汪辑本华书皆脱就免滂无等字皆有误陈本朗作明删心力三句八十下增四字」<br/><br/>　　○太保十二<br/><br/>　　太保古官「应劭汉书仪云太保古官也保养也○今案平津馆本汉官仪同」金印紫綬「汉书百官公卿表云太保孝平皇帝元始元年置金印紫綬○今案见卷十九上」天子处位不端太保之任也「大戴礼云天子处位不端受业不敬言语不序声音不中律进退即席无礼升降揖让无□□旋俯仰瞻视无仪妄顾咳唾趍行不得正色比□□□□瑟凡此其属太保之任也○今案元本明本大戴礼□□篇即席作节度妄作安无正字色下有不字琴下无□□陈本无正色八字餘与元明本同孔巽轩补注云节□□為即席安字误新书作妄瑟上新书有肆字」<br/><br/>　　保安天子「尚书周官云太师太傅太保兹惟三公论道□邦燮理阴阳孔传保安天子之德义者也此三公之任住王论道以经纬国事和合阴阳言有德乃堪也○今案□本周官孔传同」掌諫王恶「周礼保氏职云掌諫王恶郑注諫者以礼义王之○今案近本保氏注同」周成时周召為汉平帝初用王舜「王晋书王祥瑯琊人武帝太始元年拜太保詔曰太保耆艾元老高行清辨朕所毗倚以隆道宏治者也○今案旧钞此条小注与标目不符俞本全脱陈本将□目分二条而王舜事补注东观记惟又删王□此段则非也考今晋书三十三王祥传辨作粹餘同似此则小注当别為一条不必删去类聚四十六引曰以下别引他语」<br/><br/>　　卫瓘明允篤诚「晋起居注云太保卫瓘明允篤诚有匪躬之志其给千兵骑百人○今案初学记十一引同」贰公弘化寅亮天地「尚书周官云少师少傅少保曰三孤贰公弘化寅亮天地衝予一人孔传此三官名曰三孤孤特也言卑於公尊於乡置此三人也副贰三公弘大道化敬信天地之教以辅□一人之治也○今案陈本无注今周官孔传弼子句作以辅我一人又案以下四条皆是三孤不应入太保篇永兴盖附录耳」<br/><br/>　　天子宴业反其学此少师之任也「大戴礼云天子居处出入不以礼冠带衣服不以制御器在侧不以度纵弄杂采不以章忿怒喜悦不以义赋与集让不以节凡此其属少傅之任也○今案大戴礼保傅篇分少师之任少俴之任少保之任旧钦此条标目是少师小注是少傅当分二条也近本保□篇业反作瞻字弄作上下陈太已照改孔巽轩大戴注据新书戴上文宴业反作燕辟废纵弄作从美王氏经义述闻亦据贾子从美二字以正俗本大戴礼之误」<br/><br/>　　天子居处不以礼此少傅之任也「此注与前注同也○今案此见大戴礼保傅篇陈本将上条小注移置此条下」天子宴私安而易少师之任「又云天子宴私安而易□□□饮酒而醉食肉而饱飰而强饥而嗷暑而喝寒而□寝而莫宥坐而莫待行而莫先疾而莫后天子自為开户自取玩好自执器册承顾环面御器之不举不藏凡此其属少保之任也○今案近本大戴礼保傅篇及陈本饱作□□作饱□作？喝作喝待作侍先下无疾而二字开下有门字承作亟餘同孔巽轩补注本据新书餕作饱开下无门字据通解喝作暍皆与旧钞脗合足以正俗本大戴礼之譌者」<br/><br/>　　○开府仪同三司十三<br/><br/>　　仪同三司「东观记云邓騭延平元年拜為车骑将军仪同三叵有开府之号始自也○今案陈本同聚珍本及类聚四十七引脱开府五字司下仍叠仪同三司句姚辑本脱有开二句又聚珍姚辑均騭作陟元作九」<br/><br/>　　班同三事「又云马防章帝建初三年防為车骑将军班□三事竇宪以特进礼见依三公并未开封吕布以奋武将军如三事○今案聚珍本东观汉记卷十三马防传无班同句卷十竇宪传礼见作见礼卷二十一吕布传武作威餘同考事文类聚新集卷三引及姚辑本东观记亦有班同三事句翰苑新书前集卷七引北堂书钞亦有马防班同三事六字此宋人所见书钞真本与此本脗合」<br/><br/>　　置舍人「王晋书太始七年郑褎以侯就第拜仪同三司置舍人官骑其赐牀帐簟褥等○今案类聚四十七引王晋书褎作襄褥误縟无等字餘同旧钞遗舍人下误窜入下今移正又御览二百四十三引褎作袤陈本从之」<br/><br/>　　给亲信「又云元康元年詔曰中书监张华厯代心腹情所凭赖酬其勋绩使仪同三司给□信□百人○今案御览二百四十三引晋起居注及陈本同本钞赖酬以下窜入上条注中今移正」<br/><br/>　　黄权以车骑开封「又云太始八年詔曰使持节都督荆州诸军事卫尉将军羊祜厯位又武有佐命之勋其以祜為车骑开封如三司之仪○今案陈俞本黄权改羊祜詔下曰字考今晋书三十四羊祜传无詔曰二字无厯位二句餘同标目黄权句疑是别為一蜀志黄权传延熙二年权迁车骑将军仪同三司陈俞本删之非也」<br/><br/>　　张华虚冲挹损「又云张华字茂先惠帝元年詔曰中书□光禄大夫张华厯世腹心情所凭赖虚冲挹损难為高尚其以為光禄大夫仪同三司○今案陈俞本脱字茂先三字厯世八字今晋书三十八无此詔」<br/><br/>　　王戎清虚履道「又云王戒字濬仲晋惠帝元康元年詔曰尚书僕射光禄大夫戎清虚履道谋猷冲远仍厯外任宣力四方入掌机衡官材允叙将澄清风俗整一群望官崇其职乃可赞成王化其以王成為光禄大夫开府仪同三司○今案陈俞本仍作敡整作显今晋书四十三无此詔」<br/><br/>　　○特进十四<br/><br/>　　汉制官品第二「汉书百官公卿表云特进官品第二汉制皇后之父率為此官晋执圭璧□公○今案陈本删汉制以下近本汉书百官表无此文考御览二百四十三引作书百官表类聚四十七引作百官表注无晋执六字餘与原钞同」<br/><br/>　　执璧继公「傅咸集云特进品第二执皮帛□待臣之下执璧以有旧制今致特进宜执璧继公○今案严辑傅咸文□进品之上有公品第一执圭坐侍至之上餘同陈本二作一执上有初字坐侍十字作坐傅臣不四字光谬类聚四十七引无品第二字以作已无啟字继公字餘同」<br/><br/>　　功德优盛赐位特进「汉朝杂事云诸侯功德优盛朝廷所敬异者赐位特进在三公下无秩晋公卿礼秩汉制皆以侍进加崇诸侯无有礼秩○今案类聚四十七引汉杂事及陈本脱无秩二字晋公卿以下陈本别為一条」<br/><br/>　　见礼如三公「汉书诸侯王位以特进给事中朝朔望见礼知三公汉杂事云永平四年竇篤卫尉乞骸骨特进就朝位置从事十人见礼如三公也○今案汉书百官公卿表此文续汉书百官志五略同一二疑有脱误陈俞本删汉杂以下餘同」<br/><br/>　　举吏如五府「后汉永光三年以卫尉竇融為特进举吏如五府也○今案范书竇融传无為卫尉事林明仲云此是竇篤事见范书竇篤传永光作永元如五府三字又见章怀注本传虽无永元之文故其时正永元三年也餘同陈俞本卫尉作太尉非也」<br/><br/>　　赐安车「汉书云张禹字子文以特进為天子师就第赐安车朝服赐养牛上樽酒国家每有大政必与定议○今案见卷八十一张禹传」给吏卒「王晋书武帝以羊锈為太僕卿逊位拜特进加散骑常侍给吏卒服马○今案俞本脱陈本删武帝以三字為太僕六字类聚四十九引王晋书无加散以下」邓禹罢三公位特进「东观云建式中□禹罢三公以列侯就第位特进○今案见聚珍本卷八姚辑本卷二邓禹传」曹洪以驃骑位特「魏志云后父毛嘉以列侯位特进曹洪以驃骑位特进○今案毛嘉特进见魏魏志五明悼毛皇后传曹洪特进见魏志九曹洪传」 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9658.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9660.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

