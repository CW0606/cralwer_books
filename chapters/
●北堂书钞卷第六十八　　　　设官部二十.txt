<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《北堂书钞》正文_●北堂书钞卷第六十八　　　　设官部二十_虞世南作品 - 维普阅读网</title>
<meta name="keywords" content="北堂书钞,北堂书钞原文,北堂书钞阅读,●北堂书钞卷第六十八　　　　设官部二十全文,虞世南作品" />
<meta name="description" content="北堂书钞原文阅读,●北堂书钞卷第六十八　　　　设官部二十全文在线阅读,虞世南作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-999-9674.html";
var nextpage="novel-read-999-9676.html";
var indexpage = "novel-chapter-999.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-999.html">北堂书钞</a></strong>
<strong><a href="novel-chapter-999.html">北堂书钞目录</a></strong>
<span>●北堂书钞卷第六十八　　　　设官部二十</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-999-9674.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>●北堂书钞卷第六十八　　　　设官部二十</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=虞世南&amp;searchsubmit=yes"  target="_blank">虞世南</a><span class="divide">|</span>发布时间：2014-11-20 20:48:05<span class="divide">|</span></p>
<div class="page-body">
<div class="page-content">
<p>　隋祕书郎虞世南撰南海孔广陶校註长史一百三十四　　　　司马一百三十五从事中郎一百三十六　　掾一百三十七属一百三十八　　　　　功曹一百三十九<br/><br/>　　○长史一百三十四<br/><br/>　　铜印墨綬「晋百官表注云太宰长史铜印墨綬朝服进贤两梁冠官品第六俸月五十斛○今案陈俞本脱官字月字」秩皆千石「续汉书百官志云太尉司徒司空诸将军长史各一人也○今案见续汉百官志一」毗佐三台助鼎和味「汉书仪云太尉居司徒长史秩比二千石号為毗佐三台助鼎和味其迁也多据卿校也○今案陈俞本书作官脱其迁以下又陈本无号為二字平津本汉官仪卷上据御览引无其迁以下又汉?一卷据书钞及文选注引与旧钞同」<br/><br/>　　差次九品詮衡人伦「于宝司徒仪云左长史之职掌差次九品詮衡人伦○今案陈俞本同」职无不监「胡伯始汉官仪云汉丞相置长史一人铜印墨綬秩千石职无不○今案陈本墨作黄监作揽平津馆本脱通典职官长史条下亦有职无不监司」掌察郡吏「于宝司徒仪云左长史职掌佐公脩文政检其法宪明其分职各以云云○今案陈俞本皆无各以二字又陈本脱检其二句」徐奕综留事「魏志武帝纪云太祖讨张鲁留奕為丞相长史征孙权徒為留府长史谓奕曰君之诚亮也今使君紑留事○今案魏志徐奕传张鲁作马超诚作忠本钞作诚者虞永兴避隋高祖父讳也餘同」<br/><br/>　　杜龙為留府「又云太祖讨张鲁还留奕為丞相长史佐关中○今案魏志徐奕传张鲁作马超住关中作时关中未甚安且在留奕句上又无杜龙二字考魏志武纪及注於讨张鲁事皆无徐奕此二条」<br/><br/>　　心如铁石「魏志令云领长史王必是吾披荆棘时吏也心如铁石○今案见魏志武帝纪注引魏武故事载令」性勤王事「晋中兴书丹阳薛录云兼字令长初入洛张曰南金也迁长史恪勤王事○今案俞本脱张字叹误歆陈本改注今晋书」伯长才长方用「山公啟事云太尉长史缺案镇东大将军大掾泰山胡伯长○今案俞本方作可陈本脱镇东二字」张勃军间用长「又云镇西长史张侧迁处缺案尚书郎张勃○今案陈俞本脱张侧四字」邓殷有文武「又云太尉长史邓殷通职有文武為北中郎将长史○今案本钞荐贤篇引通职作道识脱有字及為北句陈俞本职作识又陈本脱為北句俞本武下有才字」耿迁有器干「又云北中郎长史当更迁前御史耿迁公诚有器干○今案钞北上有太尉长史四字系沿上条误入今删正陈俞本更下删迁字又脱公诚二字」吴良方正「东观汉记吴良為司徒长史以清白方正称○今案俞本同聚珍本為作迁陈本脱清白二字姚辑本东观记与原钞同」餺咸执正「王晋书傅咸為司徒佐长史多所执正○今案陈俞本佐作左亦见御览二百九引干宝晋纪无佐字餘同」葛亮举张裔「葛亮集云长史张裔参军蒋琬与司徒监岑述不知亮与嶷○今案此条有譌脱嶷即张嶷也百三家本严辑本皆脱陈俞本但注蜀志举张裔事无参军以下」刘弘知陶侃「晋中兴书陈留阮录云孚字遥集琅邪王裒為军骑将军高选纲佐以孚為长史中宗詔曰卿记综军府郊垒多事○今案旧钞此条标目与小注不符当分為二考刘弘知陶侃事亦见御览二百四十九引晋中兴书故传钞者误合也陈俞本仍分二条陈本皆改注今晋书俞本则上条亦改今晋书矣下条裒误褎多事下有宜节饮也可」<br/><br/>　　萧然而退「世说云南阳刘麟之隐居於阳岐下时符永固临江上荆州刺史桓车将尽谋謨之益徵為长史遣人船往迎赠脱甚厚麟之登舟见冲无用萧然而退○今案荀阴轩世说栖逸篇驎作驎无居字车骑仲冲谋作訏登作升萧作脩皆可两通又永固作坚则永兴避隋讳也陈俞本皆改今晋书非矣」<br/><br/>　　○司马一百三十五<br/><br/>　　脩武政简军旅「干宝司徒仪云司马之职掌佐公修武政上简其军旅飭其器械也○今案陈俞本脱上字又陈本掌误常」李镇才长方用「山公啟事云平南司马缺案琅邪李镇字仲达纲纪部事练习兵马才长方用○今案陈俞本长作良又脱字仲达三字」赵虞军间用长「又云北军郎将司马当便选尚书郎赵虞诚篤有意略军间用长也○今案陈俞本无意字」岸幘啸咏因酒纵狎「世说云桓宣武作荆州引谢奕為司马奕既上犹推布衣交在温坐岸幘啸咏无异常时宣武每曰我方外司马遂因酒纵狎○今案惜阴轩本世说简傲篇时作日纵狎作转无朝夕礼餘同陈本已改今晋书俞本将标目分為两条因酒句改今晋书皆非旧钞面目矣」<br/><br/>　　○从事中郎一百三十六<br/><br/>　　职参谋议「续汉书百官志云诸将军从事中郎二人秩六百石职参谋议○王石校郎中改中郎今案见续汉百官志一」维正大体「干宝司徒仪云从事中郎之职各当其所治之曹而纲纪其事雄正大体恭参谋议○今案御览二百九引干宝司徒仪当作掌恭参作参辅餘同陈俞本各当七字作分曹二字无恭参句」<br/><br/>　　郑达志越其儔「三辅决录云郑达字文信累辟不就大将何进表為从事中郎○今案陈俞本达作逵二酉丛书张辑决录脱」山简不拘品位「镇东大将军司马伷表曰从事中郎缺用第二品中散大夫河南山简清粹履正才职通济品仪第三○今案陈俞本伷误袖二品作三品粹作精第三作第二今晋书山简传脱瑯邪王伷传有镇东句亦无表曰以下」<br/><br/>　　枣据通识「王晋书云太尉中郎枣据通识有文武○今案陈俞本多案语三行又俞本武下有才字」荀组清识「晋中兴书潁川荀录云组字大章司马王浑表曰左西属荀粗交义贞洁清识见称宜為从事中郎○今案御览二百九引中兴书马作徒交作文洁作絜宜下有转字陈俞本已改今晋书」<br/><br/>　　刘道真為扶风王所用「郭子云刘道真尝為司徒扶风王骏以五百疋布赎之既而用為从事中郎○今案陈俞本改注晋百官名玉函山房辑郭子据御览引骏上衍司马二字」<br/><br/>　　阮遥集為元皇所容「晋中兴书陈留阮录云孚字遥集中崇元皇帝迁左丞相补从事中郎终日酣醉恒為有司所按元帝每容之○今案晋书四十九无皇字迁左九字作丞相从事中郎七字餘同陈俞本皆改今晋书」<br/><br/>　　○掾一百三十七<br/><br/>　　公府掾比元士「续汉书百官志云公府掾比古元士元士三命也○今案续汉百官志一」东西曹掾秩四百石「汉书仪云东西曹掾秩四百石○今案平津馆辑本收仪卷上聚珍本同考范书銚期传注引作汉官仪陈俞本改续汉志非也」三公委策「崔实政论云且三公天子之股肱掾属则三公之喉舌天子南面三公委策掾属以答天子○今案御览二百九引政论南上有恭己二字面下有於三公三字陈俞本脱天子南面十四字」<br/><br/>　　朝廷為荣「又云三公掾属位卑职重乃言行之本枢在朝廷以為荣○今案陈俞本脱乃言六字」如师弟子白录不拜「汉书仪云丞相掾史见礼如师弟子白录不拜朝也○今案聚珍本汉旧仪卷上同陈俞本白作日无朝也二字又俞本书字作旧」敦明教肃厉清风以训群吏以贵朝望「干宝司徒仪云掾属之职敦明教义肃厉清风非礼不言非法不行以训群吏以贵朝望名常长其理者也○今案御览二百九引干宝司徒仪名常七字作各掌其所治之曹七字餘同足证旧钞乃传写之误其治作理者乃唐人转钞时避高宗讳也陈俞本贵作重又陈本注内无敦明以下俞本长作当」<br/><br/>　　公辟则轻臺除则重「胡伯始汉官仪云初丞相掾吏员七五人分為东西曹佚比六百石汉末群公自辟则轻臺除则重也○今案平津本脱陈俞本七下脱五字则轻句脱字自字」<br/><br/>　　或朞月而长州郡或数年而至公卿「崔实正论云三府掾属及其取官又多超卓或朞月而长州郡或数年而至公卿诚不假非其人其负牒而亡也○今案陈本脱及其以下俞本月作年诚作职负上无其字但空一格餘同严辑崔实文及其上有位卑职重句诚不以下夹注云有脱文」<br/><br/>　　邴原守典训「魏略云邴原字根矩辟太祖司空掾原女早亡时太祖爱子仓舒亦太祖欲合冥昏葬原辞曰合葬非礼也原之所以见容明公者以能守训典也○今案魏志十一无冥昏二字餘同陈俞本已改魏志」<br/><br/>　　高柔明宪典「又云高柔字文惠為尚书郎转拜丞相西曹掾太祖令曰夫治定之化以礼為首拨乱之政以刑為先掾明于宪典○今案魏志二十四高柔传西作理陈俞本亦作理」<br/><br/>　　陈宠科条辞讼「汉杂事云陈宠為司徒掾科条辞讼比率相从撰為八卷至今司徒治讼察吏常以為法○今案御览二百九引汉杂事只有徒掾以上陈本改注范书俞本以范书之文冒称汉杂事尤非」<br/><br/>　　班彪专心述作「华嶠后汉书班彪字叔皮辟司徒掾彪既才高而专心述作在史籍之间○今案姚辑汪辑本脱范书七十上司徒掾作司隶茂才专心作好字陈本俞本改范书而注内仍同旧钞盖两失矣」<br/><br/>　　典定文义「桓谭新论云茂陵周智孙胡不為赋讼酬应之文為大司徒掾见使兼眾事典定文义○今案严辑全后汉文卷十五据旧钞未改本引同陈本脱孙胡以下俞本应酬之文误作金应之分无见使六字」<br/><br/>　　举奏刺史「华嶠后汉书弟五种字仲与以司徒掾举奏刺史二千石○今案御览二百六十五引华嶠书略同姚辑本脱此传汪辑本第五种传脱此文陈俞本已改注范书」<br/><br/>　　举奏事臣「谢承后汉书崔援字玉讲论六经三辟公府论议京师谈高妙安帝时○今案陈俞本脱姚辑本汪辑本援传脱此文且议论以下有譌脱事臣二字亦疑误」议论抗直「续汉书何敞字文高太尉宋由辟為掾待之以礼司徒袁安敬重之敞在宰府蹇议论抗宜○今案姚辑汪辑本脱范书七十三何敞传略同陈俞本皆改注范书」论议正色「魏志国渊字子尼太祖辟為司空掾属每於公朝论议常直言正色以示无私○今案魏志十一以示句作退无私焉四字陈俞本已照改」陈祖荣常独视事「汉杂事云陈宠字祖荣為司徒掾先是公府掾多不视事但以文案為务宠常独视事数為司徒鲍昱陈便宜转署辞曹干天下讼所平理无不厌伏者○今案御览二百九引杂事视作亲文案作交接无数為以下陈俞本皆改范书」<br/><br/>　　钟离意為国用心「钟离意别传云司徒侯霸辟意署议曹掾以詔送狱徒三百餘人到河北遇盛寒命县出见钱為徒作襦袴○今案本钞襦篇引三百作二百御览二百九引意别传襦误？？雩」儿宽温良「史记儿宽传云為廷尉史為人温良有廉耻张汤以為长者数称誉之及汤為御史大夫以儿宽為椽○今案见史记儒林传耻作智陈本已改」王述简贵「郭子云承指辟王蓝田為掾庾公问丞相蓝田何以王也○今案陈俞本改引今晋书删郭子以下考本钞下文引语林则王蓝田即王述但此注有脱文耳」刘遐宰士之雋「山公啟事云太尉掾满奋乐广司徒掾何最刘据司徒掾官粹王正刘澹太尉掾刘遐有才义宰士之雋也○今案严辑山公啟事据旧钞引王正作士正餘同本钞尚书郎总篇引刘遐作邓选」<br/><br/>　　刘据宰士美者「又云今尚书郎御史东宫洗马舍人多缺宰士中后进美者太尉掾乐广字彦辅司徒掾刘据字伯瑜王瓚字正长司空掾王政字士则刘澹字初平征西将军掾诸葛职皆其选也○今案严辑本山公啟事据本钞引政作正葛下无职字但留一空格餘同陈俞本多脱误」<br/><br/>　　范滂有澄清之志「汝南先贤传曰范滂字孟博辟公府掾登车揽轡概然有澄清天下之志○今案俞本博误传陈本已改范书」马良有克终之美「蜀志马良字季常為左将军掾后使吴良谓亮曰今衔国命协穆三家幸為良介於孙将军○王石华校分改介今案蜀志九马良传三作二将军下有克终句」鲍宣质直「汉书张禹奏曰司空掾鲍宣孝悌廉洁质直甚有威重宜备諫官者也○今案本钞荐贤篇引鲍作彭悌下脱廉洁二字同」刘琨雋朗「王晋书刘琨字越石少雋朗乃是故尚书郎郭奕外甥年二十七為太子掾○今案俞本雋作儁无乃是以下陈本已改今晋书」太子未定太祖问刑顒「魏志邢顒字子昂為丞相东曹掾初太子未定临菑侯植有宠太祖问顒顒曰以宗代宗非先世之式也愿殿下深察之○王石华校刑改邢今案魏志十二先上无非字式作戒殿作陛深作重」<br/><br/>　　寒暑不和黄琼见李宣「汝南先贤传云李宣字公休為太尉黄琼所辟时寒暑不和○今案御览二百九引汝南先贤传和下有诸掾有以匡之句俞本休作林陈本注内脱李宣以下」<br/><br/>　　文帝待以友礼「魏略云陈群以侍中领丞相东西曹掾出朝无适无莫惟仗名义不以非道假人文帝在东宫深敬器焉待以朋友之礼○今案陈俞本朋作交略作志考魏志二十二陈群传出作在惟作雅朋作交餘同」<br/><br/>　　大皇委以书记「严氏家传云严奏字平為大皇车骑掾委以书记上欢曰非唯秋兔之亮乃是鹰鸇之爪○今案陈俞本脱上叹以下又陈本无字平二字俞本平上空一格」<br/><br/>　　子泰非吾所宜吏「魏志云田畴字子泰太祖遣使避置司空掾引见諮议明日出令曰田子泰非吾所宜吏者也○今案魏志十一置作署」此掾必豫我家事「王晋书云曹志為上丞相辟司马宣帝為文学掾上初称疾不应逼召之乃与应命丞相见上心息之曰观此掾必豫我家事也○王石华校以原钞曹志误為定遂改作杨志今案今晋书曹志传亦无辟宣帝為掾事陈俞本脱此条」<br/><br/>　　谢掾必拥旄杖节王掾当作黑头公「晋中兴书云王珣弱冠与谢元俱辟大司马桓公掾温语人曰谢掾年三十必拥旄杖节王掾当作黑头公皆未易才也○今案御览四百四十三引中兴书未易作不易餘同」流涕諫明帝「魏志芊寻字文奥召為军谋掾青龙中明帝大兴宫室群臣皆负土○今案魏志无董寻传亦不见明帝纪及注惟见御览二百四十九引魏志无召字餘同」张目视王公「语林云王蓝田少有痴称丞相以记室辟之既见无他问问米几价蓝田不答直张目视王公王公云王掾不痴谨案王述封蓝田侯○今案陈本已改注今晋书俞本记室作门第谨案误谨哉米上有江东二字无几字御览二百四十九及四百九十引语林亦作门第江东作来时无谨案一句盖是永兴自加引申语」<br/><br/>　　宋弘受罪长孙上书「华嶠汉书陈元传云元字长孙以才高著名辟司空掾宋弘受罪上书讼之言甚切直又敷陈当世便事○今案姚辑本便下有宜字餘同汪辑本长作襄餘与姚同」齐王曝尸道明露板「晋中兴书潁川荀闓字道明大司马齐王冏辟以為掾曝露尸二月莫敢改葬闓露板请葬○今案晋书三十九改作收陈俞本皆注今晋书」伯闓乞代弟子「风俗通云○今案此见御览四百二十一引风俗通任望事望字伯闓其弟子杀人云云旧钞此条脱去注文因与下条窜乱今删正陈俞本闓误门」孟玉不请弟子「风俗通云周玘字孟玉為大将军掾弟子使客杀人被罪玘诣府与太守盛亮见不请弟子之命遂俱尽於狱弟妻不哭其子但哭孟玉孟玉由此為高○今案御览五百十二引大将军作右将军不请误不讲餘同旧钞周玘三十八字混入上条注中今移正」<br/><br/>　　钟离解病徒桎梏「华汉书钟离意传云意字子阿辟大司徒侯霸掾詔送徒诣河内时冬寒病徒不能行意輒移属县便作徒衣县不得已与之○今案姚辑本汪辑本脱陈俞本改注范书」君解邓融桎梏「谢承汉书封告传曰告字君达為司徒虞延所辟时陇西太守邓融以职被罪君达解其桎梏○今案姚辑本汪辑本谢书同俞本亦同陈本封告作风教」范丹狷急佩韦「华嶠汉书范丹传云丹字史云辟太尉掾自以狷急不能从俗常佩韦也○今案姚辑本汪辑本皆脱陈俞本皆改范书」何夔誓死畜药「魏志何夔字叔龙為司徒掾太祖性严掾属公事往往加杖為此夔常畜毒药誓死无辱是以终不见及也○今案魏志十二无為此二字陈本已照删」蒲元作木牛「蒲元别传云元為丞相葛亮西曹掾亮欲北伐患粮难致元牒与亮曰元輒率雅意作一木牛廉仰双轘人行六尺牛行四步人载一藏之粮也○今案严辑本据旧钞引同俞本无率字作推廉作连陈本多脱句」<br/><br/>　　马良為书草「蜀志马良传云良字季常為左将军掾后使吴良谓诸葛曰今衔国命协穆三家幸介於孙权将军亮曰君试自為文良即為草○今案蜀志九无书字孙下无权字三作二本钞上文引亦作三家」<br/><br/>　　马岱干与臺阁「谢承后汉书马岱字德山辟司徒刘宠府与四府掾属并诣臺集边事上奉议边○今案陈俞本马作冯无上奉句陈本又无字德山三字姚辑本谢书冯岱传无末四字餘与原钞同汪辑本脱冯岱传」<br/><br/>　　韩宣唐突诸侯「魏志韩宣字景仁太祖為丞相召署谋掾常鞠步入宫於东门掖外与临淄侯植相遇宣恐掩不得去乃以扇自障往於道边植便问曰何官宣曰丞相军谋掾植又问曰应得唐突诸侯不宣曰春秋之义在诸侯之上也○今案魏志二十三裴潜传注引魏略鞠步作於业门掖作掖门诸侯作列侯餘同陈本脱俞本脱常鞠二字」<br/><br/>　　极舆马之好「汉书陈遵為公府掾极舆马衣服之好门外车骑交错○今案见汉书九十二」专务於交游「华嶠汉书陈宠字昭公辟司徒鲍显府是时三府掾属以不肯事為高专务於交游宠常非之○今案姚辑本脱此条陈俞本改注范书亦见本钞上文引汉杂事汪辑本华书脱辟司句脱亲為高三字脱专务二句餘同」<br/><br/>　　问不及政辞出自核「东观汉记閔仲叔传云司徒侯霸辟仲叔留与相见劳问之下不及政事仲叔曰始被明公辟且喜且惧及奉见明公喜惧皆去所望明公问属何以為政美俗成化令蒸庶得所○今案本钞属篇引无下字留作引聚珍本东观记及御览二百九引留作到姚辑本东观记脱如字何字化字无末句餘同」<br/><br/>　　奋手不顾皆投核出「魏先贤行状云钟皓字季明為司徒掾公出道路泥泞导从恶其相洒去公车绝远还府向閤軫下扶令揖掾属公奋手云云○今案白帖六十九引行状軫作铃扶作疾陈俞本亦作铃扶上有不字」<br/><br/>　　解官而去「续汉书胡刚传云刚辟大司徒马宫掾值莽居摄刚即解其衣冠县府而去○今案陈俞本刚上有胡广六世祖句徒作农官作冠姚辑本汪辑本续汉书附胡传据陈本引」投剑潜归「汝南先贤传云许嘉字德珍辟司徒府到京师会党事李杜受诛嘉叹曰仲尼游於赵郊不入危国今人眾矣吾其行也便投剑潜归○今案陈俞本投上脱一便字」刘颂出穀「臧荣绪晋书刘颂字子雅辟相府掾奉使劳蜀新平饥荒颂表穀未报遽行开仓出穀蜀民赖之太祖以颂专輒除名○今案陈俞本劳作於又陈本脱字子雅三字及颂专句亦见今晋书四十六」<br/><br/>　　谢鯤取蒿「晋中兴书陈郡谢录云鯤字幼舆弱冠知名太尉东海王越闻其名辟以為掾时惧胡来攻城多蓄薪柴鯤家童载取官蒿坐除名○今案俞本尉作傅蒿作槀无坐字陈本已改今晋书」<br/><br/>　　阮千里三语掾「卫珍别传云阮千里有令闻太尉王君见而问曰老庄与圣教异阮曰将无同太尉善其言辟之為掾世号三语掾王君因嘲之曰一言可辟何假於三阮曰苟是天下民望亦可无言而辟何复假於一言也○今案俞本同类聚十九引此别传珍作脱有令闻三字何复作复何陈本已改今晋书」<br/><br/>　　杀言掾「王晋书云周震累為诸王辟既下车公輒丧亡僉号震曰杀公掾莫肯辟者司徒魏舒因固辟之果无患时以归之也○今案俞本归上有达命二字陈本已改今晋书」<br/><br/>　　百六掾「晋中兴书会稽虞录云中宗為丞相招延四方人士辟虞為掾人谓之百六掾○今案陈俞本中句上有虞悝与弟望并有土操二句」<br/><br/>　　○属一百三十八<br/><br/>　　参定九品「干宝晋纪云王导為司徒置西属一人佐长史参定九品○今案陈俞本同」了无事「山公啟事云事职有年限如公府掾属了无一事亦限三年近也○今案陈俞本标目事上增一字又陈本脱亦限句」崔琰首曹「魏志崔琰傅云為武帝西曹属教曰令授曹首往践厥职○今案魏志十二西作东曹首亦作东曹」蒋济贤属「魏志蒋济字子通辟丞相主簿西曹属令曰舜举皋陶不仁者远臧否得中望於贤属矣○今案见卷十四蒋济传」谷永茂才转「汉书谷永字子云以茂才转御史大夫属也○今案俞本同陈本多妄改汉书八十五云作长」陈寔灼然迁「续汉书陈寔字仲躬举灼然為司徒属迁大丘长○今案姚辑本无字仲躬三字餘同又夹注云灼然应是当时选举名目又俞本躬作弓汪辑续汉与俞本同」太祖辟周达陈群以為秽德「魏志陈群字长文為太祖司空西曹掾属时有荐乐安王摸下邳周达者太祖辟之群封还教以為模秽德任之必败太祖不听○今案魏志二十二达作逵任之作终」<br/><br/>　　文王遣钟会邵弟谓其单身「魏志邵弟传云弟字元伯辟大将军文王西曹属初文王欲遣钟会伐蜀弟求见曰王遣钟会率十万眾伐蜀弟谓其单身无重任不若使餘人行王笑曰我寧复不知此邪蜀為天下作忠使民不得安息我今伐之如指掌耳惟钟会与人意同今遣之必可灭蜀也○今案魏志二十八钟会传弟作悌然邵弟传仍作第今影钞所引乃邵弟传之文也陈俞本己改作悌」<br/><br/>　　仲叔被辟且喜且惧「东观汉记云司徒侯霸辟閔仲叔為属引与相见劳问之不及政事仲叔曰始被明公辟且喜且惧及奉见明公喜惧皆去○今案详本钞掾篇」<br/><br/>　　洪远為属终日啸咏「晋中兴书曰陈郡郭录云融字洪远司徒王导以為右西属融饮酒憙舞终日啸咏未尝以事务自婴导甚相亲悦焉○今案御览二百九引中兴书郭融作殷融憙作善餘同陈本无右字憙作喜」<br/><br/>　　○功曹一百三十九<br/><br/>　　纠司外内扶直绳违「孙绰為功曹参军骑曹笺云纲纪居管辖之任以纠司外内駮议弹核诚无所拘然亦所以献可替否扶直绳违者也○今案陈俞本注内纠字作绰与标目异百三家本集收北笺骑曹作駮事核作尉扶作举绳违作违枉」<br/><br/>　　止举大纲不拘文法「襄阳耆旧记云习嘏字彦玄山简以嘏才有文章转為征南功曹止举大纲而已不拘文法简益器之转為记室参军○今案陈俞本玄作文才下有博字心斋十种本襄阳耆旧传卷二无字彦玄三字才有五字及记室句」<br/><br/>　　毛玠為太祖幕府功曹「魏志毛玠字孝先為太祖幕府功曹后转掾○今案见魏志十二」嵇憙為晋武抚军功曹「嵇憙集云晋武為抚军妙选官属以憙為功曹名也○今案陈俞本删名也二字」怀祖素清介「晋中兴书太原王录云王述字怀祖素清介康帝时為驃骑将军尿為功曹○今案陈俞本删太原四字取為作召补又俞本帝作宗今晋书七十五介作贞亦作召补」仚生多才艺「晋中兴书云罗仚生字宗伯多才艺殷仲堪镇江陵以為府功曹○今案晋书八十九仚作企陈俞本皆改注今晋书」文王悦茂伯「春秋云向雄字茂伯為镇西将军功曹钟会诛雄收而葬之晋文王闻而召责之曰往者王经之死乡哭於东市而我不问今钟会躬為叛逆又輒收葬若复相容其如王法何雄曰昔先王掩骼埋胔仁流朽骨当时岂先卜其功罪而后葬哉今王诛既加於法已备枯骨而捐之中野百年之后為服权所器笑岂仁贤哉文王悦盖而遣之○今案群书治要二十六引汉晋春秋服权从臧获无器字盖作与宴谈餘同又今晋书四十八无镇西句為服二句作為将来仁贤之资不亦惜乎盖作谈宴俞本已改从今晋书仍冒晋春秋之名非也陈本已改注今晋书」<br/><br/>　　山简器习嘏「襄阳耆旧传云山简以习嘏為征南功曹止举大纲而已不拘文法号新妇简益器之○今案心斋本襄阳耆旧传卷二同亦见本钞上文」<br/><br/>　　北堂书钞卷第六十八 </p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-999-9674.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-999-9676.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-999.html" action-type="chapterComment" class="comment"><i></i>北堂书钞章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

