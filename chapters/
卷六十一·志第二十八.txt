<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《新元史》正文_卷六十一·志第二十八_柯劭忞作品 - 维普阅读网</title>
<meta name="keywords" content="新元史,新元史原文,新元史阅读,卷六十一·志第二十八全文,柯劭忞作品" />
<meta name="description" content="新元史原文阅读,卷六十一·志第二十八全文在线阅读,柯劭忞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1440-28814.html";
var nextpage="novel-read-1440-28816.html";
var indexpage = "novel-chapter-1440.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1440.html">新元史</a></strong>
<strong><a href="novel-chapter-1440.html">新元史目录</a></strong>
<span>卷六十一·志第二十八</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1440-28814.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷六十一·志第二十八</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=柯劭忞&amp;searchsubmit=yes"  target="_blank">柯劭忞</a><span class="divide">|</span>发布时间：2017-06-20 21:55:43<span class="divide">|</span></p>
<div class="page-body">
<div class="page-content">
<p>○百官七 <br/><br/>　　大都留守司。秩正二品。掌守卫都城宫禁，调度本路供亿，兼理营缮内府诸邸、尚方供张及门钥启闭之事。留守五员，正二品。同知二员，正三品。副留守二员，正四品。判官二员，正五品。经历一员，从六品。都事二员，从七品。管勾承发架阁库一员，正八品。照磨兼覆料官一员，正八品。部役兼壕寨一员。至元八年，至元二年置宫殿府，秩正四品。罢宫殿府行工部大少府监。二十一年，置大都留守司，兼本路都总管，知少府监事。《元典章》：大都留守词达鲁花赤兼少府监事正二品，大都留守正二品。知当时有达鲁花赤，其何时裁省则不可考。是年，又别置大都路都总管府，并少府监人留守司。皇庆元年，复立少府监，隶留守司。延祐七年，罢少府监，以本司兼监事。至正十八年，置大都分府四。其属附见： <br/><br/>　　修内司。秩从五品。领十四局工匠。提点一员，从五品。大使一员，从五品。副使一员，正五品。直长五员，正八品。吏目一员，照磨一员，部役七员。中统二年置其属曰： <br/><br/>　　大木局。提领七员，管勾三员。中统二年置。 <br/><br/>　　曰：小木局。提领二员。同提领一员，副提领三员，管勾二员，提控四员。中统四年置。 <br/><br/>　　曰：泥厦局。提领八员，管勾二员。中统四年置。 <br/><br/>　　曰：车局。提领二员，管勾一员。中统五年置。 <br/><br/>　　曰：装钉局。提领二员，同提领二员。中统四年置。 <br/><br/>　　曰：铜局。提领一员，同提领一员，管勾一员。中统四年置。以上六局，俱秩从八品。 <br/><br/>　　曰：竹作局。提领二员。提控一员。中统四年置。 <br/><br/>　　曰：绳局。提领二员。中统五年置。 <br/><br/>　　祗应司。秩从五品。掌内府及诸正邸异巧工作，修禳寺观营缮。大使一员，从五品。副使一员，正七品。直长三员，正八品。吏目一员。《元典章》祗应司都监，正九品，世祖建大都、上都宫殿，始置属。其属曰： <br/><br/>　　油漆局。提领五员，同提领、副提领各一员。掌髹漆。中统元年置。 <br/><br/>　　曰：画局。提领五员，管勾一员。掌藻绘之工。中统元年置。 <br/><br/>　　曰：销金局。提领一员，管勾一员。掌装鋈之工。中统四年置。 <br/><br/>　　曰：裱槽局。提领一员。掌装裱之工。中统二年置。 <br/><br/>　　曰：烧红局。提领二员。掌心红颜料。至元元年置。 <br/><br/>　　器物局。秩从五品。掌内府宫殿及一切寺观公廨之管缮，凡御用各位下鞍辔、忽哥轿子、帐房车辆、金宝器物，皆掌之。大使一员，从五品。副使一员，正七品。直长二员，正八品。吏目一员。中统四年，置御用器物局，受省札。至元七年，改器物局，其属曰： <br/><br/>　　铁局。提领三员，管勾三员。掌轻细铁工。中统四年置。 <br/><br/>　　曰：减铁局。管勾一员。掌造御用诸宫邸系腰。中统四年置。 <br/><br/>　　曰：盒钵局。提领二员。掌制御用及系腰。中统四年置。 <br/><br/>　　曰：成鞍局。提领三员。掌造御用鞍辔、象轿。中统四年置。 <br/><br/>　　曰：羊山鞍局。提领一员。掌造常课鞍辔。至元十八年置。 <br/><br/>　　曰：网局。提领二员，管勾一员。掌网扇之工。中统四年置。 <br/><br/>　　曰：刀子局。提控二员。掌造御用及诸宫邸宝贝佩刀。中统四年置。 <br/><br/>　　曰：旋局。提领二员。掌造御用木器。中统四年置。 <br/><br/>　　曰：银局。提领一员。掌御用金银器盒。中统四年置。 <br/><br/>　　曰：轿子局。提领一员。掌造御用木植鞍子诸物。中统四年置。 <br/><br/>　　曰：采石局。秩从七品。大使、副使各一员。掌营造石材。至元四年置。曰石局总管。至元十一年，拨采石夫二千余户，常任工役，置大都等处采石提举司。二十六年罢，立采石局。 <br/><br/>　　山场。提领一员。管勾五员。后改为总管。 <br/><br/>　　大都城门尉。秩正六品。尉二员。正六品。副尉一员。从六品。掌门禁启闭管钥之事。至元二十年置以，四怯薛八刺哈赤为之。二十二年，增诸门尉、副各一人。二十四年，复以六卫亲军参掌。凡十有一门，曰：丽正、文明、顺承、平则、和义、肃清、晏贞、健德、光熙、崇仁、齐化，每门设尉二员，副尉一员。 <br/><br/>　　犀象牙局。秩从六品。大使、副使、《元典章》象犀牙局副使，正七品。直长《元典章》正八品。各一员。掌营缮犀象龙床卓器系腰等事。中统四年置。至元五年，增副使一员。其属曰： <br/><br/>　　雕木局。提领一员。掌宫殿香阁营缮之事。至元十一年置。 <br/><br/>　　曰：牙局。提领一员，管勾一员。掌象牙龙床之工。至元十一年置。 <br/><br/>　　大都四窑场。秩从六品。提领、大使、副使各一员。《元典章》：大都窑场大使从八品。旧志从六品，当是讹字。掌营造自琉璃砖瓦。至元十三年丘。其属曰： <br/><br/>　　南窑场。大使、副使各一员。中统四年置。 <br/><br/>　　曰：西窑场，大使、副使各一员。至元四年置。 <br/><br/>　　曰：琉琼局。大使、副使各一员。中统四年置。《元典章》：大都铁局大使、石局大使均正八品。旧志无此二官。 <br/><br/>　　凡山采木提举司。秩从五品。掌采伐杂作木植，及造只孙系腰刀把诸物。达鲁花赤、提举各一员，并从五品。同提举一员，正七品。副提举一员，正八品。吏目一员。至元十四年置。 <br/><br/>　　上都采山提领所。秩从八品。提领、副提领、提控各一员。至元九年置。 <br/><br/>　　凡山宛平等处管夫匠所。提领二员，同提领二员，管领催车材户提领一员。至元十五年置。 <br/><br/>　　器备库。秩从五品。提点一员，从五品。大使一员，从六品。副使二员，正七品。直长四员。正八品。掌金银宝器二千余事。至元二十七年置。 <br/><br/>　　甸皮局。秩正七品。大使一员。至元七年置。十四年始定品秩。二十一年，改隶留守司，岁办热造红甸羊皮二千有奇。 <br/><br/>　　上林署。秩从七品。署令、署丞各一员，《元典章》：上林署，令正八品，直长从八品，直长一员。掌栽花卉，供蔬果，种苜蓿以饲驼马，备碟炭以给营缮。至元二十四年置。 <br/><br/>　　养种园。提领二员。掌西山淘煤，羊山烧造黑白木炭，以供上用。中统三年置。 <br/><br/>　　花园。管勾二员。掌花果。至元二十四年置。 <br/><br/>　　苜蓿园。提领三员。掌种苜蓿。 <br/><br/>　　仪鸾局。秩正五品。掌灯烛张设之事，及门户锁钥，内府诸宫太庙等处祭祀庭燎，缝制帘椎，洒扫掖庭，领烛刺赤、水手、乐人、禁蛇人等。轮直怯薛大使四员，正五品。副使二员，从六品。直长三员，正八品。都目一员。至元十一年置。秩正七品。二十三年，升正五品。至大四年，仁宗御西官，又别立仪鸾后，设官同。延祐七年，增大使二员，以宦者为之。其属曰：烛刺赤提领大员、提控四员，水手提领二员；针工提领一员；蜡烛局提领一员。 <br/><br/>　　木场。提领一员，大使一员，副使一员。掌受给营造宫殿材木。至元四年置。 <br/><br/>　　大都路管领诸色人匠提举司。秩从五品。掌理断婚田词讼等事。提举一员，从五品。同提举一员，正七品。副提举一员，正八品。吏目一员。中统四年置人匠奥鲁总管府。秩从四品。《元典章》大都人匠副总管，正五品。至元十二年，改提举司。十五年，兼管采石人户。 <br/><br/>　　真定路、东平路管匠官。秩从七品。每路大使一员，副使一员。中统四年置。 <br/><br/>　　保定路、宣德府管匠官。秩从七品。保定大使一员，副使一员，管匠官一员。宣德管匠官二员。中统四年置。 <br/><br/>　　大名路管匠官。秩从七品。大使一员，管匠官三员。中统四年置。 <br/><br/>　　晋宁、冀宁、大同、河间四路管匠官。每路大使、副使各一员。中统四年置。 <br/><br/>　　收支库。秩正九品。掌受给营。提点一员，大使一员，副使二员，直长二员。至元四年置。 <br/><br/>　　诸色库。秩正八品。掌修内材木及江南异样木植，并应办官寺斋事。大使一员，副大使一员。至大四年置。 <br/><br/>　　太庙收支诸物库。秩正八品。大使、副使各一员。至治二年，以应治太庙始置。 <br/><br/>　　南寺、北寺收支诸物二库。秩正七品。提领、大使各一员，副使二员。至治元年，以建寿安山寺始置。 <br/><br/>　　广谊司。秩正三品。司令二员，正三品。同知二员，正四品。副使二员，正五品。判官二员，正六品。经历、知事各二员，照磨一员。总和顾和买、营缮织造工役。至元十四年，改覆实司辨验官，兼提举节令司。《元典章》：覆实司达鲁花赤，从五品；同提举，正六品。大德五年，又分大都路总管府官属，置供需府。至顺二年罢之，立广谊司。元统二年罢，复立覆实司。《元典章》都成所提举司达鲁花赤，从五品。上都同。 <br/><br/>　　武备寺。秩正三品。掌缮戎器，兼司受给。卿四员，正三品。同判六员，从三品。少卿四员，从四品。丞四员，从五品。经历、知事各一员，从八品。照磨兼提控案牍一员，从八品。承发架阁库管勾，辨验弓官二员，辨验箸角翎毛等官。至元五年，改军器局为军器监，秩正四品。《元典章》：监知事正八品。照磨从八品，经历从七品。十年，以各路弓矢甲匠并隶军器监。十九年升正三品。二十年，立卫尉院，改军监为武备监，秩正四品。隶卫尉院。二十一年，改监为司，与卫尉并立。大德十一年，升为院。秩正二品。至大四年，复为寺。其所辖属官，则自为选择匠户之能者任之。泰定四年，复设武备寺，同判六员。 <br/><br/>　　寿武库。秩从五品。提点二员，从五品。大使二员，正六品。副使四员。正七品。至元十年，以衣甲库改之。 <br/><br/>　　利器库。秩从五品。提点三员，大使二员，副使二员。品秩同前。至元五年，立军器库。十年，改利器库。 <br/><br/>　　广胜库。秩从五品。掌平阳、太原等处岁造兵器。达鲁花赤一员，从五品。大使一员，正六品。副使一员。正七品。 <br/><br/>　　大同路军器人匠提举司。秩从五品。达鲁花赤一员，从五品。提举一员，从五品。同提举一员，正七品。副提举一员。正八品。其属：丰州甲局，院长一员；应州甲局，院长一员；平地县甲局，院长一员；山阴县甲局，院长一员；白登县甲局，头目一员；丰州工局，使一员；赛甫丁弓局，头目一员。 <br/><br/>　　平阳路军器人匠提举司。秩正六品。达鲁花赤一员，提举、同提举、副提举各一员。其属：本路投下杂造局，大使一员，副使一员；绛州甲局，大使一员。 <br/><br/>　　太原路军器人匠局。秩正七品。达鲁花赤一员，局使一员，副使一员，吏目一员。 <br/><br/>　　保定军器人匠提举司。秩正六品。达鲁花赤一员，提举、同提举、副提举各一员。其属：河间甲局，院长一员；沂州平县甲局，院长一员：陵州箭局，头目一员。《元典章》：有盖州等处箭局大使，正七品。 <br/><br/>　　真定路军器人匠提举司。秩从六品。达鲁花赤一员，提举、同提举、副提举各一员。《元典章》：真定工匠提举司提举，从五品。其属：冀州甲局，院长一员。 <br/><br/>　　怀孟河南等路军器人匠局。秩正七品。局使、局副各一员。其属：怀孟路弓匠院长一员。《元典章》：恩州、凉州二军器局大使，正七品。志不载。 <br/><br/>　　汴梁路军器局。秩正七品。局使、局副各一员。其属：常课弓局，院长一员；常课甲局，院长一员。 <br/><br/>　　益都济南箭局。秩正七品。局使一员。 <br/><br/>　　彰德路军器人匠局。秩正七品。大使、副使各一员。 <br/><br/>　　上都甲匠提举司。秩从五品。提举、同提举、副提举各一员。其属：兴州白局子甲局，院长一员：兴州千户寨甲局，院长一员：松州局五指崖甲局，院长一员；松州胜安甲局，院长一员。 <br/><br/>　　辽河等诸色人匠提举司。秩从五品。达鲁花赤一员，提举、同提举、副提举各一员。其属：辽盖弓局，大使、副使各一员；盖州甲局，局使一员。 <br/><br/>　　上都杂造局。秩正七品。大使、副使各一员。 <br/><br/>　　奉圣州军器局。秩从七品。大使、副使各一员。 <br/><br/>　　蔚州军器人匠提举司。秩正六品。达鲁花赤一员，提举、同提举、副提举各一员。 <br/><br/>　　宣德府军器人匠提举司。秩正六品。达鲁花赤一员，提举、同提举、副提举各一员。 <br/><br/>　　广平路甲局，院长一员。 <br/><br/>　　东平路等军器人匠提举司。秩从五品。达鲁花赤一员，提举、同提举、副提举各一员。 <br/><br/>　　通州甲局提举司。秩正六品。达鲁花赤一员，提举、同提举、副提举各一员。 <br/><br/>　　蓟州甲匠提举司。秩正五品。达鲁花赤一员，提举、同提举、副提举各一员。 <br/><br/>　　欠州武器局。秩从五品。大使、副使各一员。 <br/><br/>　　大都甲局提举司。秩正六品。达鲁花赤一员，提举、同提举、副提举各一员。至元二十六年，改总管府。二十八年，罢大都甲匠总管府。《元典章》：大都甲匠同知总管府事，正五品。 <br/><br/>　　大都箭局。秩从七品。大使、副使各一员。 <br/><br/>　　大宁军器人匠提举司。秩从六品。达鲁花赤一员，提举、同得副提举各一员。《元典章》：军器人匠大同路、东平等路、大宁路、宣德等路提举司达鲁花赤，均从五品。志或作从六品。或作正六品。当属字误。 <br/><br/>　　丰州杂造局。秩正六品。达鲁花赤一员，大使、副使各一员。 <br/><br/>　　归德府军器局。院长一员。 <br/><br/>　　汝宁府军器局。院长一员。 <br/><br/>　　陈州军器局。院长一员。 <br/><br/>　　许州军器局。秩正七品。大使、副使各一员。 <br/><br/>　　咸平府军器人匠局。秩正七品。达鲁花赤一员，大使、副使各一员。《元典章》作咸平府甲局，大使、达鲁花赤俱正七品。 <br/><br/>　　大都弓匠提举司。秩正五品。达鲁花赤一员，提举、同提举、副提举各一员。其属：双搭弓局，大使、副使各一员；成吉里弓局，大使、副使各一员；通州工局，院长一员。 <br/><br/>　　大都弦局。大使、副使各一员。至元三十年，改提举司置司。 <br/><br/>　　隆兴路军器人匠局。达鲁花赤一员，大使、副使各一员。至元三十年置。《元典章》：诸路箭匠、弓匠弦局，提举司提举，均正五品。同提举，从六品。 <br/><br/>　　平滦路军器人匠局。大使、副使各一员。至元三十年置。 <br/><br/>　　大都杂造局。提领二员。元贞二年置。 <br/><br/>　　太仆寺。秩从二品。掌阿塔思马匹，受给造作鞍辔之事。卿二员，从二品。少卿二员，秩从四品。丞二员，从五品。经历、知事、照磨、管勾各一员。中统四年，设群牧所为本监属官，至二十一年始省。至元十二年，改尚牧监。《元典章》：尚牧临，正四品。十九年，又改太仆院。二十年，改卫尉院。二十四年，罢院立太仆寺，正三品。隶宣徽院。又别置尚乘寺，本寺止管阿塔思马思。二十七年，隶中书省，置提调官二员。大德十一年，复改太仆院，升从二品。至大四年，仍为寺。 <br/><br/>　　尚乘寺。秩从三品。掌上御鞍辔舆辇，阿塔思群牧骟马驴骡，理四怯薛阿塔赤词讼。卿四员，从三品。少卿二员，从四品。丞二员，从五品。《元典章》作从六品。经历，从七品。知事、照磨、正八品。管勾，从八品。各一员。至元二十四年罢卫尉院，始设尚乘寺，《元典章》：尚乘寺孵正三品，同判尚寺事从三品至从五品。领资乘库。大德元年，增寺卿一员。十一年，仍改卫尉院。秩从二品。至大四年，复为寺。延祐七年，降从三品。泰定二年复正三品。 <br/><br/>　　资乘库。秩从五品。掌握收支鞍辔等物。提点四员，从五品。大使三员，正六品。副使四元。正七品。至元十三年置。二十年，隶卫尉。二十四年，隶尚乘寺。 <br/><br/>　　长信寺。秩正三品。领斡耳朵怯怜口诸事。卿四员，正三品。少卿二员，从四品。丞二员，从五品。经历、知事各一员。大德五年置。至大元年，改为院。四年，仍为寺，卿五员，增少卿一员，以宦者为之。延祐七年，省卿、少卿各一员。定置诸员如上。 <br/><br/>　　怯怜口诸色人匠提举司。秩从五品。领大都、上都二铁局，并怯怜人匠。达鲁花赤一员，提举、同提举、副提举各一员，吏目一员。至元二十五年置。 <br/><br/>　　大都铁局。秩从五品。掌斡耳朵往来造作装钉房车。大使、副使各一员，直长一员。至元十二年置。《元典章》；大都铁局，大使正八品，副使正九员。志秩从五员，疑有误。 <br/><br/>　　上都铁局，大使、副使各一员。至元十六年置。品秩同前。 <br/><br/>　　长秋寺。秩正三品。掌武宗五斡耳朵户口、钱粮、营缮等事。卿五员，正三品。少卿二员，从四品。丞二员，从五品。经历、知事各一员。皇庆二年置。 <br/><br/>　　怯怜口诸色人匠提举司。掌正宫作造之役。达鲁花赤一员，同提举、副提举各一员，吏目一员。至大元年，斡耳朵三位下拨到银匠五百余户，置提举司，隶中政院。后属长秋寺。 <br/><br/>　　怯怜口诸色人匠提举。秩从五口。掌武宗军中北来人匠。达鲁花赤一员，提举、同提举、副提举各一员，吏目一员。至元大元年置。 <br/><br/>　　承徽寺。秩正三品。掌答儿麻失里皇后位下钱粮、营缮等事。卿五员，正三品。少卿二员，正四品。丞二员，从五品。经历、知事各一员。至治元年置。 <br/><br/>　　怯怜口诸色人匠提举司二。秋正五品。各设达鲁花赤一员，提举、同提举、副提举各一员，吏目一员。至治三年置。 <br/><br/>　　长宁寺。秩正三品。掌英宗速哥八刺皇后位下户口、钱粮、营缮等事。卿六员，正三品。少卿二员，从四品。丞二员，从五品。经历、知事各一员。至治三年置。 <br/><br/>　　长庆寺。秩正三品。掌成宗斡耳朵及常岁管办禾矢房子、行幸怯薛台人等衣粮之事。卿六员，少卿二员，丞一员。品秩同前。经历、知事各一员，泰定元年，罢中瑞司，置寺。 <br/><br/>　　宁徽寺。秩正三品。隶八不沙皇后位下。卿六员，少卿四员，丞二员。品秩同前。经历、知事各一员。天历二年置。 <br/><br/>　　延徽寺。秩正三品。掌懿怜质班皇帝斡耳朵。卿、少卿、丞。品秩同前。至元六年，依累朝故事置。 <br/><br/>　　太府监。秩正三品。领左右藏等库。太卿六员，正三品。太监六员，从三品。少监五员，从四品。丞五员，正五员。经历、从七品。知事、从八品。照磨各一员，中统四年置。至元四年，为宣徽太府临。八年，升正三品。大德九年，改为院。秩从二品。院判参用宦者。至大四年，复为监，定置诸员如上。 <br/><br/>　　内藏库。秩从五品。掌出纳御用诸王缎匹等物。提点四员。从五品。大使二员，正六品，副使二员，正七品。至元二年，置署上都。十九年，置署大都，以宦者领之。复有行内藏，二十八年省之，止存内藏及左右二库。 <br/><br/>　　右藏。提点四员，大使二员，副使二员。品秩同前。掌收支金钱宝钞、只孙缎匹、水晶玛瑙玉诸物。至元十九年置。 <br/><br/>　　左藏。提点四员，大使二员，副使二员。品秩同前，掌收支常课和买纱罗帛绢诸物。至元十九年置。至元二十九年，立司籍库，隶太府监，储物之籍入者。元贞元年罢。 <br/><br/>　　度支监。秩正三品。掌给马驼刍粟。卿三员，正三品。太监二员，从三品。少监三员，从四品。丞二员，从五品。经历二员，知事一员，提控安牍一员，照磨兼管勾一员。元初，置勃可孙。至元八年，以重臣领之。《元典章》：勃可孙主事从七品，照磨兼发架阁库从八品。十三年，省孛可孙以宣徽兼其任。大德九年，废孛可孙，存十二员。至大二年，从尚书省请。废孛可孙，改立度支院。秩正二品。设同知、佥院、院判等管。四年，改为监。利用监。秩正三品。掌出纳皮货衣物。卿八员，正三品。太监五员。少监五员，从四品。丞四员，正五品。经历、知事、照磨、管勾各一员。至元十年，改资用库为利用监。二十年罢。二十六年，复置。秩从三品。二十九年升正三品。大德十一年，氦为院，升秩正二品。至大四年，复为监。 <br/><br/>　　资用库。秩从五品。提点二员，从五品。大使三员，正六品。副使五员。正七品。至元二年置，隶太府。十年，改隶利用监。 <br/><br/>　　怯怜口皮局人匠提举司。秩正五品。《元典章》作从五品。提举二员，同提举一员。正七品。《元典章》：怯怜口皮局副提举。正八品。提控案犊一员。中统元年置局，至元六年改提举司。 <br/><br/>　　杂造双线局。秩从八品。《元典章》作正八品。造皮货鹰帽等物。大使、副使、直长、典史各一员。 <br/><br/>　　熟皮局。掌熟野兽皮货等物，大使、副使、直长各一员。至元十年置。 <br/><br/>　　软皮局。掌细毛银鼠诸色皮货，大使、副使、直长各一员。至元二十五年置。 <br/><br/>　　斜皮局。掌熟造各色野马皮胯，副使一员。至元二十年置。 <br/><br/>　　貌鼠局提举司。秩正五品。提举、同提举、正六品。副提举正八品。各一员。至元二十年置。 <br/><br/>　　貌鼠局。副使二员，直长一员。至元十九年置。 <br/><br/>　　染局。副使一员，直长、管勾各一员。至元二十年置。 <br/><br/>　　熟皮局。秩从七品。大使、副使各一员。至元六年置。 <br/><br/>　　中尚监。秩正三品。掌大斡耳朵位下怯怜口及领资成库毡作，供内府陈设帐房车舆雨衣之用。卿八员，正三品。太监二员，从三品。少监二员，正四品。丞二员，正五品。经历、知事、照磨各一员。至元十五年，改资成库为尚用监《元典章》：用监太监正四品，丞正六品。二十年罢。二十三年改置中尚监。三十年分置两都、滦河三库。怯怜口等九司局，而总领之。至大元年，升为院。秩正三品。四年复为监，参用宦者三人。 <br/><br/>　　资成库。秩从五品。掌造毡货。提点三员，从五品。大使三员，正六品。副使三员。正七品。至元二年置，隶太府，十五年罢。后复立。三年，改隶本监。 <br/><br/>　　章佩监。秩正三品。掌速古儿赤所收御服宝带。卿五员，正三品。太监四员，从三品。少监二员，从四品。丞二员，正五品。经历、知事、照磨各一员，至元二十二年，升御带库为章佩监。大德十一年，升为院。秩从二品。至大四年，复为监，仍从三品。至正十二年，添置少监。 <br/><br/>　　御带库。秩从五品。掌系腰偏束等带并绦环诸物。提点三员，大使三员，副使二员。品秩同前。至元二十八年置，俱以中官为之。元贞二年，增二员，兼署上都之事。 <br/><br/>　　异珍库。秩从五品。掌御用珍宝、后妃公主首饰。提点三员，大使三员，副使二员。品秩同前。至元二十八年置。 <br/><br/>　　经正监。秩正三品。掌营盘纳钵及檀拨投下草地，有词讼则治之。太卿一员，正三品。太监二员，从三品。少监二员，从四品。丞二员，正五品。经历、知事各一员。至大四年置，少监以上并奴都赤为之，监丞流官为之。 <br/><br/>　　都水监。秩从三品，掌治河渠水利之事。都水监二员，从三品。少监一员，正五品。丞二员，正六品。经历、从七品。知事各一员。至元二十八年置。二十九年，领河道提举司。大德九年升正三品。延祐七年，仍从三品。 <br/><br/>　　大都河道提举司。秩从五品。提举一员，从五品。同提举一员，从六品。副提举一员。从七品。 <br/><br/>　　河南山东提水监。至正六年置。品秩同前。《元典章》：成都路、沙州路、元兴路、启昌西凉府河渠司达鲁花赤、大使，俱从五品。无为州河渠司、安西路河渠营用司副使俱正七品。 <br/><br/>　　行都水监。至元十四年置行都水监，兼行漕运司。至大元年罢。至正八年，复置于济宁郓城。十一年，立河防提举司。隶行都水监。秩从四品。十二年，添设判官二员。十六年，添设少监、监丞、知事各一员。品秩同都水监。 <br/><br/>　　大都河道提举司。秩从五品。提举一员，从五品。同提举一员，从六品。副提举一员。从七品。 <br/><br/>　　都水康田使司。秩正三品。掌种稻田之事。庸田使二员，副使二员，佥事二员，经历、知事、照磨和一员。泰定二年，置都水康田使司于松江，掌江南水利。后罢。后至元二年，复置司于平江。未几，又罢。五年复置。至正十二年，又置水康田使司于汴梁，定置诸员如上。 <br/><br/>　　都总制庸田使司。秩从二品。使二员，从二员。副使二员，从三品。佥司六员，从四品。经历二员，从六品。都事二员，从七品。照磨兼管勾承发架阁一员。从八品。至正十年，置河南江北等处都总制庸田使司。其属： <br/><br/>　　军民总管府。秩从三品。凡五处，各置达鲁花赤一员，从三品。总管一员，正五品。同知一员，正六品。府判一员，从七品。经历一员，从八品。知事一员，从九品。提控案牍兼管勾承发架阁一员。 <br/><br/>　　农政司。秩正五品。农政一员，正五品。农丞一员，正六品。提控一员。 <br/><br/>　　丰盈库。秩正八品。提领一员，正八品。大使、副使各一员。正九品。 <br/><br/>　　秘书监。秩正三品。掌历代图籍并阴阳禁书。卿四员，正三品。太监二员，从三品。少监二员，从四品。丞二员，从五品。典簿一员。从七品。属官：著作郎二员，从六品。著作佐郎二员，正七品。秘书二员，正七品。校书郎二员，正八品。辨验书画直长一员。正八品。至元九年置。《元典章》：秘书都从三品，少监正五品，丞正六品。大德九年，升正三品。给银印。延祐元年，置卿四员，参用宦者二人。 <br/><br/>　　司天监。秩正四品。掌历象之事。提点一员，正四品。司天监三员，正四品。少监五员，正五品。丞四员。正六品。《元典章》：司天台判官，从八品。知事。属官：提举二员，教授二员，并从九品。《元典章》作从八品，学正同。学正二员，天文科管勾二员，算历科管勾二员。三式科管勾二员，已验科管勾二员，漏刻科管勾二员。并从九品。阴阳管勾一员，押宿官二员，司晨官八员。《元典章》：司晨郎副监侯正九品，司晨郎正八品。中统元年，置司天台。至元八年，以上都承应阙官，增置行司天台。十五年，别严太史院与台并立，颁历之政归院，学校之设隶台。至大元年，升正四品。延祐元年，改司天台为司天监。升正三品。七年，仍正四品。至正八年。置上都司天台。 <br/><br/>　　回回司天监。秩正四品。掌观象历。提点一员，司天监三员，少监二员，丞二员。品秩同前。知事一员，令史二员，属官：教授一员，天文科管勾一员，算历科管勾一员，测验科管勾一员，漏刻科管勾一员。至元八年，置回回司天台。秩从五品。以札马不为提点。十七年，置行监。皇庆元年，改为监。秩正四品。延祐元年，升正三品。二年，命秘书卿提调监事。四年，复为正四品。 <br/><br/>　　司禋监。秩正三品。内监、少监、监丞各二员，知事一员。至元六年，置司禋监。至大元年罢。四年，复置。后又罢。至正元年，复置，给四品印。未几升正三品。掌祭祀祈禳之事。 <br/><br/>　　上都留守司。品秩同大都留守司。监本路都总管府，兼治民事。并领诸仓库之事。留守六员，同知二员，副留守二员，判官二员，经历二员，都事四员，照磨兼管勾一员。元初，置开府。中统四年，改上都路总管府。至元三年，又给留守司印。十八年，并为上都留守司，兼本路都总管府。二十七年，增副留守、判官各一员。至大三年，省司官七员。延祐七年，汰留守五员，留一员。至治三年，增判官二员。泰定四年，增判官一员。其属附见： <br/><br/>　　修内司。秩从五品。掌营缮内府之事。大使一员，从五品。副使三员，正七品。直长三员。正八品。至元八年置。 <br/><br/>　　祗应司。掌妆銮油染表褙之事。大使一员，副使二员，直长三员。品秩同前。 <br/><br/>　　器物局。秩从五品。掌造铁器内府钉线之事。大使一员，副使一员，直长二员。 <br/><br/>　　仪鸾局。秩正五品。大使二员，《元典章》：仪鸾局大使，从六品。副使三员，直长二员。至大四年，罢典设署，置局。 <br/><br/>　　兵马司局。秩正四品。指挥使三员，正四品。副指挥使二员，正五品。知事一员，捉控案犊一员。二十九年置。至大四年，省上都兵马指挥为五员。 <br/><br/>　　警巡院。秩正六品。达鲁花赤一员，正六品。使一员，正六品。副使二员，从七品。判官二员。从八品。至正三年，立上都司狱司。 <br/><br/>　　开平县。秩正六品。达鲁花赤一员，正六品。尹一员，正六品。丞一员。正八品。主簿一员，正九品。尉一员，从九品。典史一员。 <br/><br/>　　平盈库。大使、副使各一员。至元三十年置。 <br/><br/>　　万盈库。达鲁花赤、监支纳、大使、副使各一员。《元典章》：平盈、万盈二仓大使，俱从六品。平盈、万盈、广积三仓副使、俱正七品。中统初置。 <br/><br/>　　广积仓。达鲁花赤、监支纳、大使、正六品。副使各一员。正七品。中统初置永盈仓，《元典章》：永盈仓副使，正七品。大德间改广积仓。 <br/><br/>　　万亿库。秩正五品。达鲁花赤一员，提举、正五品。同提举、正六品。副提举从七品。各一员。《元典章》：万亿仓监支纳从七品，又上都永丰仓副使正八品。提控案牍一员。至元二十三年置。 <br/><br/>　　行用库。提点一员，大使、副使各一员。 <br/><br/>　　税课提举司。秩正五品。提举二员，同提举、副提举各一员。元贞元年置。本纪至元十九年，改上都宣课提领为提举司。末详孰误。 <br/><br/>　　八作司。品秩与大都八作司同。达鲁花赤一员，提领、大使、副使各一员。至元十七年置。 <br/><br/>　　饩廪司。秩正八品。大使、副使各一员。至元二年，置上都应办所。延祐五年，改饩廪司。 <br/><br/>　　司狱司，至正二年置，比大都兵马司。 <br/><br/>　　尚供总管府。秩正三品。掌守护东凉亭行宫。达鲁花赤一员，正三品。总管一员，正三品。同知一员。从四品，副总管一员，从五品。判官一员，正六品。经历、知事、提控案牍各一员。至元十三年，置哈赤八剌哈孙总管府。《元典章》；只哈赤八喇哈孙达鲁花赤正三品，副达鲁花赤从三品。延祐二年，改尚供府。其属附见： <br/><br/>　　香河等处巡检司。巡检一员。 <br/><br/>　　景运仓。秩从五品。提点一员，从五品。大使一员，正六品。副使一员。正七品。至元二十年置。 <br/><br/>　　法物仓。秩从九品。大使、副使《元典章》：法物库副使，正七品。各一员。至元二十九年置。泰定四年，与云需总管府俱拨隶上都留守。 <br/><br/>　　云需总管府。秩正三品。掌守护察罕脑儿行宫达鲁花赤一员。正三品。《元典章》：昔保赤八喇哈孙达鲁花赤；当亦为至元十三年所置，后改云需总管府。总管一员，正三品。同知一员，从四品。副总管一员，从五品。判官一员，正六品。经历、知事、提控案牍各一员。延祐二年置。是年，增司知二员，后与尚供府俱罢。至正十五年，复设。 <br/><br/>　　大都路总管府。秩正三品。达鲁花赤二员，正三品。都总管一员，正三品。副达各花赤二员，从三品。同知二员，从四品。治中二员，正五品。判官、推官二员，经历二员，知事二员。提控案犊四员，照磨兼管勾一员。元初为燕京路，总管大兴府。中统五年，称中都路。至元二十一年，始置大都总管府。秩从三品。二十七年，升都总管府。秩正三品。凡本府官吏，唯达鲁花赤、总管、推官等治路政，其余皆分任供需之事，故又曰供需府。 <br/><br/>　　大都路管领诸路打捕鹰房府。秩正三品。达鲁花赤一员，正三品。总管一员，正三品。副达鲁花赤一员，从三品。副总管一员，正四品。经历、知事各一员。至元十七年置。 <br/><br/>　　兵马都指挥使司二。秩正四品。掌鞠捕盗贼。都指挥便二员，正四品。副指挥使五员，正五品。知事一员，提控案牍一员。至元九年，立兵马司，隶大都路，以刑部尚书一员提调其事，凡刑名则隶宗正，又为宗正之属。十六年，严都指挥使。秩正四品，一置司于北城，一置司于南城。 <br/><br/>　　司狱司二。秩正八品。司狱一员，狱丞一员。一置于北城，兼领南城狱事。皇庆元年，分置一司于南城。 <br/><br/>　　左右警巡院二。秩正六品。达鲁花赤一员，正六品。使各一员。正六品。副使一员。从七品。判官各一员，从八品。典史各一员。至元六年，置领民事及供需府。大德五年，分置供需院，以副使、判官各一员主之。至正十一年，升两巡院为正五品。十八年，在城四隅各立警巡分院，官吏视分院减半。 <br/><br/>　　大都警巡院。品秩如左右院。达鲁花赤一员，使一员，副使二员。判官二员，典史二员。大德九年置，以治都城之南。 <br/><br/>　　大都路提举学校所。秩正六品。提举一员，正六品。教授二员，学正二员，学录一员。至元二十四年，院立国学，以故孔子庙为京学，仍以国子祭酒系衔。 <br/><br/>　　宛平县。秩正六品。达鲁花赤一员，正六品。尹一员，正六品。丞三员，正八品。主簿三员，正九品。尉一员，从九品。典史三员。至元十一年置。治丽正门以西。 <br/><br/>　　大兴县。秩品同前。达鲁花赤一员，尹一员，丞一员，主簿二员，尉一员，典史二员。至元十一年置。治丽正门以东。秩正九品。东关厢巡检司。巡检三员。至元二十一年，置西北南关厢巡检司二。建置同前。延祐四年，芦沟桥、琉璃河、泽畔店并置巡检司。元统二年，置南北城盐局。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1440-28814.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1440-28816.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1440.html" action-type="chapterComment" class="comment"><i></i>新元史章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

