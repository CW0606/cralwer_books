<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《春秋谷梁传》正文_庄公(元年～三十二年)_谷梁赤作品 - 维普阅读网</title>
<meta name="keywords" content="春秋谷梁传,春秋谷梁传原文,春秋谷梁传阅读,庄公(元年～三十二年)全文,谷梁赤作品" />
<meta name="description" content="春秋谷梁传原文阅读,庄公(元年～三十二年)全文在线阅读,谷梁赤作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-264-4452.html";
var nextpage="novel-read-264-4454.html";
var indexpage = "novel-chapter-264.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-264.html">春秋谷梁传</a></strong>
<strong><a href="novel-chapter-264.html">春秋谷梁传目录</a></strong>
<span>庄公(元年～三十二年)</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-264-4452.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>庄公(元年～三十二年)</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=谷梁赤&amp;searchsubmit=yes"  target="_blank">谷梁赤</a><span class="divide">|</span>发布时间：2014-08-28 22:04:08<span class="divide">|</span></p>
<div class="page-body">
<div class="page-content">
<p>庄公元年<br/><br/>　　元年春，王正月。继弑君不言即位，正也。继弑不言即位之为正何也？曰先君不以其道终，则子不忍即位也。<br/><br/>　　三月，夫人孙于齐。孙之为言，犹孙也。讳奔也。接练时，录母之变，始人之也。不言氏姓，贬之也。人之于天也，以道受命；于人也，以言受命。不若于道者，天绝之也。不若于言者，人绝之也。臣子大受命。<br/><br/>　　夏，单伯逆王姬。单伯者何？吾大夫之命乎天子者也。命大夫，故不名也。其不言如何也？其义不可受于京师也。其义不可受于京师何也？曰：躬君弑于齐，使之主婚姻，与齐为礼，其义固不可受也。<br/><br/>　　秋，筑王姬之馆于外。筑，礼也。于外，非礼也。筑之为礼何也？主王姬者必自公门出。于庙则已尊，于寝则已卑，为之筑节矣。筑之外，变之正也。筑之外，变之为正何也？仇雠之人，非所以接婚姻也；衰麻，非所以接弁冕也。其不言齐侯之来逆何也：不使齐侯得与吾为礼也。<br/><br/>　　冬，十月乙亥，陈侯林卒。诸侯日卒，正也。王使荣叔来锡桓公命。礼有受命，无来锡命。锡命非正也。生服之，死行之，礼也。生不服，死追锡之，不正甚矣！王姬归于齐。为之中者归之也。齐师迁纪、郱、鄑、郚。纪，国也；郱、鄑、郚，国也。或曰：迁纪于郱、鄑、郚。<br/><br/>　　----------<br/><br/>　　庄公二年<br/><br/>　　二年春，王二月，葬陈庄公。<br/><br/>　　夏，公子庆父帅师伐于馀丘。国而曰伐。于馀丘，邾之邑也，其曰伐，何也？公子贵矣，师重矣，而敌人之邑，公子病矣。病公子，所以讥乎公也。其一曰，君在而重之也。<br/><br/>　　秋，七月，齐王姬卒。为之主者卒之也。<br/><br/>　　冬，十有二月，夫人姜氏会齐侯于禚。妇人既嫁不逾竟，逾竟非正也。妇人不言会，言会非正也。飨，甚矣！乙酉，宋公冯卒。<br/><br/>　　----------<br/><br/>　　庄公三年<br/><br/>　　三年春，王正月，溺会齐师伐卫。溺者何也？公子溺也。其不称公子何也？恶其会仇雠而伐同姓，故贬而名之也。<br/><br/>　　夏，四月，葬宋庄公。月葬，故也。<br/><br/>　　五月，葬桓王。《传》曰：改葬也。改葬之礼缌，举下缅也。或曰郤尸以求诸侯。天子志崩不志葬，必其时也，何必焉？举天下而葬一人，其义不疑也。志葬，故也，危不得葬也。日近不失崩。不志崩，失天下也。独阴不生，独阳不生，独天不生，三合然后生。故曰母之子也可，天之子也可。尊者取尊称焉，卑者取卑称焉。其曰王者，民之所归往也。<br/><br/>　　秋，纪季以酅入于齐也。酅，纪之邑也。入于齐者，以酅事齐也。入者，内弗受也。<br/><br/>　　冬，公次于郎。次止也，有畏也。欲救纪而不能也。<br/><br/>　　----------<br/><br/>　　庄公四年<br/><br/>　　四年春，王二月，夫人姜氏飨齐侯于祝丘。飨，甚矣！飨齐侯，所以病齐侯也。<br/><br/>　　三月，纪伯姬卒。外夫人不卒，此其言卒，何也？吾女也，适诸侯则尊同，以吾为之变，卒之也。<br/><br/>　　夏，齐侯、陈侯、郑伯遇于垂。纪侯大去其国。大去者，不遗一人之辞也。言民之从者，四年而后毕也。纪侯贤而齐侯灭之，不言灭而曰大去其国者，不使小人加乎君子。<br/><br/>　　六月乙丑，齐侯葬纪伯姬。外夫人不书葬，此其书葬何也？吾女也，失国，故隐而葬之。<br/><br/>　　秋，七月。<br/><br/>　　冬，公及齐人狩于郜。齐人者，齐侯也。其曰人何也？卑公之敌，所以卑公也。何为卑公也？不复仇而怨不释，刺释怨也。<br/><br/>　　----------<br/><br/>　　庄公五年<br/><br/>　　五年春，王正月。<br/><br/>　　夏，夫人姜氏如齐师。师而曰如，众也，妇人既嫁不逾竟，逾竟非礼也。<br/><br/>　　秋，郳黎来来朝。郳，国也。黎来，微国之君，未爵命者也。<br/><br/>　　冬，公会齐人、宋人、陈人、蔡人伐卫。是齐侯，宋公也，其曰人何也？人诸侯，所以人公也。其人公何也？逆天王之命也。<br/><br/>　　----------<br/><br/>　　庄公六年<br/><br/>　　六年春，王三月，王人子突救卫。王人，卑者也。称名，贵之也。善救卫也。救者善，则伐者不正矣。<br/><br/>　　夏，六月，卫侯朔入于卫。其不言伐卫纳朔何也？不逆天王之命也。入者，内弗受也。何用弗受也？为以王命绝之也。朔之名，恶也。朔入逆则出顺矣。朔出入名，以王命绝之也。<br/><br/>　　秋，公至自伐卫。恶事不致，此其致何也？不致，则无用见公之恶事之成也。螟。<br/><br/>　　冬，齐人来归卫宝。以齐首之，分恶于齐也。使之如下齐而来我然，恶战则杀矣。<br/><br/>　　----------<br/><br/>　　庄公七年<br/><br/>　　七年春，夫人姜氏会齐侯于防。妇人不会，会非正也。<br/><br/>　　夏，四月辛卯昔，恒星不见。恒星者，经星也。日入至于星出，谓之昔。不见者，可以见也。夜中星陨如雨。其陨也如雨，是夜中与？《春秋》著以传著，疑以传疑。中之几也，而曰夜中，著焉尔。何用见其中也？失变而录其时，则夜中矣。其不曰恒星之陨何也？我知恒星之不见，而不知其陨也；我见其陨而接于地者，则是雨说也。著于上，见于下，谓之雨；著于下，不见于上，谓之陨，岂雨说哉？<br/><br/>　　秋，大水。高下有水灾，曰大水。无麦、苗。麦，苗，同时也。<br/><br/>　　冬，夫人姜氏会齐侯于谷。妇人不会，会非正也。<br/><br/>　　----------<br/><br/>　　庄公八年<br/><br/>　　八年春，王正月，师次于郎，以俟陈人、蔡人。次，止也。俟，待也。甲午，治兵。出曰治兵，习战也。入曰振旅，习战也。治兵而陈、蔡不至矣，兵事以严终，故曰：善陈者不战，此之谓也。善为国者不师，善师者不陈，善陈者不战，善战者不死，善死者不亡。<br/><br/>　　夏，师及齐师围郕。郕降于齐师。其曰降于齐师何？不使齐师加威于成阝也。<br/><br/>　　秋，师还。还者，事未毕也，遁也。<br/><br/>　　冬，十有一月癸未，齐无知弑其君诸儿。大夫弑其君以国氏者，嫌也，弑而代之也。<br/><br/>　　----------<br/><br/>　　庄公九年<br/><br/>　　九年春，齐人杀无知。无知之挈，失嫌也。称人以杀大夫，杀有罪也。公及齐大夫盟于暨。公不及大夫，大夫不名，无君也。盟，纳子纠也。不日，其盟渝也。当齐无君，制在公矣。当可纳而不纳，故恶内也。<br/><br/>　　夏，公伐齐纳纠。当可纳而不纳，齐变而后伐，故乾时之战不讳败，恶内也。齐小白入于齐。大夫出奔，反以好曰归，以恶曰入。齐公孙无知弑襄公，公子纠、公子小白不能存，出亡。齐人杀无知而迎公子纠于鲁。公子小白不让公子纠先入，又杀之于鲁，故曰齐小白入于齐，恶之也。<br/><br/>　　秋，七月丁酉，葬齐襄公。<br/><br/>　　八月庚申，及齐师战于乾时，我师败绩。<br/><br/>　　九月，齐人取子纠杀之。外不言取，言取，病内也。取，易辞也，犹曰取其子纠而杀之云尔。十室之邑，可以逃难，百室之邑，可以隐死。以千乘之鲁而不能存子纠，以公为病矣。<br/><br/>　　冬，浚洙。浚洙者，深洙也。著力不足也。<br/><br/>　　----------<br/><br/>　　庄公十年<br/><br/>　　十年春，王正月，公败齐师于长勺。不日，疑战也。疑战而曰败，胜内也。<br/><br/>　　二月，公侵宋。侵时，此其月何也？乃深其怨于齐，又退侵宋以众其敌，恶之，故谨而月之。<br/><br/>　　三月，宋人迁宿。迁，亡辞也。其不地，宿不复见也。迁者，犹未失其国家以往者也。<br/><br/>　　夏，六月，齐师、宋师次于郎。次，止也。畏我也。公败宋师于乘丘。不日，疑战也。疑战而曰败，胜内也。<br/><br/>　　秋，九月，荆败蔡师于莘，以蔡侯献武归。荆者楚也。何为谓之荆？狄之也。何为狄之？圣人立，必后至，天子弱，必先叛：故曰荆，狄之也。蔡侯何以名也？绝之也。何为绝之？获也。中国不言败，此其言败何也？中国不言败，蔡侯其见获乎？其言败何也？释蔡侯之获也。以归，犹愈乎执也。<br/><br/>　　冬，十月，齐师灭谭，谭子奔莒。<br/><br/>　　----------<br/><br/>　　庄公十一年<br/><br/>　　十有一年春，王正月。<br/><br/>　　夏，五月戊寅，公败宋师于鄑。内事不言战，举其大者。其日，成败之也。宋万之获也。<br/><br/>　　秋，宋大水。外灾不书，此何以书？王者之后也。高下有水灾曰大水。<br/><br/>　　冬，王姬归于齐。其志，过我也。<br/><br/>　　----------<br/><br/>　　庄公十二年<br/><br/>　　十有二年春，王三月，纪叔姬归于酅。国而曰归，此邑也，其曰归，何也？吾女也，失国，喜得其所，故言归焉尔。<br/><br/>　　夏，四月。<br/><br/>　　秋，八月甲午，宋万弑其君捷。宋万，宋之卑者也。卑者以国氏，及其大夫仇牧，以尊及卑也。仇牧闲也。<br/><br/>　　冬，十月，宋万出奔陈。<br/><br/>　　----------<br/><br/>　　庄公十三年<br/><br/>　　十有三年春，齐人、宋人、陈人、蔡人、邾人会于北杏。是齐侯、宋公也，其曰人，何也？始疑之。何疑焉？桓非受命之伯也，将以事授之者也。曰：“可以乎？未乎？”举人，众之辞也。<br/><br/>　　夏，六月，齐人灭遂。遂，国也。其不日，微国也。<br/><br/>　　秋，七月。<br/><br/>　　冬，公会齐侯，盟于柯。曹刿之盟也，信齐侯也。桓盟虽内与，不日，信也。<br/><br/>　　----------<br/><br/>　　庄公十四年<br/><br/>　　十有四年春，齐人、陈人、曹人伐宋。<br/><br/>　　夏，单伯会伐宋。会，事之成也。<br/><br/>　　秋，七月，荆入蔡。荆者，楚也。其曰荆何也？州举之也。州不如国，国不如名，名不如字。<br/><br/>　　冬，单伯会齐侯、宋公、卫侯、郑伯于鄄。复同会也。<br/><br/>　　----------<br/><br/>　　庄公十五年<br/><br/>　　十有五年春，齐侯、宋公、陈侯、卫侯、郑伯会于鄄。复同会也。<br/><br/>　　夏，夫人姜氏如齐。妇人既嫁不逾竟，逾竟非礼也。<br/><br/>　　秋，宋人、齐人、邾人伐郳。郑人侵宋。<br/><br/>　　冬，十月。<br/><br/>　　----------<br/><br/>　　庄公十六年<br/><br/>　　十有六年春，王正月。<br/><br/>　　夏，宋人、齐人、卫人伐郑。<br/><br/>　　秋，荆伐郑。<br/><br/>　　冬，十有二月，会齐侯、宋公、陈侯、卫侯、郑伯、许男、曹伯、滑伯、滕子，同盟于幽。同者，有同也，同尊周也。不言公，外内寮一疑之也。邾子克卒。其曰子，进之也。<br/><br/>　　----------<br/><br/>　　庄公十七年<br/><br/>　　十有七年春，齐人执郑詹。人者，众辞也。以人执，与之辞也。郑詹，郑之卑者。卑者不志，此其志，何也？以其逃来志之也。逃来则何志焉？将有其末，不得不录其本也。郑詹，郑之佞人也。<br/><br/>　　夏，齐人歼于遂。歼者尽也。然则何为不言遂人尽齐人也？无遂之辞也。无遂则何为言遂？其犹存遂也。存遂奈何？曰齐人灭遂，使人戍之。遂之因氏饮戍者酒而杀之，齐人歼焉。此谓狎敌也。<br/><br/>　　秋，郑詹自齐逃来。逃义曰逃。<br/><br/>　　冬，多麋。<br/><br/>　　----------<br/><br/>　　庄公十八年<br/><br/>　　十有八年春，王三月，日有食之。不言日，不言朔，夜食也。何以知其夜食也？曰：王者朝日。故虽为天子，必有尊也，贵为诸侯，必有长也。故天子朝日，诸侯朝朔。<br/><br/>　　夏，公追戎于济西。其不言戎之伐我何也？以公之追之。不使戎迩于我也。“于济西”者，大之也。何大焉？为公之追之也。<br/><br/>　　秋，有蜮。一有一亡曰有。蜮，射人者也。<br/><br/>　　冬，十月。<br/><br/>　　----------<br/><br/>　　庄公十九年<br/><br/>　　十有九年春，王正月。<br/><br/>　　夏，四月。<br/><br/>　　秋，公子结媵陈人之妇于鄄，遂及齐侯、宋公盟。媵，浅事也，不志此其志，何也？辟要盟也。何以见其辟要盟也？媵，礼之轻者也；盟，国之重也。以轻事遂乎国重，无说。其曰陈人之妇，略之也。其不日，数渝，恶之也。夫人姜氏如莒。妇人既嫁不逾竟，逾竟非正也。<br/><br/>　　冬，齐人、宋人、陈人伐我西鄙。其曰鄙，远之也。其远之何也？不以难迩我国也。<br/><br/>　　----------<br/><br/>　　庄公二十年<br/><br/>　　二十年春，王二月，夫人姜氏如莒。妇人既嫁不逾竟，逾竟非正也。<br/><br/>　　夏，齐大灾。其志，以甚也。<br/><br/>　　秋，七月。<br/><br/>　　冬，齐人伐我。<br/><br/>　　----------<br/><br/>　　庄公二十一年<br/><br/>　　二十有一年春，王正月。<br/><br/>　　夏，五月辛酉，郑伯突卒。<br/><br/>　　秋，七月戊戌，夫人姜氏薨。妇人弗目也。冬，十有二月，葬郑厉公。<br/><br/>　　----------<br/><br/>　　庄公二十二年<br/><br/>　　二十有二年春，王正月，肆大眚。肆，失也。眚，灾也。灾，纪也，失，故也。为嫌天子之葬也。癸丑，葬我小君文姜。小君，非君也。其曰君何也？以其为公配，可以言小君也。陈人杀其公子御寇。言公子而不言大夫，公子未命为大夫也。其曰公子何也？公子之重视大夫，命以执公子。<br/><br/>　　夏，五月。<br/><br/>　　秋，七月丙申，及齐高傒盟于防。不言公，高傒伉也。<br/><br/>　　冬，公如齐纳币。纳币，大夫之事也。礼有纳采，有问名，有纳征，有告期，四者备而后娶，礼也。公之亲纳币，非礼也，故讥之。<br/><br/>　　----------<br/><br/>　　庄公二十三年<br/><br/>　　二十有三年春，公至自齐。祭叔来聘。其不言使，何也？天子之内臣也。不正其外交，故不与使也。<br/><br/>　　夏，公如齐观社。常事曰视，非常曰观。观，无事之辞也，以是为尸女也。无事不出竟。公至自齐。公如往时，正也。致月，故也。如往月、致月，有惧焉尔。荆人来聘善累而后进之。其曰人，何也？举道不待再。公及齐侯遇于谷。及者，内为志焉尔。遇者，志相得也。萧叔朝公。微国之君未爵命者。其不言来，于外也。朝于庙，正也，于外，非正也。<br/><br/>　　秋，丹桓宫楹。礼，天子、诸侯黝垩，大夫仓，士黈，丹楹，非礼也。<br/><br/>　　冬，十有一月，曹伯射姑卒。<br/><br/>　　十有二月甲寅，公会齐侯，盟于扈。<br/><br/>　　----------<br/><br/>　　庄公二十四年<br/><br/>　　二十有四年春，王三月，刻桓宫桷。礼，天子之桷，斫之礲之，加密石焉。诸侯之桷，斫之礲之。大夫斫之。士斫本。刻桷，非正也。夫人，所以崇宗庙也，取非礼与非正而加之于宗庙，以饰夫人，非正也。刻桓宫桷，丹桓宫楹，斥言桓宫以恶庄也。葬曹庄公。<br/><br/>　　夏，公如齐逆女。亲迎，恒事也，不志。此其志何也？不正其亲迎于齐也。<br/><br/>　　秋，公至自齐。迎者，行见诸，舍见诸。先至，非正也。<br/><br/>　　八月丁丑，夫人姜氏入。入者，内弗受也。日入，恶入者也。何用不受也？以宗庙弗受也。其以宗庙弗受何也？娶仇人子弟，以荐舍于前，其义不可受也。戊寅，大夫、宗妇觌用币。觌，见也。礼，大夫不见夫人，不言及不正。其行妇道，故列数之也。男子之贽，羔、雁、雉、腒。妇人之贽，枣、栗、锻，修。用币，非礼也。用者，不宜用者也。大夫，国体也，而行妇道，恶之，故谨而日之也。大水。<br/><br/>　　冬，戎侵曹。曹羁出奔陈。赤归于曹。郭公。赤，盖郭公也。何为名也？礼，诸侯无外归之义，外归非正也。<br/><br/>　　----------<br/><br/>　　庄公二十五年<br/><br/>　　二十有五年春，陈侯使女叔来聘。其不名何也？天子之命大夫也。<br/><br/>　　夏，五月癸丑，卫侯朔卒。<br/><br/>　　六月辛未朔，日有食之。言日言朔，食正朔也。鼓、用牲于社。鼓，礼也。用牲，非礼也。天子救日，置五麾，陈五兵、五鼓，诸侯置三麾，陈三鼓、三兵；大夫击门，士击柝。言充其阳也。伯姬归于杞。其不言逆何也？逆之道微，无足道焉尔。<br/><br/>　　秋，大水。鼓、用牲于社、于门。高下有水灾，曰大水。既戒鼓而骇众，用牲可以已矣。救日以鼓兵，救水以鼓众。<br/><br/>　　冬，公子友如陈。<br/><br/>　　----------<br/><br/>　　庄公二十六年<br/><br/>　　二十有六年春，公伐戎。<br/><br/>　　夏，公至自伐戎。曹杀其大夫。言大夫而不称名姓，无命大夫也。无命大夫而曰大夫，贤也，为曹羁崇也。<br/><br/>　　秋，公会宋人、齐人伐徐。<br/><br/>　　冬，十有二月癸亥朔，日有食之。<br/><br/>　　----------<br/><br/>　　庄公二十七年<br/><br/>　　二十有七年春，公会杞伯姬于洮。<br/><br/>　　夏，六月，公会齐侯、宋公、陈侯、郑伯，同盟于幽。同者有同也，同尊周也，于是而后授之诸侯也。其授之诸侯何也？齐侯得众也。桓会不致，安之也。桓盟不日，信之也。信其信，仁其仁。衣裳之会十有一，未尝有歃血之盟也，信厚也。兵车之会四，未尝有大战也，爱民也。<br/><br/>　　秋，公子友如陈葬原仲。言葬不言卒，不葬者也。不葬而曰葬，讳出奔也。<br/><br/>　　冬，杞伯姬来。莒庆来逆叔姬。诸侯之嫁子于大夫，主大夫以与之。来者，接内也。不正其接内，故不与夫妇之称也。杞伯来朝。公会齐侯于城濮。<br/><br/>　　----------<br/><br/>　　庄公二十八年<br/><br/>　　二十有八年春，王三月甲寅，齐人伐卫。卫人及齐人战，卫人败绩。于伐与战，安战也。战卫，战则是师也。其曰人，何也？微之也。何为微之也？今授之诸侯，而后有侵伐之事，故微之也。其人，卫何也？以其人齐，不可不人卫也。卫小齐大，其以卫及之，何也？以其微之，可以言及也。其称人以败，何也？不以师败于人也。知<br/><br/>　　夏，四月丁未，邾子琐卒。<br/><br/>　　秋，荆伐郑。荆者楚也。其曰荆，州举之也。公会齐人、宋人救郑。善救郑也。<br/><br/>　　冬，筑微。山林薮泽之利，所以与民共也。虞之，非正也。大无麦，禾。大者，有顾之辞也，于无禾及无麦也。臧孙辰告籴于齐。国无三年之畜，曰国非其国也。一年不升，告籴诸侯。告，请也。籴，籴也。不正，故举臧孙辰以为私行也。国无九年之畜，曰不足。无六年之畜，曰急。无三年之畜，曰国非其国也。诸侯无粟，诸侯相归粟，正也。臧孙辰告籴于齐，告然后与之。言内之无外交也。古者税什一，丰年补败，不外求而上下皆足也。虽累凶民，民弗病也。一年不艾而百姓饥，君子非之。不言如，为内讳也。<br/><br/>　　----------<br/><br/>　　庄公二十九年<br/><br/>　　二十有九年春，新延厩。延厩者，法厩也。其言新，有故也。有故则何为书也？古之君人者，必时视民之所勤：民勤于力，则功筑罕；民勤于财，则贡赋少；民勤于食，则百事废矣。冬筑微，春新延厩，以其用民力为已悉矣。<br/><br/>　　夏，郑人侵许。<br/><br/>　　秋，有蜚。一有一亡曰有。<br/><br/>　　冬，十有二月，纪叔姬卒。城诸及防。可城也，以大及小也。<br/><br/>　　----------<br/><br/>　　庄公三十年<br/><br/>　　三十年春，王正月。<br/><br/>　　夏，师次于成。次，止也，有畏也。欲救鄣而不能也。不言公，耻不能救鄣也。<br/><br/>　　秋，七月，齐人降鄣。降犹下也。鄣，纪之遗邑也。<br/><br/>　　八月癸亥，葬纪叔姬。不曰卒而曰葬，闵纪之亡也。<br/><br/>　　九月庚午朔，日有食之。鼓、用牲于社。<br/><br/>　　冬，公及齐侯遇于鲁济。及者，内为志焉尔。遇者，志相得也。齐人伐山戎。齐人者，齐侯也。其曰人，何也？爱齐侯乎山戎也。其爱之何也？桓内无因国，外无从诸侯，而越千里之险北伐山戎，危之也。则非之乎？善之也。何善乎尔？燕，周之分子也，贡职不至，山戎为之伐矣。<br/><br/>　　----------<br/><br/>　　庄公三十一年<br/><br/>　　三十有一年春，筑台于郎。<br/><br/>　　夏，四月，薛伯卒。筑台于薛。<br/><br/>　　六月，齐侯来献戎捷。齐侯来献捷者，内齐侯也。不言使，内与同，不言使也。献戎捷，军得曰捷。戎，菽也。<br/><br/>　　秋，筑台于秦。不正罢民三时，虞山林薮泽之利，且财尽则怨，力尽则怼，君子危之，故谨而志之也。或曰：倚诸桓也。桓外无诸侯之变，内无国事，越千里之险，北伐山戎，为燕辟地。鲁外无诸侯之变，内无国事，一年罢民三时，虞山林薮泽之利，恶内也。<br/><br/>　　冬，不雨。<br/><br/>　　----------<br/><br/>　　庄公三十二年<br/><br/>　　三十有二年春，城小谷。<br/><br/>　　夏，宋公、齐侯遇于梁丘。遇者，志相得也。梁丘，在曹、邾之间，去齐八百里。非不能从诸侯而往也，辞所遇，遇所不遇，大齐桓也。<br/><br/>　　秋，七月癸巳，公子牙卒。<br/><br/>　　八月癸亥，公薨于路寝。路寝，正寝也。寝疾居正寝，正也。男子不绝于妇人之手，以齐终也。<br/><br/>　　冬，十月乙未，子般卒。子卒日，正也；不日，故也。有所见则日。公子庆父如齐。此奔也，其曰“如”何也？讳莫如深，深则隐。苟有所见，莫如深也。狄伐邢。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-264-4452.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-264-4454.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-264.html" action-type="chapterComment" class="comment"><i></i>春秋谷梁传章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

