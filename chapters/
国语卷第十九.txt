<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《国语注》正文_国语卷第十九_韦昭作品 - 维普阅读网</title>
<meta name="keywords" content="国语注,国语注原文,国语注阅读,国语卷第十九全文,韦昭作品" />
<meta name="description" content="国语注原文阅读,国语卷第十九全文在线阅读,韦昭作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-353-5293.html";
var nextpage="novel-read-353-5295.html";
var indexpage = "novel-chapter-353.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-353.html">国语注</a></strong>
<strong><a href="novel-chapter-353.html">国语注目录</a></strong>
<span>国语卷第十九</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-353-5293.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>国语卷第十九</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=韦昭&amp;searchsubmit=yes"  target="_blank">韦昭</a><span class="divide">|</span>发布时间：2014-09-05 23:13:06<span class="divide">|</span></p>
<div class="page-body">
<div class="page-content">
<p>吴语<br/><br/>　　１　吴王夫差起师伐越，越王句践起师逆之〔一〕。大夫种乃献谋〔二〕曰：「夫吴之与越，唯天所授，王其无庸战〔三〕。夫申婿、华登简服吴国之士于甲兵，而未尝有所挫也〔四〕。夫一人善射，百夫决拾〔五〕，胜未可成也〔六〕。夫谋必素见成事焉，而后履之，〔七〕不可以授命〔八〕。王不如设戎，约辞行成，以喜其民〔九〕，以广侈吴王之心〔一０〕。吾以卜之于天，天若弃吴，必许吾成而不吾足也〔一一〕，将必宽然有伯诸侯之心焉〔一二〕。既罢弊其民，而天夺之食，安受其烬〔一三〕，乃无有命矣〔一四〕。」<br/><br/>　　〔一〕　夫差，太伯之后、阖庐之子，姬姓也。句践，祝融之后、允常之子，芈姓也。郑语曰：「芈姓夔越。」世本亦云：「越，芈姓也。」鲁定十四年，吴伐越，越败之于檇李，阖庐伤而死。后三年，夫差伐越，报檇李也。越逆之，自江至于五湖，吴人大败之于夫椒，遂入越。越子以甲楯五千保于会稽。在鲁哀元年。<br/><br/>　　〔二〕　种，越大夫。献，进也。<br/><br/>　　〔三〕　庸，用也。<br/><br/>　　〔四〕　申婿，楚大夫伍奢之子子婿也，名员。鲁昭二十年，奢诛于楚，员奔吴，吴与之申地，故曰申婿。华登，宋司马华费遂之子。华氏作乱于宋而败，登奔吴，为大夫。简，习也。挫，毁折也。<br/><br/>　　〔五〕　决，钩弦。拾，捍。言申婿、华登善用兵，众必化之，犹一人善射，百夫竞著决拾而效之。<br/><br/>　　〔六〕　成，犹必也。<br/><br/>　　〔七〕　素，犹豫也。履，行也。<br/><br/>　　〔八〕　授命，犹斗命。<br/><br/>　　〔九〕　戎，兵也。约，卑也。成，平也。言不如设兵自守，卑约其辞以求平于吴，吴民必喜。<br/><br/>　　〔一０〕侈，大也。<br/><br/>　　〔一一〕言越不足畏。<br/><br/>　　〔一二〕宽，缓也。<br/><br/>　　〔一三〕夺之食，稻蟹之属。烬，馀也。<br/><br/>　　〔一四〕吴无复有天命矣。<br/><br/>　　越王许诺，乃命诸稽郢行成于吴〔一〕，曰：「寡君句践使下臣郢不敢显然布币行礼〔二〕，敢私告于下执事曰：昔者越国见祸，得罪于天王〔三〕。天王亲趋玉趾，以心孤句践〔四〕，而又宥赦之。〔五〕君王之于越也，繄起死人而肉白骨也〔六〕。孤不敢忘天灾，其敢忘君王之大赐乎！今句践申祸无良〔七〕，草鄙之人，敢忘天王之大德，而思边垂之小怨〔八〕，以重得罪于下执事〔九〕？句践用帅二三之老〔一０〕，亲委重罪，顿颡于边〔一一〕。<br/><br/>　　〔一〕　诸稽郢，越大夫。<br/><br/>　　〔二〕　布，陈也。币，玉帛也。显，犹公露也。<br/><br/>　　〔三〕　见祸于天也。得罪，谓伤阖庐。言天王，尊之以名。<br/><br/>　　〔四〕　趾，足也。孤，弃也。<br/><br/>　　〔五〕　宥，宽也。<br/><br/>　　〔六〕　繄，是也。是使白骨生肉，德至厚也。<br/><br/>　　〔七〕　申，重也。良，善也。<br/><br/>　　〔八〕　远邑称鄙。言吴侵越之边垂，心怀怨恨。<br/><br/>　　〔九〕　重得罪，谓报见侵也。<br/><br/>　　〔一０〕家臣称老，言此谦也。<br/><br/>　　〔一一〕委，犹归也。边，边境。<br/><br/>　　「今君王不察，盛怒属兵，将残伐越国〔一〕。越国固贡献之邑也，君王不以鞭垂使之，而辱军士使寇令焉〔二〕。句践请盟：一介嫡女，执箕箒以〈日亥〉姓于王宫〔三〕；一介嫡男，奉槃匜以随诸御；〔四〕春秋贡献，不解于王府。天王岂辱裁之〔五〕？亦征诸侯之礼也〔六〕。<br/><br/>　　〔一〕　察，理也。属，会也。残伐，谓隳会稽。<br/><br/>　　〔二〕　若御寇之号令。<br/><br/>　　〔三〕　一介，一人。〈日亥〉，备也。姓，庶姓。曲礼曰：「纳女于天子，曰备百姓。」<br/><br/>　　〔四〕　槃，盛盥器。晋语曰：「奉匜沃盥。」御，近臣宦竖之属。<br/><br/>　　〔五〕　岂能辱意裁制之。<br/><br/>　　〔六〕　征，税也。此亦天子征税诸侯之礼。<br/><br/>　　「夫谚曰：『狐埋之而狐搰之，是以无成功〔一〕。』今天王既封植越国，以明闻于天下〔二〕，而又刈亡之，是天王之无成劳也。〔三〕虽四方之诸侯，则何实以事吴〔四〕？敢使下臣尽辞，唯天王秉利度义焉〔五〕！」<br/><br/>　　〔一〕　埋，藏也。搰，发也。<br/><br/>　　〔二〕　封植，以草木自喻。壅本曰封。植，立也。明，显也。　案：「明，显也」下，公序本尚有「闻于天下，言天下备闻也」十字。<br/><br/>　　〔三〕　芟草曰刈。劳，功也。<br/><br/>　　〔四〕　实，实事也。<br/><br/>　　〔五〕　秉，执也。义，宜也。<br/><br/>　　２　吴王夫差乃告诸大夫曰：「孤将有大志于齐〔一〕，吾将许越成，而无拂吾虑〔二〕。若越既改，吾又何求？若其不改，反行，吾振旅焉〔三〕。」<br/><br/>　　〔一〕　言欲伐齐。<br/><br/>　　〔二〕　拂，绝也。<br/><br/>　　〔三〕　伐齐反，振旅而讨之。<br/><br/>　　申婿谏曰：「不可许也。夫越非实忠心好吴也，又非慑畏吾兵甲之疆也。大夫种勇而善谋，将还玩吴国于股掌之上，以得其志〔一〕。夫固知君王之盖威以好胜也〔二〕，故婉约其辞，以从逸王志〔三〕，使淫乐于诸夏之国，以自伤也。使吾甲兵钝獘，民人离落，而日以憔悴〔四〕，然后安受吾烬。夫越王好信以爱民，四方归之，年穀时熟，日长炎炎〔五〕。及吾犹可以战也，为虺弗摧，为蛇将若何？〔六〕」<br/><br/>　　〔一〕　还，转也。玩，弄也。胫本曰股。<br/><br/>　　〔二〕　盖，犹尚也。<br/><br/>　　〔三〕　婉，顺也。约，卑也。从，顺随也。<br/><br/>　　〔四〕　离，叛也。落，殒也。憔悴，瘦病也。<br/><br/>　　〔五〕　炎炎，进貌。<br/><br/>　　〔六〕　虺，小蛇。大传曰：「封豕长蛇。」<br/><br/>　　吴王曰：「大夫奚隆于越〔一〕，越曾足以为大虞乎〔二〕？若无越，则吾何以春秋曜吾军士？」乃许之成。<br/><br/>　　〔一〕　奚，何也。隆，盛也。<br/><br/>　　〔二〕　虞，度也。<br/><br/>　　将盟，越王又使诸稽郢辞曰：「以盟为有益乎？前盟口血未乾，〔一〕足以结信矣。以盟为无益乎？君王舍甲兵之威以临使之，而胡重于鬼神而自轻也？」吴王乃许之，荒成不盟〔二〕。<br/><br/>　　〔一〕　未乾，喻近。<br/><br/>　　〔二〕　荒，空也。<br/><br/>　　３　吴王夫差既许越成，乃大戒师徒，将以伐齐。申婿进谏曰：「<br/><br/>　　昔天以越赐吴，而王弗受。夫天命有反〔一〕，今越王句践恐惧而改其谋，舍其愆令〔二〕，轻其征赋，施民所善，去民所恶，身自约也，裕其众庶〔三〕，其民殷众〔四〕，以多甲兵。越之在吴，犹人之有腹心之疾也。夫越王之不忘败吴，于其心也侙然〔五〕，服士以伺吾閒〔六〕。今王非越是图，而齐、鲁以为忧。夫齐、鲁譬诸疾，疥癣也〔七〕，岂能涉江、淮而与我争此地哉？将必越实有吴土〔八〕。<br/><br/>　　〔一〕　反，谓盛者更衰，祸者有福。<br/><br/>　　〔二〕　舍，废也。愆，过也。<br/><br/>　　〔三〕　裕，饶也。<br/><br/>　　〔四〕　殷，盛也。<br/><br/>　　〔五〕　案：「侙」原作「戚」。攷异卷四「案『戚』当为『侙』字之误也。说文：『侙』，惕也，引国语『于其心侙然。』」今据改，注文同。<br/><br/>　　〔六〕　侙，犹惕也。閒，隟也。<br/><br/>　　〔七〕　疥癣在外，为疾微也。<br/><br/>　　〔八〕　壤地接而越修德也。<br/><br/>　　「王其盍亦鑑于人，无鑑于水〔一〕。昔楚灵王不君〔二〕，其臣箴谏以不入〔三〕。乃筑台于章华之上〔四〕，阙为石郭，陂汉，以象帝舜〔五〕。罢弊楚国，以閒陈、蔡〔六〕。不修方城之内〔七〕，踰诸夏而图东国〔八〕，三岁于沮、汾以服吴、越〔九〕。其民不忍饥劳之殃，三军叛王于乾谿〔一０〕。王亲独行，屏营仿偟于山林之中，三日乃见其捐人畴〔一一〕。王呼之曰：『余不食三日矣。』畴趋而进，王枕其股以寝于地。王寐，畴枕王以墣而去之〔一二〕。王觉而无见也，乃葡匐将入于棘闱，棘闱不纳〔一三〕，乃入芋尹申亥氏焉〔一四〕。王缢，申亥负王以归，而土埋之其室〔一五〕。此志也，岂遽忘于诸侯之耳乎〔一六〕？<br/><br/>　　〔一〕　鑑，镜也。以人为镜，见成败；以水为镜，见形而已。书曰：「人无于水鑑，当于民鑑。」<br/><br/>　　〔二〕　不得为君之道。<br/><br/>　　〔三〕　入，受也。<br/><br/>　　〔四〕　章华，地名。<br/><br/>　　〔五〕　阙，穿也。陂，壅也。舜葬九疑，其山体水旋其丘，故壅汉水使旋石郭，以象之也。<br/><br/>　　〔六〕　閒，候也，候其隟而取之。鲁昭八年，楚灭陈。十一年灭蔡。<br/><br/>　　〔七〕　方城，楚北山。<br/><br/>　　〔八〕　诸夏，陈、蔡。东国，徐夷、吴、越。<br/><br/>　　〔九〕　沮、汾，水名，楚东鄙沮、汾之閒乾谿也。鲁昭六年，楚令尹子荡帅师伐吴，师于豫章，次于乾谿。<br/><br/>　　〔一０〕殃，害也。民罢国乱，中外叛溃。事在鲁昭十三年。<br/><br/>　　〔一一〕捐人，今中捐也。畴，名也。<br/><br/>　　〔一二〕墣，块也。<br/><br/>　　〔一三〕棘，楚邑。闱，门也。　案发正卷一九：「『棘闱』，盖二字地名，韦以『闱』为门，非也。」<br/><br/>　　〔一四〕申亥，楚大夫，芋尹无宇之子。传曰：「王沿夏将入鄢，芋尹无宇之子申亥曰：『吾父再奸王命，王弗诛，惠孰大焉。』乃求王，遇诸棘闱。」<br/><br/>　　〔一五〕传曰：「王缢，申亥以其二女殉而葬之。」<br/><br/>　　〔一六〕志，记也。言此事皆见记于诸侯之耳而未忘也。<br/><br/>　　「今王既变鲧、禹之功〔一〕，而高高下下，以罢民于姑苏〔二〕。天夺吾食，都鄙荐饥〔三〕。今王将很天而伐齐〔四〕。夫吴民离矣〔五〕，体有所倾，譬如群兽然，一个负矢，将百群皆奔〔六〕，王其无方收也〔七〕。越人必来袭我，王虽悔之，其犹有及乎？」<br/><br/>　　〔一〕　王，夫差。变，易也。鲁语曰：「禹能以德修鲧之功。」<br/><br/>　　〔二〕　高高，起台榭。下下，深污池。姑苏，台名，在吴西，近湖。<br/><br/>　　〔三〕　天夺吾食，稻蟹也。都，国也。鄙，边邑也。荐，重也。<br/><br/>　　〔四〕　很，违也。<br/><br/>　　〔五〕　有离叛也。<br/><br/>　　〔六〕　倾，伤也。言众兽群聚其中，一个被矢，则百群皆走。以言吴民临陈就战，或小有倾伤，亦复然也。<br/><br/>　　〔七〕　方，道也。收，还也。<br/><br/>　　王弗听。十二年，遂伐齐〔一〕。齐人与战于艾陵〔二〕，齐师败绩，吴人有功〔三〕。<br/><br/>　　〔一〕　夫差十二年，鲁哀十一年。<br/><br/>　　〔二〕　艾陵，齐地。<br/><br/>　　〔三〕　传曰：「获齐国书，革车八百乘，甲盾三千。」<br/><br/>　　４　吴王夫差既胜齐人于艾陵，乃使行人奚斯释言于齐〔一〕，曰：「寡人帅不腆吴国之役，遵汶之上〔二〕，不敢左右，唯好之故。〔三〕今大夫国子兴其众庶，以犯猎吴国之师徒〔四〕，天若不知有罪，则何以使下国胜〔五〕！」<br/><br/>　　〔一〕　奚斯，吴大夫。释，解也，以言辞自解，归非于齐。<br/><br/>　　〔二〕　役，兵也。汶，齐水名。<br/><br/>　　〔三〕　不敢左右暴掠齐民，惟有恩好之故。<br/><br/>　　〔四〕　国子，齐卿国书也。犯，陵也。猎，震也。　案：「震」，述闻卷二一以为「虐」之讹。<br/><br/>　　〔五〕　下国，吴自谓。言天若不知有罪，何以使吴胜齐。<br/><br/>　　５　吴王还自伐齐，乃讯〔一〕申婿〔二〕曰：「昔吾先王体德明圣，达于上帝〔三〕，譬如农夫作藕，以刈杀四方之蓬蒿〔四〕，以立名于荆，此则大夫之力也〔五〕。今大夫老，而又不自安恬逸〔六〕，而处以念恶〔七〕，出则罪吾众〔八〕，挠乱百度〔九〕，以妖孽吴国〔一０〕。今天降衷于吴〔一一〕，齐师受服。孤岂敢自多，先王之锺鼓，寔式灵之〔一二〕。敢告于大夫。」<br/><br/>　　〔一〕　案：「讯」，攷异卷四据说文、太平御览引国语，以为「谇」字之误。注同。<br/><br/>　　〔二〕　讯，告让也。<br/><br/>　　〔三〕　先王，阖庐。上帝，天也。<br/><br/>　　〔四〕　二耜为藕。言子婿佐先王，犹耕者之有藕，以成其事。<br/><br/>　　〔五〕　立名于荆，谓败楚于柏举，昭王奔随时。<br/><br/>　　〔六〕　恬，犹静也。逸，乐也。<br/><br/>　　〔七〕　处，居也。居则念为恶于吴国。<br/><br/>　　〔八〕　罪吾众，谓「吴民离矣，体有所倾」之属。<br/><br/>　　〔九〕　挠，扰也。度，法度。<br/><br/>　　〔一０〕妄为妖言：「越当袭吴。」<br/><br/>　　〔一一〕衷，善也。<br/><br/>　　〔一二〕式，用也。灵，神也。<br/><br/>　　申婿释剑而对曰：「昔吾先王世有辅弼之臣〔一〕，以能遂疑计恶〔二〕，以不陷于大难。今王播弃黎老〔三〕，而孩童焉比谋〔四〕，曰『余令而不违〔五〕。』夫不违，乃违也〔六〕。夫不违，亡之阶也。夫天之所弃，必骤近其小喜〔七〕，而远其大忧〔八〕。王若不得志于齐，而以觉寤王心，而吴国犹世〔九〕。吾先君得之也，必有以取之〔一０〕；其亡之也，亦有以弃之〔一一〕。用能援持盈以没〔一二〕，而骤救倾以时〔一三〕。今王无以取之〔一四〕，而天禄亟至〔一五〕，是吴命之短也。员不忍称疾辟易，以见王之亲为越之擒也。员请先死。」遂自杀〔一六〕。将死，曰：「以悬吾目于东门，以见越之入，吴国之亡也。」王愠曰：「孤不使大夫得有见也。」乃使取申婿之尸，盛以鸱夷，而投之于江〔一七〕。<br/><br/>　　〔一〕　言阖庐以前。<br/><br/>　　〔二〕　遂，决也。计，虑也。<br/><br/>　　〔三〕　鲐背之耇称黎老，播，放也。　案：公序本作「播，放也。黎，冻梨，寿徵也。」<br/><br/>　　〔四〕　孩，幼也。比，合也。<br/><br/>　　〔五〕　不违，言莫违也。<br/><br/>　　〔六〕　乃违道也。<br/><br/>　　〔七〕　小喜，胜敌之喜，「纣之百克」是也。　案：「『纣之百克』是也」，公序本作「谓有所克定也」。<br/><br/>　　〔八〕　大忧在后，故远也。<br/><br/>　　〔九〕　世，继世。<br/><br/>　　〔一０〕得，谓克楚。传曰：「阖庐食不二味，勤恤其民。」取之，谓此也。<br/><br/>　　〔一一〕亡之，谓不正其师，以班处宫，复为楚所败。<br/><br/>　　〔一二〕盈，满也。没，终也。<br/><br/>　　〔一三〕言不失时。<br/><br/>　　〔一四〕言无政德。<br/><br/>　　〔一五〕亟，数也。<br/><br/>　　〔一六〕辟易，狂疾。<br/><br/>　　〔一七〕鸱夷，革囊。<br/><br/>　　６　吴王夫差既杀申婿，不稔于岁〔一〕，乃起师北征。阙为深沟，通于商、鲁之閒〔二〕，北属之沂〔三〕，西属之济〔四〕，以会晋公午于黄池〔五〕。<br/><br/>　　〔一〕　稔，熟也。谓后年不至于熟而北征也。夫差以哀十一年杀子婿，十二年会鲁于橐皋。<br/><br/>　　〔二〕　阙，穿也。商，宋也。<br/><br/>　　〔三〕　沂，水名，出泰山，盖南至下邳入泗。<br/><br/>　　〔四〕　济，宋水。<br/><br/>　　〔五〕　黄池，地名。晋公午，晋定公也。黄池会在鲁哀十三年。<br/><br/>　　于是越王句践乃命范蠡、舌庸〔一〕，率师沿海泝淮以绝吴路。〔二〕败王子友于姑熊夷〔三〕。越王句践乃率中军泝江〔四〕以袭吴，入其郛〔五〕，焚其姑苏，徒其大舟〔六〕。<br/><br/>　　〔一〕　二子，越大夫。<br/><br/>　　〔二〕　沿，顺也。逆流而上曰泝。循海而逆入于淮，以绝吴王之归路。<br/><br/>　　〔三〕　姑熊夷，吴郊也。王子友，夫差太子也。夫差未及反，越伐吴，吴拒之，获太子友。<br/><br/>　　〔四〕　江，吴江。或有「淮」字者，误。<br/><br/>　　〔五〕　郛，郭也。<br/><br/>　　〔六〕　大舟，王舟。徒，取也。<br/><br/>　　吴、晋争长未成〔一〕，边遽乃至，以越乱告〔二〕。吴王惧，乃合大夫而谋曰：「越为不道，背其齐盟〔三〕。今吾道路修远〔四〕，无会而归，与会而先晋，孰利〔五〕？」王孙雒曰：「夫危事不齿〔六〕，雒敢先对。二者莫利。无会而归，越闻章矣，民惧而走，远无正就〔七〕。齐、宋、徐、夷曰：『吴既败矣〔八〕！』将夹沟而〈病侈〉我〔九〕，我无生命矣。会而先晋，晋既执诸侯之柄以临我，将成其志以见天子〔一０〕。吾须之不能〔一一〕，去之不忍。若越闻愈章〔一二〕，吾民恐叛。必会而先之〔一三〕。」<br/><br/>　　〔一〕　长，先也。成，定也。<br/><br/>　　〔二〕　遽，传也。<br/><br/>　　〔三〕　齐，同也。<br/><br/>　　〔四〕　案：「修远」，公序本作「悠远」，并有注文「悠，长也」三字。<br/><br/>　　〔五〕　先晋，令晋先砍。<br/><br/>　　〔六〕　王孙雒，吴大夫。齿，年也，不以年次对也。<br/><br/>　　〔七〕　正，适也。<br/><br/>　　〔八〕　宋，今睢阳。徐，今大徐。夷，淮夷。<br/><br/>　　〔九〕　旁击曰〈病侈〉，也写作〈广侈〉。<br/><br/>　　〔一０〕以侯伯之礼见天子。<br/><br/>　　〔一一〕不能待见天子。<br/><br/>　　〔一二〕愈，益也。<br/><br/>　　〔一三〕先，吴先砍。<br/><br/>　　王乃步就王孙雒曰：「先之，图之将若何？」王孙雒曰：「王其无疑，吾道路悠远，必无有二命，焉可以济事〔一〕。」王孙雒进，顾揖诸大夫曰：「危事不可以为安，死事不可以为生，则无为贵智矣〔二〕。民之恶死而欲贵富以长没也，与我同〔三〕。虽然，彼近其国，有迁；我绝虑，无迁〔四〕。彼岂能与我行此危事也哉〔五〕？事君勇谋，于此用之〔六〕。今夕必挑战，以广民心〔七〕。请王励士，以奋其朋势〔八〕。劝之以高位重畜〔九〕，备刑戮以辱其不励者〔一０〕，令各轻其死。彼将不战而先我〔一一〕，我既执诸侯之柄〔一二〕，以岁之不穫也，无有诛焉〔一三〕，而先罢之〔一四〕，诸侯必说〔一五〕。既而皆入其地〔一六〕，王安挺志〔一七〕，一日惕，一日留〔一八〕，以安步王志〔一九〕。必设以此民也，封于江、淮之閒，乃能至于吴〔二０〕。」吴王许诺。<br/><br/>　　〔一〕　欲决一计，求先晋。济，成也。<br/><br/>　　〔二〕　言人之不能以危易安，以死易生，则何贵于智。<br/><br/>　　〔三〕　长，老也。没，终也。<br/><br/>　　〔四〕　迁，转退也。绝虑，道远。<br/><br/>　　〔五〕　言晋不能以死与我争。<br/><br/>　　〔六〕　勇而有谋，正谓今时。<br/><br/>　　〔七〕　挑晋求战，以广大民心，示不惧也。<br/><br/>　　〔八〕　朋，群也。勉励士卒，以奋激其群党之势，使有斗心。<br/><br/>　　〔九〕　重畜，宝财。<br/><br/>　　〔一０〕备，具也。<br/><br/>　　〔一一〕推先我也。<br/><br/>　　〔一二〕为盟主，故执柄。<br/><br/>　　〔一三〕穫，收也。诛，责也。不责诸侯之贡赋。<br/><br/>　　〔一四〕罢遣诸侯，令先归。<br/><br/>　　〔一五〕说，喜也。<br/><br/>　　〔一六〕入其国境。<br/><br/>　　〔一七〕挺，宽也。<br/><br/>　　〔一八〕惕，疾也。留，徐也。<br/><br/>　　〔一九〕步，行也。<br/><br/>　　〔二０〕设，许其劝勉者。以此民封之于江、淮之閒以恐之，必速至也。　案：「以此民封之于江、淮之间以恐之」，札记引段玉裁说「<br/><br/>　　恐」当作「诱」。<br/><br/>　　７　吴王昏乃戒，令秣马食士〔一〕。夜中，乃令服兵擐甲〔二〕，系马舌，出火灶〔三〕，陈士卒百人，以为彻行百行〔四〕。行头皆官师，拥铎拱稽〔五〕，建肥胡，奉文犀之渠〔六〕。十行一嬖大夫〔七〕，建旌提鼓〔八〕，挟经秉枹〔九〕。十旌一将军〔一０〕，载常建鼓，挟经秉枹〔一一〕。万人以为方阵〔一二〕，皆白裳、白旂、素甲、白羽之矰，望之如荼〔一三〕。王亲秉钺，载白旗以中陈而立〔一四〕。左军亦如之〔一五〕，皆赤裳、赤旟、丹甲、朱羽之矰，望之如火〔一六〕。右军亦如之，皆玄裳、玄旗、黑甲、乌羽之矰，望之如墨〔一七〕。为带甲三万〔一八〕，以势攻，鸡鸣乃定。既陈，去晋军一里。昧明，王乃秉枹，亲就鸣钟鼓、丁宁、醇于振铎〔一九〕，勇怯尽应，三军皆譁扣以振旅〔二０〕，其声动天地。<br/><br/>　　〔一〕　秣，粟也。<br/><br/>　　〔二〕　夜中，夜半也。服，执也。擐，贯也。甲，铠也。<br/><br/>　　〔三〕　系，縳也，縳马舌恐有声也。出火于灶外，以自烛之。<br/><br/>　　〔四〕　彻，通也。以百人通为一行，百行为万人，谓之方阵。<br/><br/>　　〔五〕　三君皆云：「官师，大夫也。」昭谓：下言「十行一嬖大夫」，此一行宜为士。周礼：「百人为卒，卒长皆上士。」拥，犹抱也。拱，执也。抱铎者，亦恐有声也。唐尚书云：「稽，棨戟也。」郑司农以为：「稽，计兵名籍也。」周礼：「听师田以简稽。」<br/><br/>　　〔六〕　肥胡，幡也。文犀之渠，谓楯也。文犀，犀之有文理者。<br/><br/>　　〔七〕　十行，千人。嬖，下大夫也。子产谓子南曰：「子皙，上大夫。汝，嬖大夫。」<br/><br/>　　〔八〕　析羽为旌。提，挈也。<br/><br/>　　〔九〕　在掖曰挟。经，兵书也。秉，执也。<br/><br/>　　〔一０〕十旌，万人。将军，命卿。<br/><br/>　　〔一一〕日月为常。鼓，晋鼓也。周礼：「将军执晋鼓。」建，谓为楹而树之。<br/><br/>　　〔一二〕百行，故万人，正四方也。<br/><br/>　　〔一三〕交龙为旂。素甲，白甲。矰，矢名，以白羽为卫。荼，茅秀也。<br/><br/>　　〔一四〕熊虎为旗。此王所帅中军。<br/><br/>　　〔一五〕亦如中军「载常建鼓，挟经秉枹」之属。<br/><br/>　　〔一六〕鸟隼为旟，尚赤。左，为阳也。丹，彤也。朱羽，染为朱也。<br/><br/>　　〔一七〕墨，漆甲，尚黑。右，阴也。<br/><br/>　　〔一八〕带甲，衿铠。<br/><br/>　　〔一九〕丁宁，谓钲也。唐尚书云：「醇于，镯。」非也。醇于与镯各异物，军行鸣之，与鼓相应。　案：「丁宁，谓钲也」，札记引段玉裁说，当作「丁宁，令丁，谓钲也」。<br/><br/>　　〔二０〕譁扣，讙呼。<br/><br/>　　晋师大骇不出，周军饬垒〔一〕，乃令董褐请事〔二〕，曰：「<br/><br/>　　两君偃兵接好，日中为期〔三〕。今大国越录〔四〕，而造于弊邑之军垒，敢请乱故〔五〕。」<br/><br/>　　〔一〕　周，绕也。饰，治也。<br/><br/>　　〔二〕　董褐，晋大夫司马寅。请，问也。　案：「司马寅」原作「<br/><br/>　　司马演」。攷异卷四据左传哀公十三年疏、文选王仲宣赠文叔良诗注引国语注「演」并作「寅」。今据改。<br/><br/>　　〔三〕　偃，匿也。接，合也。<br/><br/>　　〔四〕　录，第也。<br/><br/>　　〔五〕　敢问先期乱次之故。<br/><br/>　　吴王亲对之曰：「天子有命，周室卑约，贡献莫入，上帝鬼神而不可以告〔一〕。无姬姓之振也〔二〕，徒遽来告。孤日夜相继〔三〕，葡匐就君。君今非王室不平安是忧，亿负晋众庶，不式诸戎、狄、楚、秦〔四〕；将不长弟，以力征一二兄弟之国〔五〕。孤欲守吾先君之班爵〔六〕，进则不敢〔七〕，退则不可〔八〕。今会日薄矣〔九〕，恐事之不集，以为诸侯笑〔一０〕。孤之事君在今日，不得事君亦在今日〔一一〕。为使者之无远也，孤用亲听命于藩篱之外。〔一二〕」<br/><br/>　　〔一〕　无以告祭于天神人鬼。<br/><br/>　　〔二〕　振，救也。<br/><br/>　　〔三〕　徒，步也。遽，传车也。<br/><br/>　　〔四〕　亿，安也。负，恃也。安恃其众而不用征伐戎、狄、楚、秦卑周者。<br/><br/>　　〔五〕　弟，犹幼也。言晋不帅长幼之节，而征伐同姓兄弟之国，谓鲁、卫之属。或云：「谓晋灭虞、虢、韩、魏。」然灭虞、虢、韩、魏皆在春秋之始，非所以责定公。<br/><br/>　　〔六〕　爵次当为盟主。<br/><br/>　　〔七〕　不敢过先君。<br/><br/>　　〔八〕　亦不可不及也。<br/><br/>　　〔九〕　薄，迫也。<br/><br/>　　〔一０〕集，成也。<br/><br/>　　〔一一〕言欲战以决之也。不胜，则服事君；若胜之，则为盟主。<br/><br/>　　〔一二〕藩蓠，壁落。<br/><br/>　　董褐将还，王称左畸曰：「摄少司马兹与王士五人，坐于王前。〔一〕」乃皆进，自〈亚刀〉于客前以酬客〔二〕。<br/><br/>　　〔一〕　贾、唐二君云：「称，呼也。左畸，军左部也。摄，执也。少司马兹与王士五人，皆罪人死士也。」<br/><br/>　　〔二〕　贾、唐二君云：「〈亚刀〉，刭也。酬，报也。将报客，使死士自刭，以示其威行，军士用命也。」昭谓：鲁定十四年，吴伐越，越王使罪人自刭以误吴。故夫差傚之。<br/><br/>　　董褐既致命〔一〕，乃告赵鞅〔二〕曰：「臣观吴王之色，类有大忧〔三〕，小则嬖妾、嫡子死，不则国有大难〔四〕；大则越入吴。将毒，不可与战〔五〕。主其许之先，无以待危〔六〕，然而不可徒许也〔七〕。」赵鞅许诺。<br/><br/>　　〔一〕　致命于晋君。<br/><br/>　　〔二〕　赵鞅，晋正卿赵简子也。<br/><br/>　　〔三〕　类，似也。传曰：「肉食者无墨，今吴王有墨。」墨，暴气也。<br/><br/>　　〔四〕　大难，反叛。<br/><br/>　　〔五〕　毒，犹暴也。言若猛兽被毒悖暴。<br/><br/>　　〔六〕　主，赵鞅。<br/><br/>　　〔七〕　徒，空也。言不可空许，宜有辞义。<br/><br/>　　晋乃令董褐复命曰：「寡君未敢观兵身见〔一〕，使褐复命曰：『曩君之言〔二〕，周室既卑，诸侯失礼于天子〔三〕，请贞于阳卜，收文、武之诸侯〔四〕。孤以下密迩于天子，无所逃罪〔五〕，讯让日至〔六〕，曰：昔吴伯父不失，春秋必率诸侯以顾在余一人〔七〕。今伯父有蛮、荆之虞，礼世不续〔八〕，用命孤礼佐周公，以见我一二兄弟之国，以休君忧〔九〕。今君掩王东海，以淫名闻于天子〔一０〕，君有短垣，而自踰之〔一一〕，况蛮、荆则何有于周室？〔一二〕夫命圭有命，固曰吴伯，不曰吴王〔一三〕。诸侯是以敢辞〔一四〕。夫诸侯无二君，而周无二王，君若无卑天子，以干其不祥〔一五〕，而曰吴公，孤敢不顺从君命长弟〔一六〕！』许诺〔一七〕。」<br/><br/>　　〔一〕　观，示也。<br/><br/>　　〔二〕　曩，向也。<br/><br/>　　〔三〕　谓不朝贡。<br/><br/>　　〔四〕　贞，正也。龟曰卜，以火发兆，故曰阳。言吴欲正阳卜，收复文王、武王之诸侯，以奉天子。<br/><br/>　　〔五〕　孤以下，晋辞也。密，比也。迩，近也。<br/><br/>　　〔六〕　讯，告也。　案札记：「段云此『讯』亦『谇』之误。」<br/><br/>　　〔七〕　此晋述天子告让之辞。同姓元侯曰伯父；吴伯父，吴先君。不失，四时必率诸侯备朝聘之礼。<br/><br/>　　〔八〕　今，谓夫差。虞，度也。言夫差有蛮、荆之备，废朝聘之礼，不得继世续前人之职。<br/><br/>　　〔九〕　休，息也。周公，周之太宰，诸侯之师。言君有蛮、荆之虞，故命晋侯以礼佐助周公，与兄弟之国相见，命朝聘天子。息君忧，周之忧也。<br/><br/>　　〔一０〕掩，盖也。淫，僭也。名，号也。<br/><br/>　　〔一一〕垣者，喻礼防虽短，不可踰也。言王室虽卑，不可僭也。<br/><br/>　　〔一二〕言吴姬姓，而自僭号，况于蛮、荆，有何义于周室而不为乎？<br/><br/>　　〔一三〕命圭，受锡圭之策命。周礼：「伯执躬圭。」吴本称伯，故曰吴伯。<br/><br/>　　〔一四〕辞不事吴。<br/><br/>　　〔一五〕干，犯也。<br/><br/>　　〔一六〕案：「孤敢不顺从君命长弟」下「许诺」二字，攷异卷四据文选注引国语，无此二字。<br/><br/>　　〔一七〕长，先也。弟，后也。<br/><br/>　　吴王许诺，乃退就幕而会〔一〕。吴公先砍，晋侯亚之。吴王既会，越闻愈章，恐齐、宋之为己害也，乃命王孙雒先与勇获帅徒师，以为过宾于宋，以焚其北郛焉而过之〔二〕。<br/><br/>　　〔一〕　幕，帐也。<br/><br/>　　〔二〕　勇获，吴大夫。徒师，步卒也。郛，郭也。託为过宾而焚其郭，去其守备，使不敢出。<br/><br/>　　８　吴王夫差既退于黄池，乃使王孙苟告劳于周〔一〕，曰：「昔者楚人为不道，不承共王事，以远我一二兄弟之国〔二〕。吾先君阖庐不贳不忍〔三〕，被甲带剑，挺铍搢铎〔四〕，以与楚昭王毒逐于中原柏举〔五〕。天舍其衷〔六〕，楚师败绩，王去其国〔七〕，遂至于郢〔八〕。王总其百执事〔九〕，以奉其社稷之祭〔一０〕。其父子、昆弟不相能，夫概王作乱，是以复归于吴〔一一〕。今齐侯壬不鉴于楚〔一二〕。又不承共王命，以远我一二兄弟之国〔一三〕。夫差不贳不忍，被甲带剑，挺铍搢铎，遵汶伐博〔一四〕，蹬笠相望于艾陵〔一五〕。天舍其衷，齐师还〔一六〕。夫差岂敢自多，文、武寔舍其衷〔一七〕。归不稔于岁〔一八〕，余沿江泝淮，阙沟深水，出于商、鲁之閒，以彻于兄弟之国〔一九〕。夫差克有成事，敢使苟告于下执事〔二０〕。」<br/><br/>　　〔一〕　王孙苟，吴大夫。劳，功也。<br/><br/>　　〔二〕　远，疏也。<br/><br/>　　〔三〕　贳，赦也。<br/><br/>　　〔四〕　挺，拔也。搢，振也。<br/><br/>　　〔五〕　柏举之战，在鲁定四年。毒，暴也。中原，原中也。<br/><br/>　　〔六〕　衷，善也，言天舍善于吴。<br/><br/>　　〔七〕　昭王奔随。<br/><br/>　　〔八〕　郢，楚都。<br/><br/>　　〔九〕　贾侍中云：「王，往也。百执事，百官。」昭谓：王，阖庐也。贾君以为告天子，不宜称王，故云往也。下言夫概称王，不避天子，故知上王为阖庐。<br/><br/>　　〔一０〕言修楚祭祀。<br/><br/>　　〔一一〕昆，兄也。夫概王，阖庐之弟。传曰：「夫概王先归，自立。」故不能定楚而归。<br/><br/>　　〔一二〕壬，齐景公孙、悼公之子简公也。不鉴楚，不以楚败为鉴戒。<br/><br/>　　〔一三〕说云：「谓齐纳栾盈以伐晋。」昭谓：兄弟，鲁也。哀十一年春，齐伐鲁，故其年吴会鲁以伐齐。<br/><br/>　　〔一四〕博，齐别都。<br/><br/>　　〔一五〕唐尚书云：「蹬，夫须也。」昭谓：蹬笠，备雨器。相望，言不避暑雨。艾陵之战在上。传曰：「五月克博，至于嬴。」<br/><br/>　　〔一六〕言败而还。<br/><br/>　　〔一七〕文、武二后。<br/><br/>　　〔一八〕言伐齐之明年，不至于穀熟而复出师。<br/><br/>　　〔一九〕兄弟，诸姬。<br/><br/>　　〔二０〕克，能也。成事，成功也。<br/><br/>　　周王答曰：「苟，伯父令女来，明绍享余一人，若余嘉之〔一〕。昔周室逢天之降祸，遭民之不祥〔二〕，余心岂忘忧恤，不唯下土之不康靖〔三〕。今伯父曰：『戮力同德〔四〕。』伯父若能然，余一人兼受而介福〔五〕。伯父多历年以没元身〔六〕，伯父秉德已侈大哉〔七〕！」<br/><br/>　　〔一〕　周王，周景王子敬王丐。绍，继也。享，献也。继先王之礼，献我一人，我心诚嘉之。<br/><br/>　　〔二〕　说云：「谓民流厉王于彘。」昭谓：祸，谓子朝篡立，敬王出奔。民，成周之民，助子朝者也。<br/><br/>　　〔三〕　不但忧四方，乃忧王室也。<br/><br/>　　〔四〕　戮，并也。<br/><br/>　　〔五〕　而，汝也。介，大也。<br/><br/>　　〔六〕　元，善也。<br/><br/>　　〔七〕　侈，犹广也。<br/><br/>　　９　吴王夫差还自黄池，息民不戒〔一〕。越大夫种乃唱谋〔二〕曰：「吾谓吴王将遂涉吾地，今罢师而不戒以忘我，我不可以怠。日臣尝卜于天〔三〕，今吴民既罢〔四〕，而大荒荐饥，市无赤米〔五〕，而囷鹿空虚〔六〕，其民必移就蒲蠃于东海之滨〔七〕。天占既兆〔八〕，人事又见〔九〕，我蔑卜筮矣。王若今起师以会，夺之利，无使夫悛〔一０〕。夫吴之边鄙远者，罢而未至〔一一〕，吴王将耻不战，必不须至之会也〔一二〕，而以中国之师与我战〔一三〕。若事幸而从我〔一四〕，我遂践其地，其至者亦将不能之会也已〔一五〕，吾用御儿临之〔一六〕。吴王若愠而又战〔一七〕，奔〔一八〕遂可出〔一九〕。若不战而结成〔二０〕，王安厚取名而去之。」越王曰：「善哉！」乃大戒师，将伐吴。<br/><br/>　　〔一〕　戒，儆也。<br/><br/>　　〔二〕　发始为唱。<br/><br/>　　〔三〕　日，昔日。卜于天，「天若弃吴，必许吾成，既罢弊其民，天夺之食，安受其烬」之言。<br/><br/>　　〔四〕　罢，劳也。<br/><br/>　　〔五〕　赤米，米之姦者，今尚无有。<br/><br/>　　〔六〕　员曰囷，方曰鹿。<br/><br/>　　〔七〕　蒲，深蒲也。蠃，蚌蛤之属。滨，涯也。<br/><br/>　　〔八〕　兆，见也。<br/><br/>　　〔九〕　谓怨诽。<br/><br/>　　〔一０〕悛，改也。<br/><br/>　　〔一一〕罢，归也。<br/><br/>　　〔一二〕不待远兵。<br/><br/>　　〔一三〕中国，国都。<br/><br/>　　〔一四〕言从我而战。<br/><br/>　　〔一五〕言吴边鄙虽来，将不能会战。<br/><br/>　　〔一六〕御儿，越北鄙，在今嘉兴。言吴边兵若至，吾以御儿之民临敌之。<br/><br/>　　〔一七〕愠，怒也。<br/><br/>　　〔一八〕案：「奔」，公序本作「幸」。<br/><br/>　　〔一九〕使出奔也。<br/><br/>　　〔二０〕成，平也。<br/><br/>　　楚申包婿使于越〔一〕，越王句践问焉，曰：「吴国为不道，求残我社稷宗庙，以为平原，弗使血食。吾欲与之徼天之衷〔二〕，唯是车马、兵甲、卒伍既具，无以行之〔三〕。请问战奚以而可〔四〕？」包婿辞曰：「不知〔五〕。」王固问焉，乃对曰：「夫吴，良国也〔六〕，能博取于诸侯〔七〕。敢问君王之所以与之战者〔八〕？」王曰：「在孤之侧者，觞酒、豆肉、箪食，未尝敢不分也〔九〕。饮食不致味〔一０〕，听乐不尽声〔一一〕，求以报吴。愿以此战。」包婿曰：「善则善矣，未可以战也。」王曰：「越国之中，疾者吾问之，死者吾葬之，老其老〔一二〕，慈其幼，长其孤，问其病，求以报吴。愿以此战。」包婿曰：「善则善矣，未可以战也〔一三〕。」王曰：「越国之中，吾宽民以子之，忠惠以善之。吾修令宽刑，施民所欲，去民所恶，称其善，掩其恶，求以报吴。愿以此战。」包婿曰：「善则善矣，未可以战也。」王曰：「越国之中，富者吾安之，〔一四〕贫者吾与之，救其不足，裁其有馀〔一五〕，使贫富皆利之，求以报吴。愿以此战。」包婿曰：「善则善矣，未可以战也。」王曰：「越国南则楚，西则晋，北则齐〔一六〕，春秋皮币、玉帛、子女以宾服焉，未尝敢绝，求以报吴。愿以此战。」包婿曰：「善哉，蔑以加焉，然犹未可以战也。夫战，智为始，仁次之，勇次之。不智，则不知民之极〔一七〕，无以铨度天下之众寡〔一八〕；不仁，则不能与三军共饥劳之殃；不勇，则不能断疑以发大计。」越王曰：「<br/><br/>　　诺。」<br/><br/>　　〔一〕　申包婿，楚大夫王孙包婿也。<br/><br/>　　〔二〕　徼，要也。<br/><br/>　　〔三〕　行，犹用也。<br/><br/>　　〔四〕　以，用也。<br/><br/>　　〔五〕　谦也。<br/><br/>　　〔六〕　良，善也。<br/><br/>　　〔七〕　取贡赋也。<br/><br/>　　〔八〕　问政惠所行。<br/><br/>　　〔九〕　觞，爵名。豆，肉器。箪，饭器。<br/><br/>　　〔一０〕致，极也。不极五味之调。<br/><br/>　　〔一一〕不尽五声之变。<br/><br/>　　〔一二〕敬长老。<br/><br/>　　〔一三〕此小惠，未遍，故未可用。<br/><br/>　　〔一四〕不专取也。<br/><br/>　　〔一五〕裁，谓有馀则税之。<br/><br/>　　〔一六〕西、南、北，皆以中国言之。<br/><br/>　　〔一七〕极，中也。<br/><br/>　　〔一八〕铨，称也。<br/><br/>　　越王句践乃召吾大夫〔一〕，曰：「吴为不道，求残吾社稷宗庙，以为平原，不使血食。吾欲与之徼天之衷，唯是车马、兵甲、卒伍既具，无以行之。吾问于王孙包婿，既命孤矣〔二〕；敢访诸大夫，问战奚以而可？句践愿诸大夫言之，皆以情告，无阿孤，孤将以举大事〔三〕。」大夫舌庸乃进对曰：「审赏则可以战乎？」王曰：「圣〔四〕。」大夫苦成进对曰：「审罚则可以战乎？」王曰：「猛〔五〕。」大夫种进对曰：「审物则可以战乎？」王曰：「辩〔六〕。」大夫蠡进对曰：「审备则可以战乎？」王曰：「巧〔七〕。」大夫皋如进对曰：「审声则可以战乎？」王曰：「可矣〔八〕。」王乃命有司大令于国曰：「苟任戎者，皆造于国门之外〔九〕。」王乃命于国曰：「国人欲告者来告〔一０〕，告孤不审，将为戮不利〔一一〕，及五日必审之〔一二〕，过五日，道将不行〔一三〕。」<br/><br/>　　〔一〕　五大夫，舌庸、苦成、大夫种、范蠡、皋如之属。<br/><br/>　　〔二〕　命，告也。<br/><br/>　　〔三〕　阿，曲从。<br/><br/>　　〔四〕　审赏，赏不失劳。圣，通也。<br/><br/>　　〔五〕　能罚则严猛也。<br/><br/>　　〔六〕　说云：「别物善恶。」昭谓：物，旌旗，物色徽帜之属。辩，别也。<br/><br/>　　〔七〕　备，守御之备。巧，审密不可攻入也。<br/><br/>　　〔八〕　声，谓钲鼓进退之声，声不审则众惑。<br/><br/>　　〔九〕　国门，城门。<br/><br/>　　〔一０〕三君云：「告不任兵事也。」昭谓：告者，谓有善计策，及职事所当陈白者也。不任兵事，则下所谓眩瞀之疾、筋力不足以胜甲兵者是也。<br/><br/>　　〔一一〕不审，谓欺诈非实也。<br/><br/>　　〔一二〕使熟思计之也。<br/><br/>　　〔一三〕道，术也。过五日则晚矣，军当出也，故术将不行。<br/><br/>　　王乃入命夫人。王背屏而立，夫人向屏〔一〕。王曰：「自今日以后，内政无出，外政无入〔二〕。内有辱，是子也；外有辱，是我也。吾见子于此止矣。」王遂出，夫人送王，不出屏〔三〕，乃阖左阖，填之以土〔四〕，去笄侧席而坐，不扫〔五〕。王背檐而立，大夫向檐〔六〕。王命大夫曰：「食土不均，地之不修，内有辱于国，是子也〔七〕；军士不死，外有辱，是我也。自今日以后，内政无出，外政无入〔八〕，吾见子于此止矣。」王遂出，大夫送王不出檐，〔九〕乃阖左阖，填之以土，侧席而坐，不扫〔一０〕。<br/><br/>　　〔一〕　屏，寝门内屏。王北向，夫人南向。<br/><br/>　　〔二〕　内政，妇职。外政，国事。<br/><br/>　　〔三〕　礼，妇人送迎不出门。<br/><br/>　　〔四〕　闭阳开阴，示幽也。<br/><br/>　　〔五〕　笄，簪也。去笄，去饰也。侧，犹特也。礼，忧者侧席而坐。<br/><br/>　　〔六〕　说云：「檐，屋外边坛也。」唐尚书云：「屋梠也。」昭谓：檐，谓之樀。樀，门户掩阳也。　案：「屋梠也」原作「屋名也」。发正卷一九：「唐云『屋名』，『名』疑『梠』之误。说文：『楣，秦名，屋边联也。齐谓之檐，楚谓之梠。梠，桷也。』又云：『〈樬，中"心改比"〉，梠也。檐，〈樬，中"心改比"〉也。』唐据说文，故以『檐』为『屋梠』。」今据改。<br/><br/>　　〔七〕　均，平也。修，垦也。<br/><br/>　　〔八〕　内，国政。外，军政。<br/><br/>　　〔九〕　示当守备。<br/><br/>　　〔一０〕示忧戚无饰也。<br/><br/>　　王乃之坛列〔一〕，鼓而行之，至于军〔二〕，斩有罪者以徇，曰：「莫如此以环填通相问也〔三〕。」明日徒舍，斩有罪者以徇，曰：「莫如此不从其伍之令。」明日徒舍，斩有罪者以徇，曰：「莫如此不用王命。」明日徒舍，至于御儿，斩有罪者以徇，曰：「莫如此淫逸不可禁也。」<br/><br/>　　〔一〕　坛在野，所以讲列士众誓告之处。<br/><br/>　　〔二〕　军，所军之地也。<br/><br/>　　〔三〕　环，金玉之环。填，塞耳也。问，遗也。通，行赂以乱军。<br/><br/>　　王乃命有司大徇于军，曰：「有父母耆老而无昆弟者，以告〔一〕。」王亲命之曰：「我有大事，子有父母耆老，而子为我死，子之父母将转于沟壑〔二〕，子为我礼已重矣〔三〕。子归，殁而父母之世〔四〕。后若有事，吾与子图之。」明日徇于军，曰：「有兄弟四五人皆在此者，以告。」王亲命之曰：「我有大事，子有昆弟四五人皆在此，事若不捷，则是尽也〔五〕。择子之所欲归者一人。」明日徇于军，曰：「有眩瞀之疾者，以告。」王亲命之曰：「我有大事，子有眩瞀之疾，其归若已〔六〕。后若有事，吾与子图之。」明日徇于军，曰：「筋力不足以胜甲兵，志行不足以听命者归，莫告。」明日，迁军接龢〔七〕，斩有罪者以徇，曰：「莫如此志行不果〔八〕。」于是人有致死之心。王乃命有司大徇于军，曰：「谓二三子归而不归，处而不处〔九〕，进而不进，退而不退，左而不左，右而不右，身斩，妻子鬻〔一０〕。<br/><br/>　　〔一〕　六十曰耆，七十曰老。<br/><br/>　　〔二〕　转，入也。<br/><br/>　　〔三〕　重矣，去父母而来也。<br/><br/>　　〔四〕　殁，终也。<br/><br/>　　〔五〕　捷，胜也。<br/><br/>　　〔六〕　若，汝也。已，止也。<br/><br/>　　〔七〕　上下皆龢。<br/><br/>　　〔八〕　果，勇决也。<br/><br/>　　〔九〕　处，止也。<br/><br/>　　〔一０〕鬻，卖也。<br/><br/>　　于是吴王起师，军于江北〔一〕，越王军于江南。越王乃中分其师以为左右军〔二〕，以其私卒君子六千人为中军〔三〕。明日将舟战于江，及昏，乃令左军衔枚泝江五里以须〔四〕，亦令右军衔枚踰江五里以须〔五〕。夜中，乃命左军、右军涉江鸣鼓中水以须〔六〕。吴师闻之，大骇，曰：「越人分为二师，将以夹攻我师。」乃不待旦，亦中分其师，将以御越〔七〕。越王乃令其中军衔枚潜涉〔八〕，不鼓不譟以袭攻之，吴师大北〔九〕。越之左军、右军乃遂涉而从之，又大败之于没〔一０〕，又郊败之〔一一〕，三战三北〔一二〕，乃至于吴。越师遂入吴国，围王台〔一三〕。<br/><br/>　　〔一〕　江，松江，去吴五十里。<br/><br/>　　〔二〕　传曰：「越子伐吴，吴子御之笠泽，夹水而陈。」在鲁哀十七年。<br/><br/>　　〔三〕　私卒君子，王所亲近有志行者，犹吴所谓贤良，齐所谓士。<br/><br/>　　〔四〕　须，须后命。<br/><br/>　　〔五〕　踰，度也。<br/><br/>　　〔六〕　夜中，夜半也。中水，水中央也。<br/><br/>　　〔七〕　不知越复有中军，故中分其师以御之。<br/><br/>　　〔八〕　潜，默也。涉，度也。<br/><br/>　　〔九〕　军败奔走曰北，北，古之背字。<br/><br/>　　〔一０〕没，地名。<br/><br/>　　〔一一〕郊，郭外。<br/><br/>　　〔一二〕三战，笠泽、没、郊。<br/><br/>　　〔一三〕王台，姑苏。　案：「王台」，公序本作「王宫」。正文同。<br/><br/>　　吴王惧，使人行成，曰：「昔不穀先委制于越君〔一〕，君告孤请成，男女服从。孤无奈越之先君何〔二〕，畏天之不祥，不敢绝祀，许君成，以至于今。今孤不道，得罪于君王，君王以亲辱于弊邑。孤敢请成，男女服为臣御。」越王曰：「昔天以越赐吴，而吴不受；今天以吴赐越，孤敢不听天之命，而听君之令乎？」乃不许成。因使人告于吴王曰：「天以吴赐越，孤不敢不受。以民生之不长〔三〕，王其无死！民生于地上，寓也〔四〕，其与几何〔五〕？寡人其达王于甬句东〔六〕，夫妇三百，唯王所安，以没王年〔七〕。」夫差辞曰：「天既降祸于吴国，不在前后，当孤之身，寔失宗庙社稷。凡吴土地人民，越既有之矣，孤何以视于天下！」夫差将死，使人说于子婿〔八〕曰：「使死者无知，则已矣；若其有知，吾何面目以见员也！」遂自杀。<br/><br/>　　〔一〕　不言越委制于吴，谦而反之。<br/><br/>　　〔二〕　言越先君与吴有好。<br/><br/>　　〔三〕　长，久也。<br/><br/>　　〔四〕　寓，寄也。<br/><br/>　　〔五〕　言几何时。<br/><br/>　　〔六〕　达，致也。甬句东，今句章东海口外洲也。　案：札记引段玉裁据困学纪闻说，「海口」当作「浃口」。<br/><br/>　　〔七〕　夫妇各三百人以奉之，在所安可与俱者。　案：「俱」，公序本作「居」。<br/><br/>　　〔八〕　说，告也。<br/><br/>　　越灭吴〔一〕，上征上国〔二〕，宋、郑、鲁、卫、陈、蔡执玉之君皆入朝〔三〕。夫唯能下其群臣，以集其谋故也〔四〕。<br/><br/>　　〔一〕　在鲁哀二十二年冬十一月。<br/><br/>　　〔二〕　上国，中国也。<br/><br/>　　〔三〕　玉，圭璧也。<br/><br/>　　〔四〕　集，成也。言下其群臣，以明吴不用子婿之祸。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-353-5293.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-353-5295.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-353.html" action-type="chapterComment" class="comment"><i></i>国语注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

