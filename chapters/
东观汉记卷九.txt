<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《东观汉记校注》正文_东观汉记卷九_刘珍作品 - 维普阅读网</title>
<meta name="keywords" content="东观汉记校注,东观汉记校注原文,东观汉记校注阅读,东观汉记卷九全文,刘珍作品" />
<meta name="description" content="东观汉记校注原文阅读,东观汉记卷九全文在线阅读,刘珍作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-252-3987.html";
var nextpage="novel-read-252-3989.html";
var indexpage = "novel-chapter-252.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-252.html">东观汉记校注</a></strong>
<strong><a href="novel-chapter-252.html">东观汉记校注目录</a></strong>
<span>东观汉记卷九</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-252-3987.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>东观汉记卷九</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘珍&amp;searchsubmit=yes"  target="_blank">刘珍</a><span class="divide">|</span>发布时间：2014-08-26 20:31:43<span class="divide">|</span></p>
<div class="page-body">
<div class="page-content">
<p>传四<br/><br/>　　李通〔一〕<br/><br/>　　齐武王常杀通同母弟申屠臣，〔二〕上不得已过通，乃买半臿佩刀裹之。至通舍，时病卧，因持上手得刀。通异之，乃谓上曰：「一何武也！」上曰：「以备不虞耳。」〔三〕书钞卷一二三<br/><br/>　　王莽前队大夫诛谋反者，〔四〕李次元闻事发觉，被马欲出。〔五〕马驾在辕中，惶遽著鞍上马，出门顾见车方自觉，乃止。御览卷四六九<br/><br/>　　李通娶宁平公主。〔六〕为大司空。〔七〕通性谦恭，常避权势，谢病不视事。御览卷四二三<br/><br/>　　李通上疏曰：「臣经术短浅，智能空薄。」〔八〕文选卷三八任昉为齐明帝让宣城郡公第一表李善注<br/><br/>　　李通上大司空印绶，以特进奉朝请。及有司奏请封诸皇子，帝感通首创大谋，即日封通少子雄为邵陵侯。每幸南阳，常遣使者以太牢祀通父冢。〔九〕御览卷五二六<br/><br/>　　子音嗣。音卒，子定嗣。定卒，子箕嗣。〔一０〕范晔后汉书卷一五李通传李贤注<br/><br/>　　〔一〕　「李通」，字次元，南阳宛人，范晔后汉书卷一五有传。又见汪文台辑司马彪续汉书卷二、华峤后汉书卷一。<br/><br/>　　〔二〕　「申屠臣」，本书光武帝纪作「公孙臣」。<br/><br/>　　〔三〕　「以备不虞耳」，此条陈禹谟刻本书钞卷一二三引作「齐武王尝杀通同母弟申徒臣，上恐其怨，不欲与轶相见。轶数请，上乃强见之。轶深达通意，上乃许往，意不安，买半臿佩刀怀之。至通舍，通甚悦，握上手，得半臿刀，谓上曰：『一何武也！』上曰：『仓卒时以备不虞耳。』」除首句外，文字与范晔后汉书李通传李贤注所引续汉书全同，疑陈本书钞此段文字系抄自续汉书。姚本、聚珍本所辑皆本陈本书钞，仅一二字歧异。<br/><br/>　　〔四〕　「前队大夫」，范晔后汉书李通传云：光武与李通「欲劫前队大夫及属正」，李贤注云：「前队大夫谓南阳太守甄阜也。」<br/><br/>　　〔五〕　「出」，御览卷三五八引作「亡」。<br/><br/>　　〔六〕　「宁平公主」，即光武女弟伯姬。<br/><br/>　　〔七〕　「为大司空」，据范晔后汉书光武帝纪，建武七年五月，前将军李通为大司空，十二年九月免。<br/><br/>　　〔八〕　「智能空薄」，此条姚本、聚珍本皆未辑录。<br/><br/>　　〔九〕　「常遣使者以太牢祀通父冢」，「太」字原脱，聚珍本有，御览卷五五七引亦有，今据增补。此条御览卷二００亦引，字句稍略。<br/><br/>　　〔一０〕「子箕嗣」，范晔后汉书李通传云：通卒，「子音嗣。音卒，子定嗣。定卒，子黄嗣」。李贤注云：「东观记『黄』字作『箕』也。」此条即据李贤注，又酌取范书文句辑录。<br/><br/>　　邓晨<br/><br/>　　晨曾祖父隆，扬州刺史，祖父勳，交阯刺史。范晔后汉书卷一五邓晨传李贤注<br/><br/>　　晨与上共载出，逢使者不下车，使者怒，颇加耻辱。上称江夏卒史，晨更名侯家丞。使者以其诈，将至亭，欲罪之，新野宰潘叔为请，得免。范晔后汉书卷一五邓晨传李贤注<br/><br/>　　邓晨，〔一〕南阳人，与上起兵，新野吏乃烧晨先祖祠堂，污池室宅，焚其冢墓。宗族皆怒，曰：「家自富足，何故随妇家入汤镬中？」〔二〕晨终无恨色。御览卷四八三<br/><br/>　　光武微时与邓晨观谶，云「刘秀当为天子」。或言「国师公刘秀当之」。〔三〕光武曰：「安知非僕乎？」建武三年，上徵邓晨还京师，数讌见，说故旧平生为忻乐。晨从容谓帝曰：「僕竟辨之。」帝大笑。御览卷三九一<br/><br/>　　邓晨为陈留郡，〔四〕兴鸿郄陂，〔五〕益地数千顷，溉郡稻，常以丰熟，兼流给他郡。书钞卷三九<br/><br/>　　〔一〕　「邓晨」，字伟卿，范晔后汉书卷一五有传。又见汪文台辑谢承后汉书卷一、司马彪续汉书卷二。<br/><br/>　　〔二〕　「何故随妇家入汤镬中」，邓晨娶光武姊元，故晨宗族有此语。<br/><br/>　　〔三〕　「国师公刘秀」，汉书刘歆传云：「歆以建平元年改名秀，字颖叔云。及王莽篡位，歆为国师。」颜师古注引应劭云：「河图赤伏符云：『刘秀发兵捕不道，四夷云集龙斗野，四七之际火为主。』故改名，几以趣也。」<br/><br/>　　〔四〕　「为陈留郡」，即为陈留郡太守。据范晔后汉书邓晨传，晨未曾为陈留郡太守，建武十三年，曾拜汝南郡太守，此当作「为汝南郡」，下云晨兴鸿郄陂，陂即在汝南境内，可为确证。<br/><br/>　　〔五〕　「鸿郄陂」，原作「鸿都陂」，误。聚珍本尚不误，今据改正。范晔后汉书邓晨传云：建武十三年，为汝南太守，「兴鸿郄坡数千顷田」。鸿郄坡为武帝时开凿，引淮水为坡灌田，位于汝南郡慎阳、新息间。成帝时，关东大水，陂溢为害，翟方进为丞相，奏罢之。<br/><br/>　　来歙<br/><br/>　　来歙，〔一〕字君叔，南阳新野人也。父冲。〔二〕歙有大志慷慨，治春秋左氏，〔三〕东诣洛阳见上，上大喜，〔四〕曰：「君叔独劳苦。」即解所被襜襦以衣歙，〔五〕拜太中大夫。御览卷二四三<br/><br/>　　来歙，字君叔，南阳人也。建武五年，持节送马援，奉玺书于愧嚣。嚣遣子恂随入侍。时山东略定，帝谋西收嚣兵，〔六〕与俱伐蜀。嚣将王元说嚣，故狐疑不决。〔七〕歙素刚直，遂发愤责之曰：「国家以公知臧否，晓废兴，故以手书畅至意。足下推忠诚，〔八〕遣伯春委质，〔九〕是君臣父子信也。〔一０〕今乃欲从佞惑之言，为族灭之计，叛主负子，违背忠信。吉凶之决，在于今日。」因欲前刺嚣，嚣起入，部勒兵，将杀歙，歙徐杖节就车而去。御览卷七七八<br/><br/>　　上闻得略阳，〔一一〕甚悦。左右怪上数破大敌，今得小城，何足以喜？然上以略阳嚣所依阻，心腹已坏，则制其支体易也。范晔后汉书卷一五来歙传李贤注<br/><br/>　　嚣围来歙于略阳，世祖诏曰：「桃花水出，〔一二〕船槃皆至，〔一三〕郁夷、陈仓，〔一四〕分部而进者也。」　水经注卷一七<br/><br/>　　上大发关东兵，自将上陇，愧嚣众溃走，围解。于是置酒高会，劳赐诸将，来歙班坐绝席，在诸将之右，赐歙妻缣千疋。〔一五〕御览卷三０七<br/><br/>　　光武使来歙监诸将。〔一六〕御览卷二四０<br/><br/>　　来歙征公孙述，〔一七〕诏于汧积穀六万斛，驴四百头负驮。御览卷三三二<br/><br/>　　愧嚣破后，有五谿六种寇侵，见便钞掠，退阻营堑。来歙乃大治攻具衝车度堑，遂与五谿战，大破之。御览卷三三六<br/><br/>　　来歙与盖延攻公孙述将王元。〔一八〕破之，蜀人大惧，使刺客刺歙，〔一九〕歙未死，驰告盖延。延见歙，伏悲不能仰视。〔二０〕歙叱曰：「故呼卿，欲属以军事，而反效儿女子泣涕乎！」延收泪强起，受所诫。歙自书表，投笔抽刃而死。御览卷四八八<br/><br/>　　帝嘉歙忠节，复封歙弟由为宜西乡侯。〔二一〕范晔后汉书卷一五来歙传李贤注<br/><br/>　　〔一〕　「来歙」，范晔后汉书卷一五有传。又见汪文台辑司马彪续汉书卷二。<br/><br/>　　〔二〕　「父冲」，此句原无。范晔后汉书来歙传云：「父仲。」李贤注云：「东观记『仲』作『冲』。」此句即据李贤注增补。<br/><br/>　　〔三〕　「春秋左氏」，聚珍本作「左氏春秋」。<br/><br/>　　〔四〕　「东诣洛阳见上，上大喜」，原无下一「上」字，今据御览卷六九五引增补。此二句孔广陶校注本书钞卷一二九引作「世祖见歙，与之大欢」。陈禹谟刻本书钞卷一二九引作「来歙与刘嘉俱诣洛阳，世祖见歙，与之大欢」。姚本、聚珍本即据陈本书钞辑录。<br/><br/>　　〔五〕　「所」，原脱，姚本、聚珍本有，御览卷六九五、范晔后汉书来歙传李贤注引亦有此字，今据增补。「衣」，御览卷六九五引作「赐」。<br/><br/>　　〔六〕　「收」，原误作「牧」，聚珍本作「收」，范晔后汉书来歙传同，今据改正。<br/><br/>　　〔七〕　「狐疑」，此二字原脱，聚珍本有，范晔后汉书来歙传李贤注引亦有，今据增补。<br/><br/>　　〔八〕　「推」，原误作「拥」，聚珍本作「推」，范晔后汉书来歙传同，今据改正。<br/><br/>　　〔九〕　「遣伯春委质」，此句原脱误为「眷委质」。聚珍本作「遣伯春委质」，范晔后汉书来歙传同，今据改正。「伯春」，愧恂字。<br/><br/>　　〔一０〕「是君臣父子信也」，此句范晔后汉书来歙传作「是臣主之交信也」。<br/><br/>　　〔一一〕「上闻得略阳」，范晔后汉书来歙传云：建武「八年春，歙与征虏将军祭遵袭略阳，遵道病还，分遣精兵随歙，合二千馀人，伐山开道，从番须、回中径至略阳，斩嚣守将金梁，因保其城。嚣大惊曰：『何其神也！』其下李贤即引「上闻得略阳」云云作注。此句上聚珍本有「歙与征虏将军祭遵袭略阳，因保其城」二句，系据范书增补。<br/><br/>　　〔一二〕「桃花水」，汉书沟血志载杜钦言治河之策，有「来春桃花水盛」之语，颜师古注云：「月令『仲春之月，桃始华』。盖桃方华时，既有雨水，川谷冰泮，众流猥集，波澜盛长，故谓之桃华水耳。而韩诗传云『三月桃华水』。」<br/><br/>　　〔一三〕船槃」，后汉书来歙传王先谦集解所载沉钦韩说引作「松槃」，并注云：「『松槃』，或作『船槃』，疑『转般』之误。」<br/><br/>　　〔一四〕「郁夷、陈仓」，四库全书考证云：「按司马书郡国志右扶风有陈仓，无郁夷，盖东汉时省。」<br/><br/>　　〔一五〕「赐歙妻缣千疋」，「妻」字原脱，聚珍本有，书钞卷一九引亦有，范晔后汉书来歙传同，今据增补。此条御览卷八一八亦引，字句全同，而卷三九三引字句稍异。<br/><br/>　　〔一六〕「光武使来歙监诸将」，据范晔后汉书来歙传载，光武帝发关东兵解略阳之围后，「劳赐歙，班坐绝席，在诸将之右，赐歙妻缣千匹。诏使留屯长安、悉监护诸将」。<br/><br/>　　〔一七〕「来歙征公孙述」，姚本、聚珍本无此句，而有「因歙上疏宜选兵马，储积资粮」二句。按范晔后汉书来歙传云：「诏使留屯长安，悉监护诸将。歙因上书曰：『公孙述以陇西、天水为藩蔽，故得延命假息。今二郡平荡，则述智计穷矣。宜益选兵马，储积资粮。……』帝然之。于是大转粮运。」其下李贤注云：「东观记曰：『诏于汧积穀六万斛，驴四百头负驮。』」姚本、聚珍本「因歙上疏」云云二句系撮取范书大意增补。<br/><br/>　　〔一八〕「来歙与盖延攻公孙述将王元」，事在建武十一年。<br/><br/>　　〔一九〕「刺客」，此二字原无，姚本、聚珍本有。类聚卷三五引亦有，今据增补。<br/><br/>　　〔二０〕「伏悲」，类聚卷三五、御览卷三八七引作「悲哀」。<br/><br/>　　〔二一〕「复封歙弟由为宜西乡侯」，范晔后汉书来歙传云：建武十三年，「帝嘉歙忠节，复封歙弟由为宜西侯」。李贤注云：「东观记曰『宜西乡侯』。」此条即据李贤注，又酌取范书文句辑录。<br/><br/>　　邓禹<br/><br/>　　邓禹，〔一〕字仲华，南阳新野人。〔二〕年十三，能诵诗，受业长安。时上亦游学京师，禹年虽幼，而见上知非常人，遂相亲附。〔三〕御览卷三八四<br/><br/>　　邓禹，字仲华，南阳人也。更始既至雒阳，以世祖为大司马，使安集河北。禹闻之，自南阳发，北径渡河，追至邺谒，上见之甚驩，谓曰：「我得拜除长吏。生远来，宁欲仕耶？」禹曰：「不愿也。」　文选卷二五刘琨重赠卢谌李善注<br/><br/>　　邓禹闻上安集河北，〔四〕即杖策北渡，〔五〕追及于邺。上欣其至。禹进说曰：「更始虽都关西，今山东未安，赤眉、青犊之属，动以万数，三辅假号，往往群聚。更始既未有所挫，而不自听断，〔六〕诸将皆庸人屈起，〔七〕志在财币，争用威力，朝夕自快，非有忠良明智，深虑远图，欲尊主安民者。明公虽建蕃辅之功，〔八〕犹恐无所成立。〔九〕于今之计，莫如揽延英雄，〔一０〕务悦民心，立高祖之业，救万民之命。以公而虑天下，不足定也。」上大悦，因令左右号禹曰邓将军，常宿止于中，与定计议。御览卷四六一<br/><br/>　　上至广阿，〔一一〕止城门楼上，披舆地图，指示邓禹曰：「天下郡国如是，我乃始得一处，卿言天下不足定，何也？」〔一二〕类聚卷六三<br/><br/>　　上破邯郸，诛王郎，欲北发突骑。禹曰：「吴汉有智谋，诸将鲜能及者。」上以禹为知人。〔一三〕书钞卷三三<br/><br/>　　光武即位，拜邓禹为大司徒。制曰：〔一四〕「前将军邓禹，〔一五〕深执忠孝，与朕谋谟帷幄，决胜千里。孔子曰：『自吾有回也，门人日以亲。』〔一六〕封禹为酇侯。」　文选卷三八任昉为范尚书让吏部封侯第一表李善注<br/><br/>　　赤眉入长安，邓禹乘胜独克，而师行有纪，皆望风相携以迎降者，日以千数，〔一七〕众号百万　类聚卷五九<br/><br/>　　邓禹为司徒，讨赤眉，不以时进，光武敕曰：「司徒，〔一八〕尧也；赤眉，桀也。今长安飢民。孰不延望？」　御览卷二０七<br/><br/>　　自冯愔反后，〔一九〕邓禹威稍损，又乏食。赤眉还入长安，邓禹与战，败走，至高陵，军士飢饿，皆食藻菜。〔二０〕帝乃徵禹还，敕曰：「赤眉无穀，〔二一〕自当来降，吾折垂笞之，〔二二〕非诸将忧也。」〔二三〕御览卷三五<br/><br/>　　邓禹与赤眉战，赤眉佯败，弃辎重走，车皆载土，〔二四〕以豆覆其上。兵士飢，争取之。赤眉引还击之，军溃乱。时百姓饥，人相食，黄金一斤易豆五升，道路断隔，委输不至，军士悉以菓实为粮。御览卷四八六<br/><br/>　　邓禹攻赤眉，辄不利，吏士散亡尽，禹独与二十四骑还诣雒阳。〔二五〕书钞卷一一七<br/><br/>　　建武中，邓禹罢三公，〔二六〕以列侯就第，位特进。〔二七〕书钞卷五二<br/><br/>　　邓禹，右将军官罢，以特进奉朝请。〔二八〕御览卷二四三<br/><br/>　　邓禹笃于经书，教学子孙。书钞卷九七<br/><br/>　　邓禹，字仲华，以元功拜太傅。进见东向，甚见尊宠。〔二九〕御览卷二０六<br/><br/>　　序曰：贤骏思圣主，风云从龙武，自然之应也。邓禹以弱冠睹废兴之兆，嬴粮策马，以追世祖，遂信竹帛之愿，〔三０〕建社稷之谋，袭萧何之爵位，可谓材难矣。受命之初，躬率六师。中兴治定，勒号泰山。圣上继体，立师傅，位三公，功德之极，而禹兼之。易称「利见大人」，诗有「自求多福」，其禹之谓与？〔三一〕史略卷三<br/><br/>　　〔一〕　「邓禹」，范晔后汉书卷一六有传。又见汪文台辑谢承后汉书卷一、司马彪续汉书卷二、华峤后汉书卷一。<br/><br/>　　〔二〕　「南阳新野人」，文选卷四张衡南都赋李善注引云：「邓禹、吴汉并南阳人。」<br/><br/>　　〔三〕　「遂相亲附」，此句下原有「及汉兵起，即策杖北渡，追及上于邺」三句，因与下文重複，今删去。<br/><br/>　　〔四〕　「邓禹闻上安集河北」，此句至「上欣其至」诸句与上条内容重複，因文字出入较多，未作删削。<br/><br/>　　〔五〕　「杖策北渡」，书钞卷一一引，仅有此四字。<br/><br/>　　〔六〕　「不」，原无此字，依文义当有。聚珍本有，与范晔后汉书邓禹传同，今据增补。<br/><br/>　　〔七〕　「屈」，范晔后汉书邓禹传同，姚本、聚珍本作「掘」，类聚卷二五引同。按二字通。<br/><br/>　　〔八〕　「建」，原脱，姚本、聚珍本有，类聚卷二五引亦有，与范晔后汉书邓禹传同，今据增补。<br/><br/>　　〔九〕　「成立」，原脱，姚本、聚珍本有，类聚卷二五引亦有，与范晔后汉书邓禹传同，今据增补。<br/><br/>　　〔一０〕「揽延」，类聚卷二五引同，姚本、聚珍本作「延揽」，与范晔后汉书邓禹传同。<br/><br/>　　〔一一〕「上至广阿」，王郎起兵，光武帝击王郎，邓禹从至广阿。<br/><br/>　　〔一二〕「何也」，此据书钞卷九六、玉海卷一六四亦引，字句简略。此条文义未完，据范晔后汉书邓禹传，禹对曰：「方今海内殽乱，人思明君，犹赤子之慕慈母。古之兴者，在德薄厚，不以大小。」<br/><br/>　　〔一三〕「上以禹为知人」，此条姚本作「邓禹破邯郸，诛王郎，有智谋，诸将鲜及」，聚珍本同，惟无「邓」字。按二本及据陈禹谟刻本书钞卷三三所引辑录，而余所据乃孔广陶校注本。孔本引云：「东观汉记邓禹传：上破邯郸」云云，可证此段文字当入邓禹传。御览卷四四二、卷六三一引东观汉记亦有相类内容，字句较详，聚珍本置入吴汉传，与范晔后汉书吴汉传相契合。今以书钞所引入邓禹传，而以御览所引入吴汉传。书钞所引原无「上以禹为知人」一句，今据御览卷四四二、卷六三一引增补。<br/><br/>　　〔一四〕「制曰」，文选卷五八王俭褚渊碑文李善注引作「策曰」。<br/><br/>　　〔一五〕「前将军邓禹」，此下四句原无，文选卷五八王俭褚渊碑文李善注引云：「前将军邓禹，与朕谋谟帷幄。」又卷四三丘迟与陈伯之书李善注引云：「诏邓禹曰：『将军深执忠孝，与朕谋谟帷幄。』」书钞卷一三引云：「谋出帷幄，决胜千里。」今据各书所引增补。<br/><br/>　　〔一六〕「门人日以亲」，史记仲尼弟子列传云：「回年二十九，髮尽白，蚤死。孔子哭之恸，曰：『自吾有回，门人益亲。』」<br/><br/>　　〔一七〕「日」，原脱，聚珍本有，与范晔后汉书邓禹传同，今据增补。<br/><br/>　　〔一八〕「光武敕曰，司徒」，原脱「敕曰司」三字，聚珍本有，与范晔后汉书邓禹传同，今据增补。建武元年九月，赤眉入长安，三辅降邓禹者日以千数，禹众号称百万，诸将劝禹径攻长安。禹认为赤眉新拔长安，财富充实，锐不可当。他主张休兵上郡、北地、安定三郡，养精蓄锐，以待时机。于是禹引兵北去。光武帝以关中未定，禹久不进兵，遂有此敕，促禹进兵。事见范晔后汉书邓禹传。<br/><br/>　　〔一九〕「自冯愔反后，」此下三句原无，御览卷九六五引有，今据增补。光武帝下敕促禹进兵攻长安赤眉，禹不听，仍欲休兵北方。遣冯愔、宗歆守栒邑，二人争权相攻，愔杀歆反禹。事见范晔后汉书邓禹传。<br/><br/>　　〔二０〕「藻菜」，书钞卷一五六引作「桑叶」，御览卷九六五、事类赋卷二六引作「枣叶」。<br/><br/>　　〔二一〕「赤眉无穀」，「穀」字下御览卷六四九引有「食」字。<br/><br/>　　〔二二〕「吾折垂笞之」，「垂」字下书钞卷一四引有「以」字。<br/><br/>　　〔二三〕「非诸将忧也」，范晔后汉书邓禹传云：「赤眉复还入长安，禹与战，败走，至高陵，军士飢饿，皆食枣菜。帝乃徵禹还，敕曰：『赤眉无穀，自当来东，吾折捶笞之，非诸将忧也。无得复妄进兵。』」文字与此大同小异。<br/><br/>　　〔二四〕「车皆载土」，原脱「车」字，御览卷八四一引有，今据增补。此下二句聚珍本引作「皆载赤豆覆其上」，「载」下脱「土」字。<br/><br/>　　〔二五〕「禹独与二十四骑还诣雒阳」，「禹」字下原衍「强」字，姚本、聚珍本无，御览卷三００引亦无此字，今据删。「还」字原无，御览卷三００引有，今据增补。「雒阳」，姚本、聚珍本同，御览卷三００引亦作「雒阳」。按二字误，当作「宜阳」，范晔后汉书邓禹传、冯异传皆作「宜阳」。<br/><br/>　　〔二六〕「邓禹罢三公」，因与赤眉战败，罢大司徒官，事在建武三年闰正月。见范晔后汉书光武帝纪。<br/><br/>　　〔二七〕「位特进」，此条御览卷二四三引作「建武中，邓禹失司徒，特进奉朝请」。<br/><br/>　　〔二八〕「以特进奉朝请」，范晔后汉书邓禹传云：建武「三年春，与车骑将军邓弘击赤眉，遂为所败，众皆死散。事在冯异传。独与二十四骑还诣宜阳，谢上大司徒、梁侯印绶。有诏归侯印绶。数月，拜右将军。……十三年，天下平定，诸臣皆增户邑，定封禹为高密侯，……其后左右将军官罢，以特进奉朝请」。<br/><br/>　　〔二九〕「甚见尊宠」，此条姚本、聚珍本均未辑录。范晔后汉书邓禹传云：「显宗即位，以禹先帝元功，拜为太傅，进见东向，甚见尊宠。」<br/><br/>　　〔三０〕「信」，与「伸」字通。<br/><br/>　　〔三一〕「其禹之谓与」，此条姚本、聚珍本均未辑录。<br/><br/>　　邓训<br/><br/>　　邓训，〔一〕字平叔，谦恕下士，无贵贱见之如旧，朋友子往来门内，视之如子，有过加鞭扑之教。太医皮巡从猎上林还，暮宿殿门下，寒疝病发。时训直事，闻巡声，起往问之，巡曰：「冀得火以熨背。」训身至太官门为求火，不得，乃以口嘘其背，复呼同庐郎共更嘘，至朝遂愈也。〔二〕范晔后汉书卷一六邓训传李贤注<br/><br/>　　邓训，字平叔，永平中，治滹沲、石臼河，从都庐至羊肠仓，欲令通漕。太原吏民苦转运，所经三百八十九隘，前后没溺死者不可胜筭。建初三年，拜训谒者，使监领其事，更用驴辇，岁省亿万计，活徒士数千人。　御览卷三九六<br/><br/>　　邓训尝将黎阳营兵屯狐奴，〔三〕后迁护乌桓校尉，〔四〕黎阳营故吏皆恋慕，〔五〕故吏最贫羸者举国，念训尝所服药北州少乏，〔六〕又知训好青泥封书，从黎阳步推鹿车于雒阳市药，还过赵国易阳，〔七〕并载青泥一幞，〔八〕至上谷遗训。其得人心如是。〔九〕御览卷六０六<br/><br/>　　邓训为护乌桓校尉，吏士常大病疟，〔一０〕转易至数十人。训身煮汤药，〔一一〕咸得平愈。其无妻者，为适配偶。御览卷九八四<br/><br/>　　训坐私与扈通书，免归。燕人思慕，为之作歌。〔一二〕范晔后汉书卷一六邓训传李贤注<br/><br/>　　邓训拜张掖太守，〔一三〕以身率下，河西改俗，邻郡则之。书钞卷七五<br/><br/>　　训为护羌校尉，时迷吾子迷唐，别与武威种羌合兵万骑，来至塞下，未敢攻训，先欲胁月氏胡。训拥卫诸故，令不得战。〔一四〕范晔后汉书卷一六邓训传李贤注<br/><br/>　　训发湟中秦、胡、羌兵四千人，出塞掩击迷唐于鴈谷。〔一五〕范晔后汉书卷一六邓训传李贤注<br/><br/>　　邓训为护羌校尉，乃发湟中六千人，〔一六〕令长史任尚将之，缝革为舡，乃置于〈竹渒〉上以渡河，掩击胡羌卢落大豪，〔一七〕多有斩获。书钞卷一三七<br/><br/>　　邓训为护羌校尉，诸胡皆喜。羌俗，耻病死，每病临困，辄持刀以自刺。训闻有困病者，辄拘持束缚，〔一八〕不与兵刃，使医药疗治，愈者非一，〔一九〕小大莫不感悦。〔二０〕训病卒，〔二一〕吏民羌胡爱惜，旦夕临者数千人，〔二二〕或以刀自割，又刺杀犬马牛羊，曰：「邓使君已死，我曹皆死耳。」前乌桓吏士皆奔走道路，至以空城郭。家家立祠，〔二三〕每有病，辄祷求福。书钞卷六一<br/><br/>　　〔一〕　「邓训」，此下二句原仅有「训」字，依东观汉记体例，传首当有此二句。训为邓禹第六子，范晔后汉书卷一六有传。<br/><br/>　　〔二〕　「至朝遂愈也」，此条御览卷七二二亦引，文字微异。<br/><br/>　　〔三〕　「邓训尝将黎阳营兵屯狐奴」，「狐奴」二字范晔后汉书邓训传同。聚珍本作「渔阳」，御览卷七四引同。此句下聚珍本有「为幽部所归」一句，与范书一致。范书李贤注云：「汉官仪曰：『中兴以幽、冀、并州兵克定天下，故于黎阳立营，以谒者监之。』狐奴，县，属渔阳郡也。」<br/><br/>　　〔四〕　「后迁护乌桓校尉」，建初六年，邓训迁护乌桓校尉。<br/><br/>　　〔五〕　「黎阳营故吏皆恋慕」，此句原无「营故吏皆恋慕」六字，聚珍本有，御览卷七四引亦有，惟「营」字误作「宫」，今据增补。<br/><br/>　　〔六〕　「念」，原作「志」，姚本、聚珍本作「念」，翰苑新书卷六二、范晔后汉书邓训传李贤注引亦作「念」，今从改。<br/><br/>　　〔七〕　「过」，原无此字，姚本、聚珍本有，翰苑新书卷六二、范晔后汉书邓训传李贤注引亦有此字，今据增补。<br/><br/>　　〔八〕　「幞」，姚本、聚珍本同，范晔后汉书邓训传李贤注引亦同。按此字当作「墣」。说文云：「墣，块也。」<br/><br/>　　〔九〕　「其得人心如是」，此条书钞卷一０四、记纂渊海卷八三、合璧事类续集卷四八、翰苑新书卷六五亦引，字句简略。<br/><br/>　　〔一０〕「常」，姚本同，范晔后汉书邓训传李贤注引亦同。聚珍本作「尝」，御览卷七四三引同。按二字通。<br/><br/>　　〔一一〕「训身煮汤药」，「身」字下姚本、聚珍本有「为」字，范晔后汉书邓训传李贤注引同。「煮」字御览卷七四三引作「主」。<br/><br/>　　〔一二〕「为之作歌」，范晔后汉书邓训传云：建初「八年，舞阴公主子梁扈有罪，训坐私与扈通书，徵免归闾里」。李贤注引东观汉记云：「燕人思慕，为之作歌也。」此条即据李贤注，又参酌范书辑录。<br/><br/>　　〔一三〕「邓训拜张掖太守」，范晔后汉书邓训传云：「元和三年，卢水胡反畔，以训为谒者，乘传到武威，拜张掖太守。」<br/><br/>　　〔一四〕「令不得战」，范晔后汉书邓训传云：「章和二年，护羌校尉张纡诱诛烧当种羌迷吾等，由是诸羌大怒，谋欲报怨，朝廷忧之。公卿举训代纡为校尉。诸羌激忿，遂相与解仇结婚，交质盟诅，众四万馀人，期冰合度河攻训。先是小月氏胡分居塞内，胜兵者二三千骑，皆勇健富疆，每与羌战，常以少制多。虽首尾两端，汉亦时收其用。时迷吾子迷唐，别与武威种羌合兵万骑，来至塞下，未敢攻训，先欲胁月氏胡。训拥卫稽故，令不得战。」李贤注云：「『稽故』谓稽留事故也。东观记『稽故』字作『诸故』也。」此条即据范书和李贤注辑录。字句虽然未必尽与东观汉记相符，但不会相去甚远。<br/><br/>　　〔一五〕「出塞掩击迷唐于鴈谷」，范晔后汉书邓训传云：训「赏赂诸羌种，使相招诱。迷唐伯父号吾乃将其母及种人八百户，自塞外来降。训因发湟中秦、胡、羌兵四千人，出塞掩击迷唐于写谷。」李贤注云：「东观记『写』作『鴈』。」是东观汉记载训发湟中兵掩击迷唐事。此条即据李贤注所引，又酌取范书文句辑录。<br/><br/>　　〔一六〕「乃发湟中六千人」，邓训先发湟中秦、胡、羌兵四千人，掩击迷唐于鴈谷，迷唐众悉败散。春天，迷唐欲归故地，训又发湟中六千人击之。事详范晔后汉书邓训传。「湟中」二字原误作「湟内」，姚本、聚珍本作「湟中」，今据改。<br/><br/>　　〔一七〕「胡羌」，书钞卷一一六引作「诸羌」，御览卷七六九引作「明羌」。按任尚所击者为迷唐种羌，以及随从迷唐的小种羌，并没有击胡。此二字当以书钞卷一一六所引为是。<br/><br/>　　〔一八〕「束缚」，御览卷二四二引作「缠束」。<br/><br/>　　〔一九〕「愈者非一」，此句书钞卷三九引作「差者甚多」。<br/><br/>　　〔二０〕「小大」，书钞卷三五引作「大小」。<br/><br/>　　〔二一〕「训病卒」，此句上御览卷二四二引有「及」字。<br/><br/>　　〔二二〕「旦夕临者数千人」，「者」字下姚本、聚珍本有「日」字。<br/><br/>　　〔二三〕「家家立祠」，此下三句原无，书钞卷三九引，今据增补。聚珍本作「家家为立祠，每有疾病，辄祷请之，求福也」。<br/><br/>　　邓鸿〔一〕<br/><br/>　　永平六年，〔二〕邓鸿行车骑将军，位在九卿上，绝坐。书钞卷六四<br/><br/>　　〔一〕　「邓鸿」，邓禹少子，范晔后汉书卷一六邓禹传附载其事。<br/><br/>　　〔二〕　「永元六年」，当作「永平六年」。据范晔后汉书和帝纪，永元元年，车骑将军窦宪出鸡鹿塞，北击匈奴，邓鸿则出稒阳塞，与宪相佐，时鸿为度辽将军。六年，南单于安国从弟子侯逢反汉出塞，九月，以邓鸿行车骑将军事，与越骑校尉冯柱等率兵击讨。七年正月，行车骑将军邓鸿下狱死。邓禹传载邓鸿事云：「肃宗时，为度辽将军。永元中，与大将军窦宪俱出击匈奴，有功，徵行车骑将军。出塞追畔胡逢侯，坐逗留，下岳死。」亦可证「永元」二字是。<br/><br/>　　邓陟<br/><br/>　　邓陟，〔一〕字昭伯。〔二〕邓训五子，〔三〕及女弟为贵人，立为皇后，〔四〕陟三迁虎贲中郎将。延平元年，拜为车骑将军、仪同三司。仪同三司始自陟也。〔五〕类聚卷四七<br/><br/>　　邓陟兄弟常居禁中，〔六〕陟谦退，不欲久在内，连求还第，太后乃许。御览卷四二三<br/><br/>　　永初元年，以定策增封邓陟三千户。〔七〕让不获，遂逃避使者，〔八〕间阙上疏，自陈情焉。〔九〕书钞卷四八<br/><br/>　　殇帝崩，惟安帝宜承大统，车骑将军邓陟定策禁中，〔一０〕封陟为上蔡侯。〔一一〕文选卷三八任昉为范尚书让吏部封侯第一表李善注<br/><br/>　　〔一〕　「邓陟」，邓训之子，范晔后汉书卷一六有传。「陟」字原作「骘」，范书邓骘传李贤注云：「东观记『骘』作『陟』。」通鑑卷四八胡三省注引此注同，今据改。书钞卷四八引亦作「陟」。<br/><br/>　　〔二〕　「字昭伯」，原误作「字昭明」，姚本、聚珍本作「字昭伯」，御览卷二四三引亦作「字昭伯」，与范晔后汉书邓骘传同，今据校正。<br/><br/>　　〔三〕　「邓训五子」，此下四句原无，御览卷四七０引，今据增补。<br/><br/>　　〔四〕　「立为皇后」，即和熹皇后。<br/><br/>　　〔五〕　「仪同三司始自陟也」，此条书钞卷五二、御览卷二四三亦引，字句稍略。<br/><br/>　　〔六〕　「陟」，原作「骘」，此条下同。「弟」，原脱，聚珍本有，与范晔后汉书邓骘传同，今据增补。<br/><br/>　　〔七〕　「以定策增封邓陟三千户」，「陟」字下姚本有「等」字，类聚卷二一、御览卷四二四引同。殇帝卒，邓太后与陟等定策立安帝。<br/><br/>　　〔八〕　「避」，原脱，姚本有，类聚卷二一，御览卷二０一、卷四二四引亦有，今据增补。<br/><br/>　　〔九〕　「间阙上疏，自陈情焉」，此二句姚本作「闭关上疏自陈」，类聚卷二一引同。按「间阙」二字当作「间关诣阙」。范晔后汉书邓骘传云：「骘等辞让不获，遂逃避使者，间关诣阙，上疏自陈。」<br/><br/>　　〔一０〕「陟」，原作「骘」，此条下同。<br/><br/>　　〔一一〕「封陟为上蔡侯」，聚珍本将此条与上条连缀为「殇帝崩，惟安帝宜承大统，陟定策禁中，封陟为上蔡侯，增封三千户，让不获，遂逃避使者，间关上疏自陈」。<br/><br/>　　邓悝<br/><br/>　　邓俚，〔一〕字叔昭。安帝即位，拜悝城门校尉。自延平之初，以国新遭大忧，故悝兄弟率常在中供养两宫，比上疏自陈：「愚闇粪朽，幸得遭值明盛，兄弟充列显位，并侍帷幄，豫闻政事，无拾遗一言之助，以补万分，而久在禁省，日月益长，罪责日深，唯陛下哀怜。」　御览卷五一五<br/><br/>　　〔一〕　「邓悝」，邓训第三子，范晔后汉书卷一六邓训传略载其事。<br/><br/>　　邓弘<br/><br/>　　邓弘，〔一〕字叔纪。和熹后兄也。〔二〕天资喜学，〔三〕师事刘述，常在师门，布衣徒行，讲诵孜孜。奴醉，击长寿亭长，亭长将诣第白之。弘即见亭长，赏钱五千，厉声曰：「健直当然。」〔四〕异日，奴复与宫中卫士忿争，〔五〕卫士欧垂奴，〔六〕弘闻，〔七〕复赏五千。〔八〕御览卷五００<br/><br/>　　邓弘收恤故旧，无所失，父所厚同郡郎中王临，年老贫乏，弘常居业给足，乞与衣裘舆马，施之终竟。御览卷四七六<br/><br/>　　邓弘薨，有司复请加谥曰昭成君，发五校轻车骑士为陈，至葬所，所施皆如霍光故事，皇太后但令门生輓送。〔九〕御览卷五五四<br/><br/>　　〔一〕　「邓弘」，邓训第四子，范晔后汉书卷一六邓骘传略载其事。<br/><br/>　　〔二〕　「和熹后兄也」，此句原无，聚珍本有，书钞卷三七引，今据增补。<br/><br/>　　〔三〕　「天资喜学」，此下五句原无，书钞卷九八引，今据增补。聚珍本亦有此五句，所不同者，「天资喜学」句下增入「年十五治欧阳尚书」一句，此句系取自书钞卷九八所引刘弘事。<br/><br/>　　〔四〕　「厉声曰，健直当然」，此二句原无，书钞卷三七引有，今据增补。聚珍本亦有此二句，作「励之曰，直健当然」。从文义来看，「励之」二字是。<br/><br/>　　〔五〕　「忿」，类聚卷三五引作「怒」。<br/><br/>　　〔六〕　「欧」，与「殴」字通。<br/><br/>　　〔七〕　「弘闻」，原误作「引问」，聚珍本作「弘闻」，类聚卷三五引同，今据校正。<br/><br/>　　〔八〕　「复赏五千」，此句聚珍本作「又与五千」，类聚卷三五引同。<br/><br/>　　〔九〕　「皇太后但令门生輓送」，「但令」二字原误作「皆曰」，今据聚珍本改。按范晔后汉书邓骘传云：弘卒，「将葬，有司复奏发五营轻车骑士，礼仪如霍光故事，太后皆不听，但白盖双骑，门生輓送」。据此，此句似当作「皇太后皆不听，但白盖双骑，门生輓送」。御览卷五五四所引「皆」下脱「不听，但」三字，「曰」乃「白」字之讹，其下又脱「盖双骑」三字。聚珍本乃据文义校改。<br/><br/>　　邓阊<br/><br/>　　邓阊，〔一〕字季昭，迁黄门侍郎。于时国家每有灾异水旱，阊侧身暴露，忧惧〈焦页〉〈卒页〉，形于颜色，公卿以下，咸高尚焉，汉兴以来，为外戚仪表。〔二〕初学记卷一二<br/><br/>　　邓太后报邓阊曰：「长归冥冥，〔三〕往而不反。」　初学卷二一曹植三良诗李善注<br/><br/>　　邓阊，字季昭，拜侍中，出则陪乘，入侍左右，忠言善谋，先纳善圣法诫臣辅之言，〔四〕朝夕献纳，虽得于上，身在亲近，不敢自恃，敬之心弥笃。〔五〕书钞卷五八<br/><br/>　　邓氏自中兴后，〔六〕累世宠贵，凡侯者二十九人，公二人，大将军以下十三人，中二千石十四人，州牧郡守四十八人，其馀侍中、大夫、郎、谒者，不可胜数，东京莫与为比。〔七〕御览卷四七０<br/><br/>　　〔一〕　「邓阊」，邓训第五子，范晔后汉书卷一六邓骘传略载其事。<br/><br/>　　〔二〕　「为外戚仪表」，此条御览卷二二一亦引，仅个别字歧异。<br/><br/>　　〔三〕　「长归冥冥」，邓阊卒于安帝元初五年，见范晔后汉书邓骘传。<br/><br/>　　〔四〕　「先纳善圣法诫臣辅之言」，此句有脱误。姚本、聚珍本作「先纳圣善匡辅之言」。聚珍本注云：「此八字晏殊类要作『皆先圣法象臣辅之言』。」<br/><br/>　　〔五〕　「敬之心弥笃」，此句姚本、聚珍本作「兢兢之心弥笃固也」。<br/><br/>　　〔六〕　「邓氏自中兴后」，此句上原尚引有以下一段文字：「邓训五子，及女弟为贵人，立为皇后，骘三迁虎贲中郎将，车骑将军、仪同三司，同三封始自骘也。」末句「同三」二字当作「仪同三司」。此段文字应为邓陟传中内容，今删去。<br/><br/>　　〔七〕　「东京莫与为比」，此系初学记卷一八、类聚卷五一、御览卷一九九亦引，字句较略。<br/><br/>　　邓豹<br/><br/>　　邓豹，〔一〕字伯庠，迁大匠，工无虚张之缮，徒无飢寒之色。书钞卷五四<br/><br/>　　〔一〕　「邓豹」，邓陟从弟，范晔后汉书卷一六邓骘传略载其事。<br/><br/>　　邓遵<br/><br/>　　邓遵，〔一〕元初中，〔二〕迁度辽将军，讨击羌虏，斩首八百馀级，得铠弩刀矛戟楯匕首二三千枚。〔三〕御览卷三三九<br/><br/>　　邓遵破匈奴，得釜镬二三千枚。御览七五七<br/><br/>　　邓遵破匈奴，得剑匕首二三千枚。〔四〕御览卷三四六<br/><br/>　　邓遵破诸羌，〔五〕诏赐邓遵金刚鲜卑绲带一具，〔六〕虎头鞶囊一，〔七〕金错刀五十，辟把刀、墨再屈环横刀、金错屈尺八佩刀各一，金蚩尤辟兵钩一。〔八〕御览卷三四五<br/><br/>　　〔一〕　「邓遵」，邓陟从弟，范晔后汉书卷一六邓骘传、卷八七西羌传等篇略载其事。<br/><br/>　　〔二〕　「元初」，原作「永初」，聚珍本作「元初」，今据改。据范晔后汉书安帝纪，元初三年，邓遵率南匈奴击先零羌，此役遵为度辽将军。<br/><br/>　　〔三〕　「戟楯」，聚珍本作「战楯」。按「戟楯」二字是。<br/><br/>　　〔四〕　「得剑匕首二三千枚」，此句书钞卷一二二引同，惟「剑」字误作「战」。姚本、聚珍本作「得匕首三千枚」，与此异。<br/><br/>　　〔五〕　「邓遵破诸羌」，此句原无，聚珍本有，御览卷六九一引亦有，今据增补。姚本作「邓遵破匈奴」，书钞卷一二九、御览卷六九六引同。<br/><br/>　　〔六〕　「诏赐邓遵金刚鲜卑绲带一具」，「诏」字原脱，聚珍本有，御览卷三五四、玉海卷八六引亦有此字，今据增补。「刚」字原误作「对」，类聚卷六０引同误。姚本、聚珍本作「刚」，书钞卷一二九，御览卷六九一、卷六九六引同，今据校改。此句下书钞卷一二九引尚有「剑、银带各二」一句，同卷别处又仅引「银带」二字，均非完句。<br/><br/>　　〔七〕　「虎头鞶囊一」，此句原无，御览卷六九一引有，今据增补。聚珍本作「虎贲鞶囊一」，玉海卷八六引作「兽头鞶囊一枚」。<br/><br/>　　〔八〕　「金蚩尤辟兵钩一」，此句原无，聚珍本有，书钞卷一二四、御览卷三五四引亦有此句，今据增补。书钞卷一九引「赐金佩刀」一句，又引「赐辟兵钩」一句，皆出此条。玉海卷一五一引云：「建初中，以佩刀、书刀赐马严。又赐邓遵金错把刀、佩刀。」「又赐」云云亦出此条。<br/><br/>　　寇恂〔一〕<br/><br/>　　更始时，〔二〕大司马朱鲔在雒阳。上欲南定河内，问禹曰：〔三〕「诸将谁可使守河内者？」禹曰：「寇恂文武备足，有牧民御众之才。〔四〕河内富实，〔五〕南迫雒阳，非寇恂莫可使也。」上拜寇恂为河内太守，行大将军事。〔六〕御览卷四四二<br/><br/>　　上拜寇恂河内太守，恂移书属县，讲兵肄射，伐泣园之竹，〔七〕治矢百馀万。〔八〕御览卷三四九<br/><br/>　　上传闻朱鲔破河内，〔九〕有顷，寇恂檄至，上大喜，曰：「吾知寇子翼可任也。」诸将军贺，因上尊号。御览卷五四三<br/><br/>　　寇恂为河内守，上即位，高邑军食急。〔一０〕恂以骊马送穀，〔二〕前后不绝。〔一三〕书钞卷一三九<br/><br/>　　光武以寇恂为河内太守，行大将军事。恂同门生董崇说恂曰：〔一三〕「上新即位，四方未定，而君以此时据大郡，此谗人所侧目，怨祸之府也，宜思功遂身退之计。」恂然其言，因病不视事。御览卷四六一<br/><br/>　　建武二年，寇恂为颍川太守，便道之官，〔一四〕郡大生旅豆，〔一五〕收得一万馀斛，以应给诸营。〔一六〕御览卷八四一<br/><br/>　　执金吾贾复在汝南，部将杀人颍川，〔一七〕捕得，寇恂乃戮之于市。复以为耻，〔一八〕过颍川，谓左右曰：「吾今见恂，必手剑之。」恂知其谋，不欲与相见。恂曰：「昔蔺相如屈于廉颇者，为国也。」乃勅属县盛供具，一人皆兼二人之馔。恂乃出迎于道，称疾还。贾复勒兵欲追之，而吏士皆醉，遂过去。恂遣谷崇以状闻，〔一九〕上乃徵恂。恂至引见，〔二０〕时复先在座，欲起相避。上曰：「天下未定，两虎安得私斗？今日朕分之。」〔二一〕于是受赐，极欢宴，遂同载车出，相与结厚。御览卷四九六<br/><br/>　　寇恂为颍川守，郡中政理，〔二二〕贼不入界。〔二三〕书钞卷三五<br/><br/>　　寇恂为河内太守，徵入为金吾，〔二四〕颍川盗贼群起。车驾南征，恂从至颍川，盗贼悉降。百姓遮道曰：「愿从陛下复借寇君一年。」上乃留恂。〔二五〕文选卷五九沉约齐故安陆昭王碑文李善注<br/><br/>　　愧嚣死，其将高峻拥兵据高平，帝入关，将自征之。〔二六〕寇恂时从。上议遣使降之，帝乃谓恂曰：「卿前止吾此举，今为吾行也。〔二七〕若峻不即降，引耿弇等五营击之。」〔二八〕恂奉玺书至高平，峻遣军师皇甫文谒，辞礼不屈。恂怒，将诛文。诸将谏曰：〔二九〕「高峻精兵万人，卒多强弩，〔三０〕西遮陇道，连年不下。今欲降之，反戮其使，无乃不可乎？」恂不应，遂斩之，遣其副归告峻曰：「军师无礼，已戮之矣。欲降，急降；〔三一〕不欲，固守。」峻惶恐，即日开城降。诸将皆贺，因曰：「敢问戮其使而降城，何也？」恂曰：「皇甫文，峻之腹心，其所计事者也。今来不屈，无心降耳。」〔三二〕诸将皆曰：「非所及也。」　御览卷四四八<br/><br/>　　〔一〕　「寇恂」，字子翼，范晔后汉书卷一六有传。又见汪文台辑司马彪续汉书卷二。<br/><br/>　　〔二〕　「更始时」，此句上聚珍本有「寇恂任郡为功曹，太守耿况甚器重之」二句，不知辑自何书。范晔后汉书寇恂传云：「寇恂，字子翼，上谷昌平人也，世为著姓。恂初为郡功曹，太守耿况甚重之。」<br/><br/>　　〔三〕　「禹」，邓禹。<br/><br/>　　〔四〕　「御众」，此二字原无，姚本、聚珍本有，书钞卷三三、御览卷六三一引亦有，今据增补。<br/><br/>　　〔五〕　「富实」，原作「富贵」，聚珍本作「富实」。按依文义「富实」二字为是，今据校改。<br/><br/>　　〔六〕　「行大将军事」，此句原无，聚珍本有，御览卷四六一引亦有，今据增补。<br/><br/>　　〔七〕　「泣园」，即诗卫风所咏泣奥，在今河南泣县境内。其地多竹，卫风泣奥篇云：「瞻彼泣奥，绿竹猗猗。」<br/><br/>　　〔八〕　「治矢百馀万」，此条书钞卷一二五亦引，字句稍略。<br/><br/>　　〔九〕　「上传闻朱鲔破河内」，当时光武帝北伐燕、代，更始大司马朱鲔闻河内势孤，遣苏茂、贾疆统兵三万攻温，恂大破之，追斩贾疆。事详范晔后汉书寇恂传。<br/><br/>　　〔一０〕「高邑」，光武帝即皇帝位于鄗，改鄗为高邑。<br/><br/>　　〔一一〕「骊」，并驾。文选卷二张衡西京赋云：「骊驾四鹿。」薛综注云：「骊，犹罗列骈驾之也。」<br/><br/>　　〔一二〕「前后不绝」，此条姚本、聚珍本皆未辑录。<br/><br/>　　〔一三〕「董崇」，聚珍本作「董孛」。按「孛」字误，范晔后汉书寇恂传作「崇」。<br/><br/>　　〔一四〕「寇恂为颍川太守，便道之官」，「太守」以下六字原无，聚珍本有，书钞卷七四引亦有，今据增补。<br/><br/>　　〔一五〕「旅」，寄也。「旅豆」，未经播种而自生的豆类。<br/><br/>　　〔一六〕「应」，聚珍本无此字。<br/><br/>　　〔一七〕「颍川」，聚珍本脱此二字。<br/><br/>　　〔一八〕「复以为耻」，范晔后汉书寇恂传云：「时尚草创，军营犯法，率多相容，恂乃戮之于市，复以为耻。」<br/><br/>　　〔一九〕「徇遣谷崇以状闻」，原无「遣谷崇」三字，聚珍本同。书钞卷一三九引云：「复耻之，欲手剑击恂，恂遣谷崇以闻。」今据此增补「遣谷崇」三字。<br/><br/>　　〔二０〕「引」，聚珍本作「乃」，误。<br/><br/>　　〔二一〕「今日朕分之」，此下五句聚珍本无，书钞卷一三九引，今据增补。「分」，解也。<br/><br/>　　〔二二〕「郡中政理」，此句原无，姚本、聚珍本有，范晔后汉书寇恂传李贤注引亦有，今据增补。<br/><br/>　　〔二三〕「贼不入界」，此句姚本作「盗贼不入」，范晔后汉书寇恂传李贤注引同。聚珍本作「贼不入境」。<br/><br/>　　〔二四〕「寇恂为河内太守，徵入为金吾」，寇恂先为河内太守，继为颍川太守，建武三年，拜汝南太守。七年，代朱浮为执金吾。见范晔后汉书寇恂传。<br/><br/>　　〔二五〕「上乃留恂」，此条记纂渊海卷六五亦引，字句略有不同。<br/><br/>　　〔二六〕「帝入关，将自征之」，时在建武十年。<br/><br/>　　〔二七〕「吾」，原脱，聚珍本有，范晔后汉书寇恂传亦有此字，今据增补。<br/><br/>　　〔二八〕「五营」，聚珍本作「诸营」。按「五营」二字不误。范晔后汉书寇恂传载光武帝言云：「若峻不即降，引耿弇等五营击之。」<br/><br/>　　〔二九〕「诸将」，此二字原脱，聚珍本有，范晔后汉书寇恂传亦有此二字，今据增补。<br/><br/>　　〔三０〕「卒」，聚珍本同，范晔后汉书寇恂传作「率」。<br/><br/>　　〔三一〕「急降」，聚珍本作「则降」。按「急」字于义较长。范晔后汉书寇恂传作「急」。<br/><br/>　　〔三二〕「无心降耳」，寇恂语尚未完，据范晔后汉书寇恂传所载，恂尚有以下数语：「全之则文得其计，杀之则峻亡其胆，是以降耳。」<br/><br/>　　冯异〔一〕<br/><br/>　　异荐邑子铫期、叔寿、殷建、左隆等，光武皆以为掾史。〔二〕范晔后汉书卷一七冯异传李贤注<br/><br/>　　齐武王以谮塑遇害，〔三〕上与众会饮食笑语如平常。冯异侍从亲近，见上独居，不御酒肉，坐卧枕席有泣涕处，异独入叩头，宽解上意。文选卷五九沉约齐故安陆昭王碑文李善注<br/><br/>　　冯异因间进说曰：「天下同苦王氏，思汉久矣。更始诸将纵横暴虐，所至虏掠，百姓失望。今专命方面，施行恩德。夫有桀、纣之乱，乃见汤、武之功。民人飢渴，易为充饱。宜急分遣官属，徇行郡县，理冤结，布惠泽。」上纳之。御览卷四六一<br/><br/>　　王朗起兵，上自蓟东南驰，晨夜草舍，〔四〕夜至饶阳燕蒌亭。〔五〕时天寒烈，众皆飢疲，冯异上豆粥。明旦，上谓诸将曰：「昨日得公孙豆粥，飢寒俱解。」〔六〕类聚卷五<br/><br/>　　上闻王郎军将至，复惊去。至南宫，天大雨，〔七〕上引车入道傍空舍，灶中有火，冯异抱薪，邓禹炊火，〔八〕上对灶炙衣。〔九〕冯异进一笥麦饭兔肩，因渡呼沲河。〔一０〕书钞卷一二九<br/><br/>　　冯异，字公孙，为人谦退，与诸将相逢，辄引车避道。每止顿，诸将共论功伐，异常屏止树下，军中号「大树将军」。〔一一〕御览卷四二三<br/><br/>　　异敕吏士，非交战受敌，常行诸营之后，相逢引车避之，由是无争道变斗。〔一二〕范晔后汉书卷一七冯异传李贤注<br/><br/>　　更始遣舞阴王李轶、廪丘王田立、大司马朱鲔、白虎公陈矫将兵号三十万，与河南太守武勃共守雒阳。上乃拜异为孟津将军，军河上，以拒朱鲔等。〔一三〕范晔后汉书卷一七冯异传李贤注<br/><br/>　　上报异曰：〔一四〕「轶多诈不信，人不能得其要领，今移其书。」　范晔后汉书卷一七冯异传李贤注<br/><br/>　　上以冯异为孟津将车，屯河上，击走朱鲔，追至雒阳城门，环城一匝乃还。上闻之，大喜，诸将皆贺。御览卷四六七<br/><br/>　　黄龙见于河，〔一五〕诸将劝光武立，〔一六〕乃召冯异。冯异曰：「更始败亡，天下无主。」〔一七〕上曰：「我梦乘龙上天，〔一八〕觉悟，心中动悸。」异因下席再拜贺曰：「此天命发于精神。心中动悸，大王重慎之性也。」异遂与诸将定议上尊号。类聚卷七九<br/><br/>　　冯异，颍川人，建武中，〔一九〕征贼还过阳翟，诏异上冢，别下颍川太守、都尉及三百里内长吏皆会，〔二０〕使中大夫致牛酒，〔二一〕宗族会郡县给费。御览卷四七０<br/><br/>　　建武二年，遣冯异西击赤眉于关中，〔二二〕车驾送至河南，赐以乘舆七尺玉具剑，〔二三〕敕异曰：「念自修整，无为郡县所笑。」异顿首受命。类聚卷二九<br/><br/>　　黾池霍郎、陕王长、湖浊惠、华阴阳沉等称将军者皆降。〔二四〕范晔后汉书卷一七冯异传李贤注<br/><br/>　　异与赤眉遇于华阴，降其将刘始、王重等。〔二五〕范晔后汉书卷一七冯异传李贤注<br/><br/>　　冯异，字公孙，拜为征西将军，〔二六〕与赤眉相距。〔二七〕上命诸将士屯渑池，为赤眉所乘，反走上回谿坂。异复合兵追击，大破之殽底。玺书劳异曰：「垂翅回谿，奋翼渑池，失之东隅，收之桑榆。」〔二八〕文选卷一０潘岳西征赋李善注<br/><br/>　　使者宋嵩西上，因以章示异。〔二九〕范晔后汉书卷一七冯异传李贤注<br/><br/>　　光武引见冯异，〔三０〕诵于公卿曰：「是我起兵时主簿，为吾披荆棘定关中者也。」　书钞卷六九<br/><br/>　　上赐冯异玺书曰：「〔三一〕闻吏士精锐，水火不避，购赏之赐，必不令将军负丹青，失断金也。」〔三二〕御览卷二九九<br/><br/>　　〔一〕　「冯异」，字公孙，颍川父城人，范晔后汉书卷一七有传。又见汪文台辑司马彪续汉书卷二、华峤后汉书卷一。<br/><br/>　　〔二〕　「光武皆以为掾史」，范晔后汉书冯异传云：「光武署异为主簿，苗萌为从事。异因荐邑子铫期、叔寿、段建、左隆等，光武皆以为掾史，从至雒阳。」李贤注云：「东观记及续汉书『段』并作『殷』字。」此条即据李贤注，又酌取范书文句辑录。<br/><br/>　　〔三〕　「齐武王以谮塑遇害」，齐武王刘縯被更始所杀，事详本书和范晔后汉书齐武王縯传。<br/><br/>　　〔四〕　「晨夜草舍」，此句原无，聚珍本有，御览卷四八六引亦有，今据增补。<br/><br/>　　〔五〕　「饶阳」，此二字原无，聚珍本有，御览卷四八六引亦有，今据增补。<br/><br/>　　〔六〕　「飢寒俱解」，此条书钞卷三、卷一四四，御览卷三四、卷一九四亦引，字句皆较简略。<br/><br/>　　〔七〕　「天大雨」，此句书钞卷一三五引作「大风雨」，卷一四四引作「天大风雨」，御览卷一０引作「遇大风雨」。<br/><br/>　　〔八〕　「炊」，御览卷一０引作「爇」，范晔后汉书冯异传作「{热火}」，「爇」与「{热火}」同。<br/><br/>　　〔九〕　「炙」，书钞卷三引同，御览卷一０引作「燎」，与范晔后汉书冯异传合。此句以上聚珍本编入光武帝纪，字句与此稍异。<br/><br/>　　〔一０〕「冯异进一笥麦饭兔肩，因渡呼沲河」，此二句原无，书钞卷一三五引云：「冯异进一笥麦饭。」初学记卷二九引云：「冯异进麦饭兔肩，因渡呼沲河。」今综合两书所引增补。此条书钞卷三、卷一四四，御览卷七一一亦引，字句皆较简略。<br/><br/>　　〔一一〕「军中号『大树将军』」，此条聚珍本缀于本篇末，今据范晔后汉书冯异传编次。<br/><br/>　　〔一二〕「由是无争道变斗」，此条聚珍本置于本篇末「军中号『大树将军』」条前，今依范晔后汉书冯异传编次。<br/><br/>　　〔一三〕「以拒朱鲔等」，范晔后汉书冯异传云：「时更始遣舞阴王李轶、廪丘王田立、大司马朱鲔、白虎公陈侨将兵号三十万，与河南太守武勃共守雒阳。光武……乃拜寇恂为河内太守，异为孟津将军，统二郡军河上，与恂合势，以拒朱鲔等。」李贤注云：「东观记『侨』字作『矫』。」由此可知，东观汉记载冯异与陈矫等相拒事。此条即据李贤注，又酌取范书文句辑录。<br/><br/>　　〔一四〕「上报异曰」，李轶等守雒阳，冯异屯兵河上，两军对峙。冯异与李轶通书劝降，轶有降意，致书于异，不与异争锋。异以实奏闻光武帝，光武帝遂以书报异，令异宣露轶书，使朱鲔知之。后来鲔怒，使人刺杀轶。事详范晔后汉书冯异传。<br/><br/>　　〔一五〕「黄龙见于河」，此句原无，姚本、聚珍本亦皆无此句。类聚卷九八引云：「黄龙见于河，冯异劝上即位。上曰：『我昨夜梦骑赤龙上天，觉悟，心中动悸。』」云云。依文理「黄龙见于河」一句当在此处，今据增补。<br/><br/>　　〔一六〕「诸将劝光武立」，聚珍本无此句，而有「并上奏劝上立，曰：『帝王不可以久旷。』」诸句。按文选卷三七刘琨劝进表李善注引云：「诸将上奏世祖曰：『帝王不可以久旷。』」聚珍本即据李善注所引增删连缀。李善注所引当为光武帝纪中语，已入光武帝纪，此篇不再辑录。<br/><br/>　　〔一七〕「冯异曰，更始败亡，天下无主」，此三句原无，文选卷三七刘琨劝进表李善注引，今据增补。聚珍本亦有此三句，惟无「冯」字。<br/><br/>　　〔一八〕「我梦乘龙上天」，此句御览卷三九八、事文类聚后集卷二一引作「我昨夜梦乘赤龙上天」。<br/><br/>　　〔一九〕「建武中」，建武二年。<br/><br/>　　〔二０〕「三百里」，范晔后汉书冯异传作「二百里」。<br/><br/>　　〔二一〕「中大夫」，聚珍本作「太中大夫」。太中大夫秩千石，无固定员额。司马彪续汉书百官志云：「凡大夫、议郎皆掌顾问应对，无常事，唯诏令所使。」<br/><br/>　　〔二二〕「建武二年，遣冯异西击赤眉于关中」，此二句原无，而有「光武遣冯异讨赤眉」一句。初学记卷二二、御览卷三四二引有此二句，今据改。<br/><br/>　　〔二三〕「七尺玉具剑」，原作「七尺具剑」，姚本、聚珍本有「玉」字，编珠卷二、初学记卷二二、御览卷三四二、范晔后汉书冯异传李贤注引亦皆有「玉」字，今据增补。书钞卷一九引无「七尺玉」三字，系节引，不足为据。<br/><br/>　　〔二四〕「黾池霍郎、陕王长、湖浊惠、华阴阳沉等称将军者皆降」，范晔后汉书冯异传云：光武帝命异击赤眉，「异顿首受命，引而西，所至皆布威信。弘农群盗称将军者十馀辈，皆率众降异」。所谓「十馀辈」，即霍郎、王长、浊惠、阳沉等人。「黾」，与「渑」字同。<br/><br/>　　〔二五〕「降其将刘始、王重等」，范晔后汉书冯异传云：「异与赤眉遇于华阴，相拒六十馀日，战数十合，降其将刘始、王宣等五千馀人。」李贤注云：「东观记『宣』作『重』。」可知东观汉记载冯异收降刘始、王重事。此条即据李贤注，又酌取范书文句辑录。<br/><br/>　　〔二六〕「拜为征西将军」，时在建武三年春。御览卷二三九引云：「冯异为征西将军，入关征赤眉。」与此字句歧异。<br/><br/>　　〔二七〕「距」，与「拒」字通。<br/><br/>　　〔二八〕「失之东隅，收之桑榆」，此二句原无，聚珍本有，文选卷六左思魏都赋、卷二一颜延之五言诗秋胡、卷二四曹植五言诗赠白马王彪、卷三一刘铄五言诗拟行行重行行李善注皆引，今据增补。「东隅」，东方。日出东方，故以东隅指早晨。「桑榆」，日落时馀光所在处，谓晚暮。<br/><br/>　　〔二九〕「使者宋嵩西上，因以章示异」，此二句上有阙文。范晔后汉书冯异传云：「异自以久在外，不自安，上书思慕阙廷，愿亲帷幄，帝不许。后人有章言异专制关中，斩长安令，威权至重，百姓归心，号为咸阳王。帝以章示异。」其下李贤引「使者宋嵩西上」二句作注。由范书可知东观汉记原书大意。此为建武五年事。<br/><br/>　　〔三０〕「光武引见冯异」，时在建武六年。<br/><br/>　　〔三一〕「上赐冯异玺书」，建武九年初，愧嚣病死，其将王元、周宗立嚣子纯为王，冯异攻之，公孙述遣将赵匡、田弇救纯。冯异攻匡、弇近一年，皆斩之。光武帝赐冯异玺书即在此时。事详范晔后汉书冯异传、通鑑卷四二。<br/><br/>　　〔三二〕「失断金也」，此条范晔后汉书冯异传李贤注亦引，字句微异。「断金」，意谓同心。易繫辞云：「二人同心，其利断金。」<br/><br/>　　冯彰〔一〕<br/><br/>　　永平五年，封平乡侯，食鬱林潭中。范晔后汉书卷一七冯异传李贤注<br/><br/>　　彰子普坐斗杀游徼，〔二〕会赦，国除。范晔后汉书卷一七冯异传李贤注<br/><br/>　　〔一〕　「冯彰」，冯异长子，事附见范晔后汉书卷一七冯异传。据范书，异封阳夏侯。建武十年，异卒，彰嗣。十三年，更封彰东缗侯。永平五年，又徒封平乡侯。<br/><br/>　　〔二〕　「彰子普」，此三字原无，为使文义明白，今据范晔后汉书冯异传增补。姚本、聚珍本有此三字，亦据范书补入。<br/><br/>　　岑彭<br/><br/>　　岑彭亡归宛，〔一〕与贰师严尤共城守。〔二〕范晔后汉书卷一七岑彭传李贤注<br/><br/>　　更始遣立威王张仰与将军淫伟镇淮阳，伟反，击走仰。彭引兵攻伟，破之。〔三〕范晔后汉书卷一七岑彭传李贤注<br/><br/>　　光武使吴汉收谢躬，令岑彭助汉为方略，拜为刺姦大将军，〔四〕督察众营。上以常自所持节授岑彭，从平河北。〔五〕书钞卷一三０<br/><br/>　　岑彭伐树木开道，直出黎丘。〔六〕文选卷三八傅亮为宋公至雒阳谒五陵表李善注<br/><br/>　　岑彭据津乡，〔七〕当江南荆、扬之咽喉，〔八〕清淨江湖，诸蛮夷贡献，于是江南之珍奇食物始流通焉。〔九〕书钞卷一四二<br/><br/>　　岑彭引兵从车驾破天水，与吴汉围愧嚣于西城。敕彭曰：〔一０〕「两城若下，〔一一〕便可将兵南击蜀虏。人苦不知足，既平陇，复望蜀。〔一二〕每一发兵，头鬓为白。」〔一三〕御览卷三六三<br/><br/>　　岑彭与吴汉围愧嚣，〔一四〕时以缣囊盛土为堤，灌西城，谷水从地中数丈涌出，故城不拔。范晔后汉书卷一七岑彭传李贤注<br/><br/>　　彭东入弘农界，〔一五〕百姓持酒肉迎军，曰：「蒙将军为后拒，全子弟得生还也。」　范晔后汉书卷一七岑彭传李贤注<br/><br/>　　彭与吴汉发桂阳、零陵、长沙委输濯卒，凡六万馀人，骑五千匹，皆会荆门。〔一六〕范晔后汉书卷一七岑彭传李贤注<br/><br/>　　彭若出界，〔一七〕即以太守号付后将军，选官属守州中长吏。范晔后汉书卷一七岑彭传李贤注<br/><br/>　　〔一〕　「岑彭」，字君然，南阳棘阳人，范晔后汉书卷一七有传。又见汪文台辑谢承后汉书卷一、司马彪续汉书卷二、华峤后汉书卷一。<br/><br/>　　〔二〕　「与贰师严尤共城守」，范晔后汉书岑彭传云：「王莽时，守本县长。汉兵起，攻拔棘阳，彭将家属奔前队大夫甄阜。……及甄阜死，彭被创，亡归宛，与前队贰严说共城守。」李贤注云：「东观记云：『与贰师严尤共城守。』」此条即据李贤注，又酌取范书文句辑录。按「贰师严尤」疑误，严尤为大司马，非为贰师。当以「前队贰严说」为是。「前队贰」即前队大夫贰，为前队大夫甄阜之副。<br/><br/>　　〔三〕　「破之」，范晔后汉书岑彭传云：「更始遣立威王张仰与将军徭伟镇淮阳，伟反，击走仰。彭引兵攻伟，破之。」李贤注云：「东观记『徭』作『淫』。」此条即据李贤注，又酌取范书文句辑录。<br/><br/>　　〔四〕　「拜为刺姦大将军」，此下二句原无，聚珍本有，御览卷六八一引亦有，今据增补。范晔后汉书岑彭传李贤注引续汉书云：「时更始尚书令谢躬将六将军屯邺，兵横暴，为百姓所苦。上先遣吴汉往收之，故拜彭为刺姦将军。」<br/><br/>　　〔五〕　「从平河北」，此句原无，聚珍本有，御览卷六八一引亦有，今据增补。<br/><br/>　　〔六〕　「岑彭伐树木开道，直出黎丘」，此为建武三年伐秦丰时事。范晔后汉书岑彭传云：建武三年，「令彭率傅俊、臧宫、刘宏等三万馀人南击秦丰，……潜兵度沔水，击其将张杨于阿头山，大破之。从山谷间伐木开道，直袭黎丘，击破诸屯兵」。后汉纪卷四亦略载此事。<br/><br/>　　〔七〕　「津乡」，邑名，在今湖北江陵县东。<br/><br/>　　〔八〕　「当江南荆、扬之咽喉」，范晔后汉书岑彭传李贤注仅引此句，作「津乡当荆、扬之咽喉」。<br/><br/>　　〔九〕　「于是江南之珍奇食物始流通焉」，此条姚本、聚珍本皆作「彭以将伐蜀汉，而津乡当荆、扬之咽喉，乃自引兵还屯津乡，因喻告诸蛮夷，诸蛮夷相率遣使贡献，于是江南之珍奇食物始流通焉」。按姚本、聚珍本「乃自引兵还屯津乡」以上诸句，系据范晔后汉书岑彭传和李贤注编次，其馀诸句乃据陈禹谟刻本书钞辑录。陈刻本书钞此条末注「补」字，可见字句已据他书增补，已非旧貌。<br/><br/>　　〔一０〕「敕彭曰」，「彭」字下类聚卷一七引有「书」字。<br/><br/>　　〔一一〕「两城若下」，指西城与上邽二城。「两城」，类聚卷一七引作「西城」，误。范晔后汉书岑彭传云：建武「八年，彭引兵从车驾破天水，与吴汉围愧嚣于西城。时公孙述将李育将兵救嚣，守上邽，帝留盖延、耿弇围之，而车驾东归。敕彭书曰：『两城若下，便可将兵南击蜀虏。人苦不知足，既平陇，复望蜀。每一发兵，头鬚为白。』」<br/><br/>　　〔一二〕「复」，类聚卷一七引作「重」。<br/><br/>　　〔一三〕「头鬓为白」，此条姚本、聚珍本均未辑录。<br/><br/>　　〔一四〕「岑彭与吴汉围愧嚣」，原无此句，书钞卷一三二，类聚卷六九，御览卷六九九、卷七０四引有，今据增补。此句姚本、聚珍本作「彭围愧嚣于西城」。<br/><br/>　　〔一五〕「彭东入弘农界」，岑彭围愧嚣于西城，嚣援军至，汉兵食尽而退。嚣出兵尾击，彭殿后拒嚣，全师东归。彭东入弘农界，即在此时。此句上姚本、聚珍本有「嚣尾击诸营，彭师殿」二句，系酌取范晔后汉书岑彭传文字补入。<br/><br/>　　〔一六〕「皆会荆门」，范晔后汉书岑彭传云：建武「十一年春，彭与吴汉及诛虏将军刘隆、辅威将军臧宫、骁骑将军刘歆，发南阳、武陵、南郡兵，又发桂阳、零陵、长沙委输桌卒，凡六万人，骑五千匹，皆会荆门」。李贤注云：「桌卒，持桌行船也。东观记作『濯』。」此条即据李贤注和范书辑录。<br/><br/>　　〔一七〕「彭若出界」，范晔后汉书岑彭传云：建武十一年，彭与吴汉伐蜀，大破蜀兵，「诏彭守益州牧，所下郡，辄行太守事。」其下李贤即引东观汉记此条文字作注。<br/><br/>　　岑起〔一〕<br/><br/>　　起，元初中，坐事免。〔二〕范晔后汉书卷一七岑彭传李贤注<br/><br/>　　〔一〕　「岑起」，岑彭曾孙，范晔后汉书卷一七岑彭传略载其事。「起」字范书作「杞」。<br/><br/>　　〔二〕　「元初中，坐事免」，范晔后汉书岑彭传载，彭封舞阴侯。彭卒，子遵嗣，徒封细阳侯。「遵卒，子伉嗣。伉卒，子杞嗣，元初三年，坐事失国」。<br/><br/>　　贾复<br/><br/>　　贾复，〔一〕字君文，治尚书，事舞阴李生，李生奇之，谓门人曰：「贾生容貌志意如是，而勤于学，此将相之器。」〔二〕御览卷二三八<br/><br/>　　贾复为县掾，〔三〕迎盐河东，会盗贼起，等辈放散其盐，复独完还致县中。〔四〕御览卷八六五<br/><br/>　　复马羸，光武解右骖以赐之。〔五〕范晔后汉书卷一七贾复传李贤注<br/><br/>　　时上置两府官属，复与段孝共坐。孝谓复曰：「卿将军督，我大司马督，不得共坐。」复曰：「俱刘公吏，有何尊卑？」官属以复不逊，上调官属补长吏，共白欲以复为鄗尉，上署报不许。〔六〕范晔后汉书卷一七贾复传李贤注<br/><br/>　　贾复以偏将军从上拔邯郸，〔七〕击青犊于射犬，〔八〕大战，日中，〔九〕贼阵坚不却。上传召复曰：「吏士飢，且可朝食。」复曰：「先破之，然后食耳。」于是被羽先登，所向皆靡，诸将皆服其勇。御览卷三０二<br/><br/>　　贾复北与五校战于真定，大破之。复伤疮甚，〔一０〕上惊。复病寻愈，追及上，上见大喜。御览卷四六七<br/><br/>　　徵诣雒阳，拜左将军，〔一一〕南击赤眉新城，转西入关，击盆子于渑池，破之。御览二三八<br/><br/>　　吴汉击蜀未破，上书请复自助，上不遣。范晔后汉书卷一七贾复传李贤注<br/><br/>　　上以复敢深入，〔一二〕希令远征，而壮其勇节，常自从之，故复少方面之勳。诸将每论功，复未曾有言。上辄曰：「贾君之功，我自知之。」　御览卷四三四<br/><br/>　　复阖门养威重，授易经，起大义。〔一三〕范晔后汉书卷一七贾复传李贤注<br/><br/>　　上以天下既定，思念欲完功臣爵土，不令以吏职为过，故皆以列侯就第也。〔一四〕范晔后汉书卷一七贾复传李贤注<br/><br/>　　〔一〕　「贾复」，范晔后汉书卷一七有传。又见汪文台辑司马彪续汉书卷二、华峤后汉书卷一、袁山松后汉书。<br/><br/>　　〔二〕　「此将相之器」，此句下尚有「徵诣雒阳，拜左将军，南击赤眉新城，转西入关，击盆子于渑池，破之」诸句。此为建武三年事，今编次于后。<br/><br/>　　〔三〕　「贾复为县掾」，时在王莽末年。<br/><br/>　　〔四〕　「复独完还致县中」，此条书钞卷一四六亦引，字句稍略。<br/><br/>　　〔五〕　「复马羸，光武解右骖以赐之」，范晔后汉书贾复传云：复「因邓禹得召见，光武奇之，禹亦称有将帅节，于是署复破虏将军督盗贼。复马羸，光武解左骖以赐之」。李贤注云：「骖者，服外之马也。东观记、续汉书『左』并作『右』。」可知东观汉记载光武赐复右骖事。此条即据李贤注，又酌取范书文句辑录。<br/><br/>　　〔六〕　「上署报不许」，范晔后汉书贾复传云：「官属以复后来而好陵折等辈，调补鄗尉，光武曰：『贾复有折衝千里之威，方任以职，勿得擅除。』」<br/><br/>　　〔七〕　「拔」，御览卷四三四引同，聚珍本作「攻」。<br/><br/>　　〔八〕　「于射犬」，此三字原无，聚珍本有，文选卷二七王粲五言诗从军李善注引亦有，今据增补。<br/><br/>　　〔九〕　「日中」，聚珍本作「至日中」，御览卷四三四引同。<br/><br/>　　〔一０〕「疮」，聚珍本作「创」，与范晔后汉书贾复传同。<br/><br/>　　〔一一〕「拜左将军」，据范晔后汉书贾复传，建武三年，复「迁左将军，别击赤眉于新城、渑池间，连破之。与帝会宜阳，降赤眉」。<br/><br/>　　〔一二〕「上以复敢深入」，此句上尚引有「贾复以偏将军从上拔邯郸，击青犊」云云一段文字，因与上文内容重複，删去不录。<br/><br/>　　〔一三〕「起」，聚珍本作「知」。按二字于义皆通。此句下聚珍本有「帝深然之，遂罢左右将军，复以侯就第，加位特进」四句，不知辑自何书。范晔后汉书贾复传云：建武「十三年，定封胶东侯，食郁秩、壮武、下密、即墨、梃、观阳，凡六县。复知帝欲偃干戈，修文德，不欲功臣拥众京师，乃与高密侯邓禹并剽甲兵，敦儒学。帝深然之，遂罢左右将军。复以列侯就第，加位特进」。疑聚珍本三句摘于此。<br/><br/>　　〔一四〕「故皆以列侯就第也」，聚珍本无此条。<br/><br/>　　贾宗<br/><br/>　　贾宗，〔一〕字武孺，为朔方太守。匈奴常犯塞，得生口，问：「太守为谁？」曰：「贾武孺。」曰：「宁贾将军子邪？」曰：「是。」皆放遣还，是后更不入塞。范晔后汉书卷一七贾宗传李贤注<br/><br/>　　贾宗，字武孺，为长水校尉。宗性方正，〔二〕奉职爱士，及在朝廷，数言便宜，深见亲异，赏赐殊厚。上美宗既有武节，又兼经术，每宴会，令与当世大儒司徒丁鸿问难经传。〔三〕书钞卷六一<br/><br/>　　〔一〕　「贾宗」，贾复少子，范晔后汉书卷一七有传，附于贾复传后。此下三句原无，聚珍本有。依文例，当有「贾宗，字武孺」二句，又据下文所述内容，当有「为朔方太守」句，今从聚珍本增补。范书贾宗传云：「宗字武孺，少有操行，多智略。初拜郎中，稍迁，建初中为朔方太守，……匈奴畏之，不敢入塞。」<br/><br/>　　〔二〕　「宗性方正」，聚珍本此句在上句「为长水校尉」句上。<br/><br/>　　〔三〕　「司徒丁鸿」，此四字原无，聚珍本有，书钞卷六一、御览卷二四二引亦有，今据增补。<br/><br/>　　冯骏<br/><br/>　　长沙中尉冯骏将兵诣彭，〔一〕玺书拜骏为威虏将军。范晔后汉书卷一七岑彭传李贤注<br/><br/>　　〔一〕　「冯骏」，范晔后汉书无传。光武帝建武五年，岑彭谕降江南，交阯牧邓让与七郡太守遣使奉贡，冯骏将兵诣彭，可能就在此时，或略前。参范晔后汉书光武帝纪、岑彭传。<br/><br/>　　张丰<br/><br/>　　涿郡太守张丰举兵反。〔一〕初，丰好方术，有道士言丰当为天子，以五綵囊盛石繫丰肘，云「石中有玉玺」。丰信之，遂以反。〔二〕既当斩，〔三〕犹曰肘有玉玺，〔四〕椎破之，丰乃知被诈，仰天歎曰：「当死无所恨。」〔五〕御览卷五一<br/><br/>　　〔一〕　「张丰」，范晔后汉书无传，祭遵传略载其事。<br/><br/>　　〔二〕　「以」，聚珍本无此字。事类赋卷七引亦无此字。<br/><br/>　　〔三〕　「既当斩」，聚珍本作「既败当斩」，事类赋卷七引同。<br/><br/>　　〔四〕　「曰」，聚珍本作「言」。<br/><br/>　　〔五〕　「当死无所恨」，范晔后汉书祭遵传云：建武三年，「涿郡太守张丰执使者举兵反，自称无上大将军，与彭宠连兵。四年，遵与朱右及建威大将军耿弇、骁骑将军刘喜俱击之。遵兵先至，急攻丰，丰功曹孟公执丰降。初，丰好方术，有道士言丰当为天子，以五綵囊裹石繫丰肘，云石中有玉玺。丰信之，遂反。既执当斩，犹曰『肘石有玉玺』。遵为椎破之，丰乃知被诈，仰天歎曰：『当死无所恨！』」可与此互证。<br/><br/>　　秦丰〔一〕<br/><br/>　　丰，邔县人，少学长安，受律令，归为县吏。更始元年起兵，攻得邔、宜城、鄀、编、临沮、中庐、襄阳、邓、新野、穰、湖阳、蔡阳，兵合万人。〔二〕范晔后汉书卷一七岑彭传李贤注<br/><br/>　　〔一〕　「秦丰」，范晔后汉书无传，其事散见范书光武帝纪、岑彭传、朱右传等篇。<br/><br/>　　〔二〕　「兵合万人」，范晔后汉书岑彭传云：「建武二年，使彭击荆州，下犨、叶等十馀城。是时南方尤乱，南郡人秦丰据黎丘，自称楚黎王，略有十二县。」可与此相参证。<br/><br/>　　邓奉<br/><br/>　　光武以邓奉为辅汉将军。〔一〕御览卷二四０<br/><br/>　　邓奉拒光武瓜里。〔二〕司马彪续汉书郡国志四刘昭注<br/><br/>　　〔一〕　「邓奉」，范晔后汉书无传，其事散见范书光武帝纪、岑彭传等篇。范书载奉为破虏将军，未载为辅汉将军。<br/><br/>　　〔二〕　「邓奉拒光武瓜里」，司马彪续汉书郡国志四南阳郡下云：「宛，本申伯国，有南就聚，有瓜里津。」其下刘昭即引此句作注。聚珍本注云：「范书岑彭传，建武二年，帝遣吴汉伐南阳诸贼，汉军所过多侵暴。时邓奉谒归新野，怒汉掠其乡里，遂据淯阳反。三年，帝自将南征，破斩之。」</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-252-3987.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-252-3989.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-252.html" action-type="chapterComment" class="comment"><i></i>东观汉记校注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

