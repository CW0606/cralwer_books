<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《东观汉记校注》正文_东观汉记卷十六_刘珍作品 - 维普阅读网</title>
<meta name="keywords" content="东观汉记校注,东观汉记校注原文,东观汉记校注阅读,东观汉记卷十六全文,刘珍作品" />
<meta name="description" content="东观汉记校注原文阅读,东观汉记卷十六全文在线阅读,刘珍作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-252-3994.html";
var nextpage="novel-read-252-3996.html";
var indexpage = "novel-chapter-252.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-252.html">东观汉记校注</a></strong>
<strong><a href="novel-chapter-252.html">东观汉记校注目录</a></strong>
<span>东观汉记卷十六</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-252-3994.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>东观汉记卷十六</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=刘珍&amp;searchsubmit=yes"  target="_blank">刘珍</a><span class="divide">|</span>发布时间：2014-08-26 20:35:34<span class="divide">|</span></p>
<div class="page-body">
<div class="page-content">
<p>传十一<br/><br/>　　班彪<br/><br/>　　班彪避地河西，〔一〕大将军窦融以为从事，深敬待，〔二〕后接以师友之道。〔三〕御览卷二六五<br/><br/>　　〔一〕　「班彪」，范晔后汉书卷四０有传。「河西」，原误作「河南」，聚珍本作「河西」，书钞卷三四引同，今据改正。班彪二十多岁时，三辅大乱，当时愧嚣拥众天水，欲逐鹿天下。班彪避难从之，著王命论，阐明天命归汉，想感悟愧嚣。嚣不悟，于是，班彪避地河西。事见范书。<br/><br/>　　〔二〕　「深敬待」，此句聚珍本作「深相敬爱」，范晔后汉书班彪传作「深敬待之」。<br/><br/>　　〔三〕　「后」，聚珍本无此字，书钞卷三四引作「数」。按依文义当无「后」字，范晔后汉书班彪传即无此字。<br/><br/>　　班固<br/><br/>　　班固，〔一〕字孟坚，年九岁，能属文诵诗赋。及长，遂博贯载籍，九流百家之言，无不穷究。学无常师，不为章句，举大义而已。〔二〕性宽和容众，不以才能高人，诸儒以此慕之。御览卷三八四<br/><br/>　　时人有上言班固私改作史记，诏下京兆收繫。固弟超诣阙上书，具陈固不敢妄作，但续父所记述汉事。〔三〕史略卷二<br/><br/>　　班固徵诣校书，除兰台令史，迁为郎，典校祕书，令卒前所续史记也。〔四〕初学记卷二一<br/><br/>　　固数入读书禁中，〔五〕每行巡狩，辄献赋颂。〔六〕类聚卷五六<br/><br/>　　〔一〕　「班固」，范晔后汉书卷四０有传。又见汪文台辑谢承后汉书卷二、司马彪续汉书卷三、华峤后汉书卷一。袁宏后汉纪卷一三亦略载其事。<br/><br/>　　〔二〕　「举」，原脱此字，聚珍本有，与范晔后汉书班固传相合，今据增补。<br/><br/>　　〔三〕　「但续父所记述汉事」，此条初学记卷二一、御览卷六０三亦引。<br/><br/>　　〔四〕　「令卒前所续史记也」，「令」字下原衍「史」字，聚珍本无，今据删。<br/><br/>　　〔五〕　「固数入读书禁中」，此句前原有「班固，字孟坚，九岁能作赋颂」三句，为避免与上文重複，今删去。<br/><br/>　　〔六〕　「辄献赋颂」，此条书钞卷一０二、御览卷六０二亦引，文字略异。<br/><br/>　　班超<br/><br/>　　班超，〔一〕字仲升，〔二〕扶风平陵人，徐令彪之子也。为人大志，不脩细节。然内孝谨，居家常执勤苦，不耻劳辱。有口辩，而涉猎书传。〔三〕御览卷四六三<br/><br/>　　超持公羊春秋，多所窥览。范晔后汉书卷四七班超传<br/><br/>　　班超，字仲升，家贫，恒为官佣写书，〔四〕尝辍书投笔歎曰：「大丈夫当效傅介子、张骞立功异域，以取封侯，安能久事笔砚乎！」〔五〕御览卷八二九<br/><br/>　　班超行诣相者，相者曰：〔六〕「祭酒，〔七〕布衣诸生耳，而当封侯万里之外。」超问其状。相者指曰：「生鷰颌虎颈，飞而食肉，此万里侯相也。」〔八〕御览卷七二九<br/><br/>　　永平中，窦固击匈奴，班超为假司马，将兵别击伊吾，战于蒲类海，多斩首虏。固又遣与从事郭恂俱使西域，鄯善王广礼敬甚备，后更疏懈。超谓其官属曰：「宁觉广志意薄乎？此必有北虏使来也。」召侍胡，诈之曰：「匈奴使来数日？安在？」侍胡具服。超悉会其吏士三十六人，酒酣，激怒曰：「不探虎穴，不得虎子。当今之计，独有因夜以火攻虏，使彼不知我多少，必大震怖，可殄尽。鄯善破胆，功成事立也。」众曰：「善。」遂将吏士往奔虏营。超手格杀三人，斩得匈奴节使屋赖带、副使比离支首及节。〔九〕明日乃还告郭恂，恂大惊，既而色动。超知其意，举手曰：「掾虽不行，班超何心独擅之乎？」恂乃悦。鄯善一国震怖。窦固具上超功，并求更选使使西域。〔一０〕帝壮超，诏固曰：「吏如班超，何故不遣而选乎？今以超为军司马，令遂前功。」固欲益其兵，超曰：「愿得本所从三十馀人，足以备有虞，多益为重烦。」〔一一〕御览卷四三四<br/><br/>　　班超使西域，于阗王广德，〔一二〕超至，礼意甚疏。其俗信巫，巫言：〔一三〕「神怒何故向汉？汉使有骊马，急求取以祠我。」广德就超请马，超许之，而令巫自来取马。有顷，巫至，超即斩其首送广德，因辞让之。御览卷七三四<br/><br/>　　班超上疏曰：「臣乘圣汉威神，出万死之志，〔一四〕冀效铅刀一割之用。」〔一五〕文选卷二一左思咏史李善注<br/><br/>　　建初八年，拜班超为将兵长史，〔一六〕假鼓吹幢麾。书钞卷一三０<br/><br/>　　疏勒王忠说康居王借兵，还据顿中。〔一七〕范晔后汉书卷四七班超传李贤注<br/><br/>　　班超讨焉耆王广，广遣其左将北鞬支奉迎超，〔一八〕赐而遣。焉耆国有苇桥之险，广乃绝桥，不欲令汉军入国。超更从他道渡。御览卷七三<br/><br/>　　班超定西域五十馀国，〔一九〕其以汉中郡南郑之西乡户千封超为定远侯。〔二０〕范晔后汉书卷四七班超传李贤注<br/><br/>　　班超自以久在绝域，年老思土，上疏曰：「臣常恐年衰，奄忽僵仆。不敢望到酒泉郡，但愿生入玉门关。」　御览卷三八三<br/><br/>　　时安息遣使献大爵、师子，超遣子勇随入塞。〔二一〕范晔后汉书卷四七班超传李贤注<br/><br/>　　班超在西域三十一岁。还洛阳，拜为射声校尉。御览卷二四二<br/><br/>　　班超为都护，以任尚代超。尚谓超曰：「君在外国三十馀年，而小人猥承君后，宜有以诲之。」超曰：「塞外吏士，本非孝子顺孙，皆以过罪徒补边。而蛮夷怀鸟兽之心，难禁易败。〔二二〕今君性严急，水清无大鱼，察政不得下和。〔二三〕宜阳为简易，宽小过，摠大纲而已。」〔二四〕类聚卷二三<br/><br/>　　〔一〕　「班超」，范晔后汉书卷四七有传。又见汪文台辑谢承后汉书卷二、司马彪续汉书卷三、华峤后汉书卷一、张璠汉记。袁宏后汉纪卷一０亦略载其事。<br/><br/>　　〔二〕　「字仲升」，原误作「字仲叔」，姚本、聚珍本不误，书钞卷四七，御览卷六０五、卷六一四、卷八二九引亦不误，今据改正。<br/><br/>　　〔三〕　「而涉猎书传」，此条御览卷四三一亦引，文字节删颇多。<br/><br/>　　〔四〕　「恒」，书钞卷一０四引作「常」。<br/><br/>　　〔五〕　「安能久事笔砚乎」，此句文选卷三八任昉为萧扬州荐士表李善注引作「安久笔耕乎」，李注又云：「东观汉记『耕』或为『研』。」此条姚本作「班超孝谨家贫，尝为官佣书以供养，久劳苦，尝辍业投笔叹曰：『大丈夫无他志略，犹当效傅介子、张骞立功异域，以取封侯，安能久事笔研间乎！』」聚珍本与上文连缀时删「班超孝谨」四字，又「尝」作「恒」，馀与姚本同。按二本所辑是据陈禹谟刻本书钞卷一０一所引，陈本此条末注「补」字，即谓字句已利用他书增补。以范晔后汉书班超传相校，即可发现陈禹谟增补系据范书。此条书钞卷一０一引徵一次，卷一０四引徵两次，又初学记卷二一，御览卷六０五、卷六一四，类林卷一四，事类赋卷一五亦引，文字间有异同。<br/><br/>　　〔六〕　「行诣相者，相者曰」，此七字姚本、聚珍本作「行诣相者，曰」五字，类聚卷七五引同。御览卷三六九引作「常行遇见相工，工谓超曰」十字。<br/><br/>　　〔七〕　「祭酒」，范晔后汉书班超传李贤注：「一坐所尊，则先祭酒。今称祭酒，相尊敬之词也。」<br/><br/>　　〔八〕　「此万里侯相也」，此条文选卷三八任昉为范尚书让吏部封侯第一表李善注亦引，字句甚简。<br/><br/>　　〔九〕　「斩得匈奴节使屋赖带、副使比离支首及节」，此句原作「斩其使」，今据范晔后汉书班超传李贤注引改。聚珍本已据范书李贤注校改。<br/><br/>　　〔一０〕「使使」，原误作「彼」。聚珍本作「使使」，与范晔后汉书班超传相合，今据改正。<br/><br/>　　〔一一〕「烦」，聚珍本作「累」。<br/><br/>　　〔一二〕「于阗王广德」，此下有脱文。范晔后汉书班超传云：「是时于窴王广德新攻破莎车，遂雄张南道，而匈奴遣使监护其国。超既西，先至于窴，广德礼意甚疏。」由此可知脱文大意。<br/><br/>　　〔一三〕「巫言」，原脱「巫」字，聚珍本有，范晔后汉书班超传同，今据增补。<br/><br/>　　〔一四〕「出万死之志」，原无此句，聚珍本有，御览卷三四五引亦有，今据增补。<br/><br/>　　〔一五〕「冀效铅刀一割之用」，「效」字聚珍本作「立」，御览卷三四五、文选卷二七王粲从军行李善注引亦作「立」。章帝建初三年，班超意欲平定西域诸国，上疏请兵。此即疏中语。此疏范晔后汉书班超传记载较详。<br/><br/>　　〔一六〕「拜」，姚本、聚珍本作「称」，类聚卷六八亦引作「称」。按「称」字误。范晔后汉书班超传云：建初「八年，拜超为将兵长史，假鼓吹幢麾」。<br/><br/>　　〔一七〕「还据顿中」，范晔后汉书班超传云：疏勒王忠「说康居王借兵，还据损中，密与龟兹谋，遣使诈降于超。超内知其姦而外伪许之。忠大喜，即从轻骑诣超。超密勒兵待之，为供张设乐。酒行，乃叱吏缚忠斩之」。李贤注：「东观记作『顿中』，续汉及华峤书并作『损中』，本或作『植』，未知孰是也。」由此可知东观汉记有班超斩疏勒王忠事。今参酌范书和李贤注所引，列此二句，以供参考。通鑑卷四七胡三省注又曾转引李贤注。<br/><br/>　　〔一八〕「北鞬支」，原误作「比鞬友」，聚珍本不误，今据改正。范晔后汉书班超传作「北鞬支」。<br/><br/>　　〔一九〕「班超定西域五十馀国」，此句原无，类聚卷五一、御览卷二００引有，今据增补。<br/><br/>　　〔二０〕「其以汉中郡南郑之西乡户千封超为定远侯」，此句为和帝永元七年诏中语。此条书钞卷四七、通鑑卷四八胡三省注亦引，文字不尽相同。<br/><br/>　　〔二一〕「超遣子勇随入塞」，此条通鑑卷四八胡三省注亦引，文字全同。<br/><br/>　　〔二二〕「禁」，姚本、聚珍本同，范晔后汉书班超传作「养」。<br/><br/>　　〔二三〕「察政不得下和」，「不」字下原衍「及」字，姚本、聚珍本无，与范晔后汉书班超传相合，今据删。<br/><br/>　　〔二四〕「摠大纲而已」，此条聚珍本繫于上条之前。据范晔后汉书班超传，此为传末追述之词，今从范书置于传尾。<br/><br/>　　班始<br/><br/>　　班始尚清河孝王女阴城公主，〔一〕阴城公主名贤得。〔二〕范晔后汉书卷六顺帝纪李贤注<br/><br/>　　〔一〕　「班始」，班超长子班雄之子，范晔后汉书卷四七班超传附载其事。「班始尚清河孝王女阴城公主」，原无此句，为使文义明白，摘引范书增补。<br/><br/>　　〔二〕　「贤得」，司马彪续汉书天文志作「坚得」。<br/><br/>　　第五伦〔一〕<br/><br/>　　时米石万钱，〔二〕人相食，伦独收养孤兄子、外孙，分粮共食，死生相守，乡里以此贤之。范晔后汉书卷四一第五伦传李贤注<br/><br/>　　第五伦为乡啬夫，平徭役，理怨滞，得民之欢心。〔三〕书钞卷七九<br/><br/>　　伦步担往候之，〔四〕留十馀日，将伦上堂，令妻子出相对，以属託焉。范晔后汉书卷四一第五伦传李贤注<br/><br/>　　第五伦自度仕宦牢落，〔五〕遂将家属客河东，变易姓名，自称王伯齐，常与奴载盐北至太原贩卖，每所止客舍，〔六〕去辄为粪除，〔七〕道上号曰道士，〔八〕开门请求，不复责舍宿直。〔九〕御览卷一九五<br/><br/>　　第五伦，〔一０〕字伯鱼，京兆尹阎兴召为主簿。时长安市未有秩，又铸钱官姦轨所集，无能整齐理之者。兴署伦督铸钱掾，领长安市。平铨衡，正斗斛。〔一一〕其后小人争讼，〔一二〕皆云「第五掾所平，市无姦枉」。范晔后汉书卷四一第五伦传李贤注<br/><br/>　　第五伦每见光武诏书，常歎曰：「此圣主也，当何由一得见快矣。」〔一三〕等辈笑之曰：「汝三皇时人也，说将尚不下，安能动万乘主耶？」〔一四〕伦曰：「未遇知己，道不同故耳。」〔一五〕御览卷五九三<br/><br/>　　诸王当归国，诏书选三署郎补王家长吏，〔一六〕除伦为淮阳王医工长。时辈除者多，绶尽，但假印，伦请于王，王赐之绶。御览卷六八二<br/><br/>　　上问第五伦曰：「闻卿为吏挝妻父，不过从兄饭，宁有之也？」伦对曰：「臣三娶妻皆无父。臣生遭飢扰攘，〔一七〕米石万钱，不敢妄过人饭。」　御览卷四八六<br/><br/>　　光武问第五伦曰：「闻卿为市掾，人有遗卿母一笥饼，卿从外来见之，夺母饲，探口中饼出之，〔一八〕有之乎？」伦对曰：「实无此，众人以臣愚蔽，故为出此言耳。」〔一九〕御览卷八六０<br/><br/>　　第五伦性节俭，作会稽郡，〔二０〕虽为二千石，卧布被，自养马，妻炊爨，受俸禄常求赤米，与小吏受等，财留一月俸，〔二一〕馀皆贱粜与民飢羸者。〔二二〕类聚卷七二<br/><br/>　　第五伦为会稽守，为事徵，〔二三〕百姓攀辕扣马呼曰：「捨我何之！」第五伦密委去。百姓闻之，乘船追之，交错水中，其得民心如此。〔二四〕类聚卷七一<br/><br/>　　第五伦为会稽太守，免官归田里，躬与奴共发株棘田种麦，〔二五〕不交通人物。御览卷八二二<br/><br/>　　第五伦为司空，奉公不挠，言议果决，〔二六〕无所依违，诸子谏止，辄叱之。每上封自作草，不复示掾吏。或民奏记言便宜，便封上。〔二七〕后自陈老病，〔二八〕以二千石禄俸终厥身。御览卷四五三<br/><br/>　　去年伏诛者，〔二九〕刺史一人，太守三人，减死罪二人，凡六人。范晔后汉书卷四一第五伦传李贤注<br/><br/>　　〔一〕　「第五伦」，范晔后汉书卷四一有传。又见汪文台辑谢承后汉书卷二、司马彪续汉书卷三、华峤后汉书卷一。袁宏后汉纪卷一０、风俗通义怪神篇会稽俗多淫祀条亦略载其事。<br/><br/>　　〔二〕　「时米石万钱」，此句上聚珍本有「第五伦，字伯鱼，京兆长陵人，修行清白。王莽末，盗贼起」六句。按范晔后汉书第五伦传云：「第五伦，字伯鱼，京兆长陵人也。其先齐诸田，诸田徒园陵者多，故以次第为氏。伦少介然有义行。王莽末，盗贼起，宗族闾里争往附之。」又御览卷四二五引续汉书云：「第五伦，字伯鱼，京兆长陵人。伦修行清白，尝召见，上曰：『闻卿为吏不过从弟兄饭，宁有之耶？』」聚珍本所增六句，疑为斟酌后汉诸史补缀，然亦大体得东观汉记旧貌。<br/><br/>　　〔三〕　「得民之欢心」，此条姚本、聚珍本皆无。<br/><br/>　　〔四〕　「伦步担往候之」，「之」字聚珍本作「鲜于褒」，非原书之旧。范晔后汉书第五伦传云：「伦始以营长诣郡尹鲜于褒，褒见而异之，署为吏。后褒坐事左转高唐令，临去，握伦臂诀曰：『恨相知晚。』」其下李贤引东观汉记「伦步担」云云作注。与范书对照阅读，此条文义甚明，无烦改字。<br/><br/>　　〔五〕　「牢落」，茫茫然无著落。<br/><br/>　　〔六〕　「止」，姚本、聚珍本作「至」。<br/><br/>　　〔七〕　「粪除」，范晔后汉书第五伦传李贤注：「犹埽除也。」<br/><br/>　　〔八〕　「道上」，姚本、聚珍本同，范晔后汉书第五伦传作「陌上」。「陌上」犹言街上。<br/><br/>　　〔九〕　「不复责舍宿直」，此条文选卷六左思魏都赋李善注亦引，然仅有首句。<br/><br/>　　〔一０〕「第五伦」，此下三句原无，御览卷四二九引有，今据增补。<br/><br/>　　〔一一〕「平铨衡，正斗斛」，此二句原脱。书钞卷三七引云：「伦为督铸钱掾，领长安市。伦平诠衡，正斗斛，市无阿枉，百姓悦服。」「诠」乃「铨」之讹。又御览卷四二九引云：「第五伦，字伯鱼，京兆尹阎兴召为主簿。时长安铸钱多姦巧，乃署伦为督铸钱掾，领长安市长。伦平铨衡，正斗斛，市无阿枉，百姓悦服。」御览卷八二七引云：「京兆尹阎兴召第五伦署督铸掾，领长安市，平铨衡，正斗，其后小民争讼，辄云『第五掾平，市无姦枉欺诈之巧』。」「斗」字下脱「斛」字。今据补「平铨衡，正斗斛」二句。<br/><br/>　　〔一二〕「人」，姚本同，聚珍本作「民」。<br/><br/>　　〔一三〕「快」，聚珍本作「决」，范晔后汉书第五伦传亦作「决」。按二字义虽不同，然于此皆可通。「快」，言其心情畅快。「决」，犹今言见分晓。<br/><br/>　　〔一四〕「说将尚不下，安能动万乘主耶」，「下」、「安」二字原脱，文义不可晓。聚珍本有此二字，范晔后汉书第五伦传同，今据增补。「将」，谓郡守。汉代郡守为一郡长官，除了负责全郡政务外，也握有军权，故郡守亦可以「将」相称。范书第五伦传李贤注引华峤后汉书云：「盖延代鲜于褒为冯翊，多非法。伦数切谏，延恨之，故滞不得举。」「说将尚不下」即谓此。<br/><br/>　　〔一五〕「同」，原误作「可」。聚珍本作「同」，范晔后汉书第五伦传同，今据改。此条书钞卷一０三亦引，较此简略。<br/><br/>　　〔一六〕「长吏」，原作「长史」。按此所云「长吏」，即指淮阳王医工长。医工长，主管医药之事，与礼乐长、卫士长、永巷长、祠祀长皆为王国长吏，秩比四百石。聚珍本作「长吏」，尚不误，今据改。范晔后汉书第五伦传云：「建武二十七年，举孝廉，补淮阳国医工长，随王之国。」<br/><br/>　　〔一七〕「臣生遭飢扰攘」，此句聚珍本作「臣生遭飢馑」，范晔后汉书第五伦传作「少遭飢乱」。<br/><br/>　　〔一八〕「探口中饼出之」，原脱「之」字，书钞卷一三五、初学记卷二六、御览卷七一一引皆有此字，今据增补。光武帝诸语姚本作「闻卿为市掾，有人遗卿母一笥饼，知从外来，夺之，母遂探口饼出之，有诸」。聚珍本惟「知从」上有「卿」字，馀与姚本同。<br/><br/>　　〔一九〕「故为出此言耳」，此条书钞卷一四四亦引，较此疏略。<br/><br/>　　〔二０〕「作会稽郡」，谓为会稽郡太守。<br/><br/>　　〔二一〕「财」，与「纔」字通。「纔」字今已简化为「才」。<br/><br/>　　〔二二〕「馀皆贱粜与民飢羸者」，此条御览卷二六０引作「第五伦，字伯鱼，为会稽太守，性节俭，虽身居二千石位，常蔬食布衣，妻自炊爨」。卷四三一引作「第五伦性节俭，虽为二千石，常衣布，躬莝养马，妻炊爨饮食，受俸禄常取赤米」。文字稍异。此条书钞卷三八、卷一二九，御览卷六九五亦引，较为简略。<br/><br/>　　〔二三〕「为事徵」，据范晔后汉书第五伦传，事在永平五年。<br/><br/>　　〔二四〕「其得民心如此」，此条书钞卷三五引作「第五伦为会稽守，代到，百姓攀车」。御览卷二六０引作「初代到当发，百姓老小阗府门，攀车叩马啼呼曰：『捨我何之！』其得人心见爱如此」。<br/><br/>　　〔二五〕「躬与奴共发株棘田种麦」，此句原作「身自耕种」。御览卷八三八引云：「第五伦免归田，躬与奴共发株棘田种麦。」今据改。此条聚珍本作「伦免官归田里，不交通人物，躬与奴共发棘田种麦」。各句次序与御览所引不同，文字微异。<br/><br/>　　〔二六〕「言议果决」，原作「言事」二字，类聚卷四七、御览卷二０八引同。书钞卷五二、御览卷二０八皆引作「言议果决」，今据改。<br/><br/>　　〔二七〕「便封上」，聚珍本作「便上封」。按当作「便封上」。范晔后汉书第五伦传云：「吏上奏记及便宜者，亦并封上。」可证。<br/><br/>　　〔二八〕「后自陈老病」，此下二句原无，聚珍本亦漏辑。御览卷二０八引有，今据增补。<br/><br/>　　〔二九〕「去年伏诛者」，此下一段文字因李贤注所引过于简略，致使文义不甚明确。范晔后汉书第五伦传载伦于章帝时上疏褒美时政云：「陛下即位，躬天然之德，体晏晏之姿，以宽弘临下，出入四年，前岁诛刺史、二千石贪残者六人。斯皆明圣所鉴，非群下所及。」「去年伏诛者」云云，或即第五伦疏中语，而范书略有改易。<br/><br/>　　玄贺<br/><br/>　　玄贺迁邺令，〔一〕政教大行。〔二〕书钞卷七八<br/><br/>　　玄贺，字文和，〔三〕迁九江太守，行县持乾糒，但就温汤而已。迁泲相，临发日，〔四〕百姓扶车叩马，啼泣随之。书钞卷七六<br/><br/>　　〔一〕　「玄贺」，原作「元贺」。聚珍本作「玄贺」，书钞卷一四七引同，今从改。姚本作「贺玄」，御览卷八六０引亦作「贺玄」，二字误倒。玄贺，范晔后汉书无传，第五伦传言及其事。<br/><br/>　　〔二〕　「教」，姚本、聚珍本作「化」。<br/><br/>　　〔三〕　「字文和」，聚珍本作「字文弘」，书钞卷一四七、御览卷八六０引同。按华阳国志卷一二益梁宁三州先汉以来士女目录云：「政事，大司农玄贺，字文和，宕渠人也。」<br/><br/>　　〔四〕　「迁泲相，临发日」，聚珍本无此二句，而有「临去日」一句。「泲相」，当谓泲国之相。后汉侯国无以「泲」为名者，「泲」字有误。<br/><br/>　　锺离意<br/><br/>　　锺离意辟大司徒侯霸府，〔一〕诏部送徒诣河内，时冬寒，徒病不能行。路过弘农，意辄移属县使作徒衣，县不得已与之，而上书言状，意亦具以闻。上得奏，以见霸，〔二〕曰：「君所使掾何乃仁于用心？诚良吏也！」〔三〕御览卷四一九<br/><br/>　　意在堂邑，为政爱利，轻刑慎罚，抚循百姓如赤子。初到县，市无屋，意出奉钱帅人作屋。人齎茅竹或持材木，争起趋作，〔四〕浃日而成。〔五〕功作既毕，为解土，〔六〕祝曰：「兴功役者令，百姓无事。如有祸祟，令自当之。」人皆大悦。范晔后汉书卷四一锺离意传李贤注<br/><br/>　　显宗时，锺离意为尚书，交趾太守坐赃千金，徵还伏法，诏以资物班赐群臣。〔七〕意得珠玑，悉以委地，而不拜赐。上怪问其故。对曰：「臣闻孔子忍渴于盗泉之水，曾参迴车于胜母之闾，〔八〕恶其名也。〔九〕此赃秽之宝，〔一０〕诚不敢拜受。」帝嗟叹曰：「清乎尚书之言！」乃更以库钱三十万赐之。类聚卷八四<br/><br/>　　显宗时，诏赐降胡缣，尚书案事，误以十为百。上见司农上簿，大怒，召郎将笞之。锺离意因叩头曰：「过误之失，常人所容。若以懈慢为愆，则臣位大，罪重，郎位小，罪轻，咎皆在臣，臣当先坐。」乃解衣就笞，〔一一〕帝意乃解。御览卷八一八<br/><br/>　　明帝欲起北宫，〔一二〕尚书僕射锺离意上书谏，出为鲁相。后起德阳殿，殿成，百官大会，上谓公卿曰：「锺离尚书若在，不得成此殿。」〔一三〕类聚卷六二<br/><br/>　　〔一〕　「锺离意」，字子阿，范晔后汉书卷四一有传。又见汪文台辑谢承后汉书卷二、司马彪续汉书卷三、华峤后汉书卷一。<br/><br/>　　〔二〕　「见」，聚珍本同。范晔后汉书锺离意传亦作「见」，王先谦集解引顾炎武云：「『见』当作『视』，古『示』字作『视』，谓以意奏示霸也。」按「见」字不误，「见」者，示也。<br/><br/>　　〔三〕　「诚良吏也」，此条书钞卷一二九亦引，字句较此简略。<br/><br/>　　〔四〕　「起」，姚本、聚珍本作「赴」，御览卷二六七引亦作「赴」。「赴」字义长。<br/><br/>　　〔五〕　「浃日而成」，「浃」原误作「决」，姚本、聚珍本亦误。御览卷一八一引作「浃」，甚是，今据改。国语楚语下云：「远不过三月，近不过浃日。」韦昭注：「浃日，十日也。」此句御览卷二六七引作「不日而成」。<br/><br/>　　〔六〕　「解土」，姚本、聚珍本同，御览卷二六七引亦同，而卷一八一引作「民士」。按「解土」、「民士」，于义皆通。如作「民士」，则连下句读。<br/><br/>　　〔七〕　「资」，御览卷八０二引同，姚本、聚珍本作「赀」。按二字同。「班」，事类赋卷九引作「颁」。<br/><br/>　　〔八〕　「孔子忍渴于盗泉之水，曾参迴车于胜母之闾」，「闾」字原误作「间」，姚本、聚珍本作「闾」，御览卷八０二，记纂渊海卷四九、卷五０亦皆引作「闾」，今据改。说苑谈丛篇云：「邑名胜母，曾子不入，水名盗泉，孔子不饮，丑其声也。」论衡问孔篇云：「孔子不饮盗泉之水，曾子不入胜母之闾避恶去污，不以义耻辱名也。」刘昼新论鄙名篇云：「水名盗泉，尼父不漱，邑名朝歌，颜渊不舍，里名胜母，曾子还轫。」而淮南子说山训云「曾子立孝，不过胜母之闾，……曾子立廉，不饮盗泉」，所记与此不同。据司马彪续汉书郡国志二所载，鲁国卞县有盗泉。<br/><br/>　　〔九〕　「其」，事类赋卷九引作「恶」。<br/><br/>　　〔一０〕「宝」，姚本同，范晔后汉书锺离意传亦同。聚珍本作「物」，六帖卷七、御览卷八０二、事类赋卷九、合璧事类外集卷六三亦皆引作「物」。<br/><br/>　　〔一一〕「笞」，聚珍本作「格」，范晔后汉书锺离意传亦作「格」。<br/><br/>　　〔一二〕「明帝欲起北宫」，范晔后汉书锺离意传载：「永平三年夏旱，而大起北宫。」明帝纪永平三年载：「是岁，起北宫及诸官府。」<br/><br/>　　〔一三〕「不得成此殿」，此条御览卷一七五亦引，文字全同。<br/><br/>　　宋均<br/><br/>　　宋均为九江太守，〔一〕有唐山神祠，嫁娶皆取民间男女，百姓患之，长吏莫敢改焉。均乃移书曰：「自今已去，当为唐山娶巫家女。」其后乃绝。〔二〕书钞卷三九<br/><br/>　　宋均为九江太守，建武中，山阳、楚郡多蝗蜚，南到九江，辄东西别去，由是名称。类聚卷一００<br/><br/>　　永平七年，宋均徵为尚书令，忠正直言，数讷策谋，每駮议，未尝不合上意。类聚卷四八<br/><br/>　　〔一〕　「宋均」，字叔庠，南阳安众人，范晔后汉书卷四一有传。又见汪文台辑谢承后汉书卷二、司马彪续汉书卷三、华峤后汉书卷一。袁宏后汉纪卷九亦略载其事。<br/><br/>　　〔二〕　「其后乃绝」，此条唐类函卷六七所录书钞引作「宋均，字叔庠，为九江太守，有两山，名曰唐、后山，有神祠，众至共为嫁娶，皆取百姓男女，不复要娶巫家女，百姓患之，长吏莫敢改之。均乃移书曰：『自今已去，当为山娶巫家女。』其后乃绝」。姚本、聚珍本与唐类函全同。按风俗通义怪神篇九江梭遒有唐居山条亦载宋均废绝为唐、居二山之神娶妇事。<br/><br/>　　朱晖<br/><br/>　　朱晖，〔一〕字文季，南阳宛人。其先宋微子之后也，〔二〕以国氏姓。〔三〕周衰，诸侯灭宋，奔砀，易姓为朱，后徒于宛。范晔后汉书卷四三朱晖传李贤注<br/><br/>　　晖外祖父孔休，以德行称于代。〔四〕范晔后汉书卷四三朱晖传李贤注<br/><br/>　　朱晖，字文季，南阳人。晖早孤，有气决。年十三，莽败，天下乱，与外氏家属从田间奔入宛城。〔五〕道遇群贼，贼操兵弩欲倮夺妇女衣物。〔六〕昆弟宾客皆惶迫，伏地莫敢动。晖拔剑前曰：「财物皆可取，诸母衣不可得。今日朱晖死日也！」贼见其小，〔七〕壮其志，笑曰：「童子内刀。」遂舍之。御览卷四三四<br/><br/>　　朱晖为郡督邮，太守阮况当嫁女，欲买晖婢，不与。〔八〕及况卒，晖送金三斤。〔九〕人问其故，晖曰：「前不与婢者，恐以财货污府君耳。今重送者，以明己心也。」　御览卷五００<br/><br/>　　骠骑将军东平王苍辟朱晖为掾，正月旦，将军当奉璧贺。故事，少府给璧。时阴就为少府，吏甚骄慢，求不可得。晖遥见就主簿持璧，谓曰：「我数闻璧，〔一０〕未尝见，借观之。」主簿授晖，晖授令史。〔一一〕主簿遽白，就曰：「朱掾义士，勿求之。」苍罢朝，谓晖曰：「掾自视孰与蔺相如？」　类聚卷八四<br/><br/>　　朱晖，字文季，再迁临淮太守。晖好节槩，有所拔用，皆厉行之士。表善黜恶，抑强绝邪，〔一二〕岁常丰熟。〔一三〕吏民畏爱，〔一四〕为之歌曰：〔一五〕「强直自遂，南阳朱季。吏畏其威，民怀其惠。」〔一六〕御览卷二六０<br/><br/>　　建武十六年，四方牛大疫，临淮独不疫，〔一七〕邻郡人多牵牛入界。〔一八〕范晔后汉书卷四三朱晖传李贤注<br/><br/>　　坐考长吏囚死狱中，〔一九〕州奏免官。〔二０〕范晔后汉书卷四三朱晖传李贤注<br/><br/>　　朱晖同县张堪有名德，每与相见，常接以友道。晖以堪宿望盛名，〔二一〕未敢安之。堪至把晖臂曰：「欲以妻子託朱生。」〔二二〕晖举手不敢答。堪后仕为渔阳太守，晖自为临淮太守，绝相闻见。堪后物故，〔二三〕时南阳飢，堪妻子贫穷，晖乃自往候视，见其困厄，〔二四〕分所有以赈给之。岁送穀五十斛，〔二五〕帛五匹以为常。〔二六〕御览卷四０七<br/><br/>　　〔一〕　「朱晖」，范晔后汉书卷四三有传。袁宏后汉纪卷一二亦略载其事。此下三句原无，御览卷四二七引朱晖为临淮太守事，开头有此三句，今据增补。又聚珍本、御览卷四三四引亦有此三句，仅无「宛」字。<br/><br/>　　〔二〕　「其先宋微子之后也」，「其先」二字急就篇卷一王应麟补注、姓氏急就篇卷上引皆同。姚本、聚珍本作「晖之先」，二本乃辑者所改，以求文义明白。<br/><br/>　　〔三〕　「姓」，姚本、聚珍本皆有此字，急就篇卷一王应麟补注、姓氏急就篇卷上引皆无此字。<br/><br/>　　〔四〕　「代」，当作「世」。「代」字乃后人避唐太宗李世民讳改。<br/><br/>　　〔五〕　「外氏」，聚珍本同，姚本作「舅母」，书钞卷一二三、御览卷三四五引亦作「舅母」。<br/><br/>　　〔六〕　「倮」，姚本无此字，书钞卷一二三、御览卷三四五引亦无此字。聚珍本作「裸」，与「倮」字同。<br/><br/>　　〔七〕　「见」，聚珍本作「义」。<br/><br/>　　〔八〕　「不与」，此句姚本作「晖不与」，类聚卷三五引同。聚珍本作「晖不敢与」，范晔后汉书朱晖传李贤注引同。<br/><br/>　　〔九〕　「晖送金三斤」，姚本、类聚卷三五引同，聚珍本、范晔后汉书朱晖传李贤注引作「晖送其家金三斤」。<br/><br/>　　〔一０〕「数」，范晔后汉书朱晖传同，姚本、聚珍本作「素」。<br/><br/>　　〔一一〕「令史」，原误作「令使」，姚本、聚珍本作「令史」，范晔后汉书朱晖传、袁宏后汉纪卷一二同，今据改。<br/><br/>　　〔一二〕「表善黜恶，抑强绝邪」，此二句原无，聚珍本有，御览卷四二七引亦有，今据增补。<br/><br/>　　〔一三〕「岁常丰熟」，原无此句，聚珍本有，御览卷四六五引亦有，今据增补。<br/><br/>　　〔一四〕「吏民畏爱」，类聚卷五０引同，范晔后汉书朱晖传亦同。聚珍本作「吏民畏而爱之」，书钞卷七四引与聚珍本同。御览卷四二七引作「吏民怀而爱之」，「怀」字虽然于义可通，但非原书之旧，作「畏」方与吏民所歌相合。<br/><br/>　　〔一五〕「为」，原误作「谓」。聚珍本作「为」，类聚卷五０、御览卷四六五亦皆引作「为」，今据改。<br/><br/>　　〔一六〕「民怀其惠」，此条书钞卷三六引徵两次，卷三九引徵一次，皆极疏略。<br/><br/>　　〔一七〕「疫」，原无此字，姚本、聚珍本有，书钞卷七五引亦有，今据增补。<br/><br/>　　〔一八〕「邻郡人多牵牛入界」，「界」字姚本、聚珍本同，书钞卷七五引作「境」。此条书钞卷三五亦引，字句简略。<br/><br/>　　〔一九〕「坐考长吏囚死狱中」，此句上姚本、聚珍本有「晖为守数年」一句，系辑者为上下文义完足而增入。<br/><br/>　　〔二０〕「州奏免官」，此条文字御览卷四六亦引，字句全同。<br/><br/>　　〔二一〕「宿望盛名」，聚珍本作「宿成名德」，文选卷五五刘峻广绝交论李善注引与聚珍本同。<br/><br/>　　〔二二〕「欲」，文选卷四０谢跳拜中军记室辞隋王牋李善注引作「愿」。<br/><br/>　　〔二三〕「堪后物故」，此句原无，聚珍本有，文选卷五五刘峻广绝交论李善注亦引有此句，今据增补。「物故」，亡故。汉书苏武传颜师古注：「物故谓死也，言其同于鬼物而故也。一说不欲斥言，但云其所服用之物皆已故耳。」<br/><br/>　　〔二四〕「见其困厄」，原脱「见」、「厄」二字，聚珍本有，文选卷五五刘峻广绝交论李善注引亦有，今据增补。<br/><br/>　　〔二五〕「岁送穀五十斛」，此下二句聚珍本有，文选卷五五刘峻广绝交论李善注引亦有，今据增补。<br/><br/>　　〔二六〕「帛五匹以为常」，此条文选卷四七袁宏三国名臣序赞李善注亦引，文字极为简略。<br/><br/>　　乐恢<br/><br/>　　乐恢，〔一〕字伯奇，父亲，为县吏，有罪，令欲杀之。恢年十一，常伏寺东门外冻地，昼夜啼泣，令乃出亲。御览卷四八八<br/><br/>　　京兆尹张恂召恢，署户曹史。范晔后汉书卷四三乐恢传李贤注<br/><br/>　　窦宪出征匈奴，恢上书谏曰：〔二〕「春秋之义，王者不理夷狄。得其地不可垦发，得其人无益于政，故明王之于夷狄，羇縻而已。孔子曰：『远人不服，则修文德以来之。』以汉之盛，不务修舜、禹、周公之德，而无故兴干戈，动兵革，以求无用之物，臣诚惑之！」范晔后汉书卷四三乐恢传李贤注<br/><br/>　　〔一〕　「乐恢」，范晔后汉书卷四三有传。又见汪文台辑司马彪续汉书卷三、华峤后汉书卷一。袁宏后汉纪卷一三亦略载其事。<br/><br/>　　〔二〕　「窦宪出征匈奴，恢上书谏曰」，范晔后汉书乐恢传载：恢「徵拜议郎，会车骑将军窦宪出征匈奴，恢数上书谏争，朝廷称其忠」。其下李贤注云：「东观记载恢所上书谏曰：春秋之义」云云。今为使文义完整可读，据范书增入上句，下句採李贤注，并删「所」字。<br/><br/>　　何敞〔一〕<br/><br/>　　何脩生成，为汉胶东相；成生果，为太中大夫；果生比干，为丹阳都尉；比干生寿，蜀郡太守；寿生显，京辅都尉；显生鄢，光禄大夫；鄢生宠，济南都尉；宠生敞。范晔后汉书卷四三何敞传李贤注<br/><br/>　　比干迁廷尉正，〔二〕张汤为廷尉，以残酷见任，增饰法律，比干常争之，〔三〕存者千数。〔四〕御览卷二三一<br/><br/>　　高谭等百八十五人推财相让。〔五〕范晔后汉书卷四三何敞传李贤注<br/><br/>　　〔一〕　「何敞」，范晔后汉书卷四三有传。又见汪文台辑华峤后汉书卷一。<br/><br/>　　〔二〕　「比干迁廷尉正」，此句上原有「何敞字」三字。按何敞字文高，为比干五世孙，此三字有误，今删去。廷尉正为廷尉的主要员吏，秩六百石。<br/><br/>　　〔三〕　「比干」，原误作「敞」。聚珍本不误，书钞卷五五引亦不误，今据改。「常」，原作「尝」。聚珍本作「常」，书钞卷五五引同。按「尝」字古时可写作「常」，「常常」、「经常」之「常」，不可写作「尝」，今据聚珍本和书钞卷五五所引改作「常」。<br/><br/>　　〔四〕　「存者千数」，此条聚珍本连缀在上条「为丹阳都尉」句下，合于文理。<br/><br/>　　〔五〕　「高谭等百八十五人推财相让」，范晔后汉书何敞传载：敞「迁汝南太守，……在职以宽和为政，……是以郡中无怨声，百姓化其恩礼。其出居者，皆归养其父母，追行丧服，推财相让者二百许人」。其下李贤引此语作注。<br/><br/>　　邓彪<br/><br/>　　邓彪，〔一〕字智伯，〔三〕南阳人也。父邯，世祖中兴，从征伐，以功封鄳侯。〔三〕彪少修孝行，厉志清高，与同郡宗武伯、翟敬伯、陈绥伯、张弟伯同志好，〔四〕齐名，称「南阳五伯」。彪以嫡长为世子，邯薨，彪当嗣爵，让国与异母弟凤。明帝高其节，诏书听许凤袭爵，彪仕州郡。御览卷五一五<br/><br/>　　邓彪，字智伯，为太尉，在位清白，以廉谨率下。〔五〕书钞卷五一<br/><br/>　　邓彪，字智伯，刘宠参、王龚及李修皆以病免，〔六〕赐彪比二千石俸终厥身。书钞卷五一<br/><br/>　　赐羊一头，酒二石。〔七〕范晔后汉书卷四四邓彪传李贤注<br/><br/>　　〔一〕　「邓彪」，范晔后汉书卷四四有传。又见汪文台辑司马彪续汉书卷三、华峤后汉书卷一。袁宏后汉纪卷一二亦略载其事。<br/><br/>　　〔二〕　「智伯」，二字原误倒，书钞卷三八、卷五一，类聚卷四六，御览卷二０七皆引作「智伯」，范晔后汉书邓彪传、袁宏后汉纪卷一二同，今据乙正。<br/><br/>　　〔三〕　「鄳侯」，原误作「郸侯」。聚珍本作「鄳侯」，范晔后汉书邓彪传同，今据改。鄳为县，属江夏郡，见司马彪续汉书郡国志。<br/><br/>　　〔四〕　「同郡」，姚本同，范晔后汉书邓彪传李贤注引亦同。聚珍本作「东郡」，误，读下文自明。<br/><br/>　　〔五〕　「以廉谨率下」，「谨」字姚本、聚珍本作「让」，书钞卷三八、御览卷二０七亦皆引作「让」。书钞卷五一孔广陶校注云：「本钞改『谨』者，宋人传钞改避濮安懿王讳也。」以上一段文字类聚卷四六亦引，字句有删节。此句下姚本、聚珍本有「为百僚式，视事四年，以疾乞骸骨，赐策罢，赠钱三十万，所在以二千石俸终其身」六句，不知辑自何书。范晔后汉书邓彪传云：「彪在位清白，为百僚式。视事四年，以疾乞骸骨。元和元年，赐策罢，赠钱三十万，在所以二千石奉终其身。」疑姚本、聚珍本所增六句即本于范书。<br/><br/>　　〔六〕　「刘宠参、王龚及李修皆以病免」，「刘宠参」，不见范晔后汉书。「王龚」，安帝时为司隶校尉，迁汝南太守，顺帝时历官太僕、太常、司空、太尉等官。事详范晔后汉书本传。「李修」，安帝时为光禄勳，迁太尉，见范晔后汉书安帝纪。邓彪卒于和帝永元五年，与王龚、李修拜官并不同时，王、李二人的「病免」与邓彪赐俸毫无关涉，此句必是窜乱文字，当删去。<br/><br/>　　〔七〕　「赐羊一头，酒二石」，范晔后汉书邓彪传云：「元和元年，赐策罢，赠钱三十万，在所以二千石奉终其身。又诏太常四时致宗庙之胙，河南尹遣丞保问，常以八月旦奉羊、酒。」其下李贤引此文作注。<br/><br/>　　张况〔一〕<br/><br/>　　况迁涿郡太守，时年八十，不任兵马，上疏乞身，诏许之。后诏问起居何如，子歆对曰：「如故。」诏曰：「家人居不足赡，且以一县自养。」复以况为常山关长。会赤眉攻关城，况出战死，上甚哀之。范晔后汉书卷四四张禹传李贤注<br/><br/>　　〔一〕　「张况」，赵国襄国人，张禹祖父，范晔后汉书卷四四张禹传略载其事。<br/><br/>　　张歆〔一〕<br/><br/>　　歆守皋长，〔二〕有报父仇贼自出，歆召囚诣閤，曰：「欲自受其辞。」即入，解械饮食，便发遣，遂弃官亡命，〔三〕逢赦出，由是乡里服其高义。范晔后汉书卷四四张禹传李贤注<br/><br/>　　歆为相时，〔四〕王新归国，宾客放纵，干乱法禁，歆将令尉入宫搜捕，王白上，歆坐左迁为汲令，卒官。范晔后汉书卷四四张禹传李贤注<br/><br/>　　〔一〕　「张歆」，张况之子，范晔后汉书卷四四张禹传略载其事。<br/><br/>　　〔二〕　「歆守皋长」，此句御览卷二六六引作「张歆守平皋长」。<br/><br/>　　〔三〕　「遂弃官亡命」，范晔后汉书张禹传云：「父歆，初以报仇逃亡。」与此不同。<br/><br/>　　〔四〕　「歆为相时」，据范晔后汉书张禹传，歆仕为淮阳相。<br/><br/>　　张禹〔一〕<br/><br/>　　禹好学，习欧阳尚书，事太常桓荣，恶衣食。范晔后汉书卷四四张禹传李贤注<br/><br/>　　张禹，字伯达，作九府吏，〔二〕为廷尉府北曹吏，〔三〕断狱处事执平，〔四〕为京师所称。明帝以其明达法理，〔五〕有张释之风，超迁非次，拜廷尉。书钞卷五三<br/><br/>　　坡水广二十里，〔六〕径且百里，在道西，其东有田可万顷。〔七〕范晔后汉书卷四四张禹传李贤注<br/><br/>　　禹巡行守舍，止大树下，食糒乾饭屑饮水而已。〔八〕后年，邻国贫人来归之者，茅屋草庐千户，屠酤成市。垦田千馀顷，〔九〕得穀百万馀斛。范晔后汉书卷四四张禹传李贤注<br/><br/>　　闰当从行县，从书佐假车马什物。禹闻之，令直符责问，闰具以实对。禹以宰士惶恐首实，令自致徐狱。〔一０〕范晔后汉书卷四四张禹传李贤注<br/><br/>　　和帝南巡祠园庙，张禹以太尉留守北宫，〔一一〕太官朝夕送食，赐闟登具物，除子男盛为郎。〔一二〕范晔后汉书卷四四张禹传李贤注<br/><br/>　　张禹为太傅，录尚书事，〔一三〕邓太后以殇帝初育，欲令重臣居禁内，乃诏禹与三公绝席。〔一四〕类聚卷六九<br/><br/>　　〔一〕　「张禹」，张歆之子，范晔后汉书卷四四有传。又见汪文台辑司马彪续汉书卷三。<br/><br/>　　〔二〕　「作九府吏」，姚本、聚珍本皆无此句。<br/><br/>　　〔三〕　「为廷尉府北曹吏」，此句姚本作「永平六年，张禹为廷尉府北曹吏」，聚珍本无「张」字，馀与姚本同。<br/><br/>　　〔四〕　「断狱」，姚本、聚珍本皆无此二字。<br/><br/>　　〔五〕　「明」，原无此字，姚本、聚珍本有，今据增补。<br/><br/>　　〔六〕　「坡」，与「陂」字同。<br/><br/>　　〔七〕　「其东有田可万顷」，此条文义未完。范晔后汉书张禹传云：「元和……三年，迁下邳相，徐县北界有蒲阳坡，傍多良田，而堙废莫修。禹为开水门，通引灌溉，遂成孰田数百顷。劝率吏民，假与种粮，亲自勉劳，遂大收穀实。」在「徐县北界有蒲阳坡」句下李贤即引此条文字作注。姚本、聚珍本已据范书增补，此条首句上补「徐县北界有蒲阳坡」一句，末句下补「禹为开水门，通引灌溉，率吏民，假与种粮」四句。此条玉海卷二三亦引，字句微异。<br/><br/>　　〔八〕　「乾饭屑」，此三字原无，姚本、聚珍本有，御览卷八六０、晏元献公类要卷二０引亦有，今据增补。<br/><br/>　　〔九〕　「垦田千馀顷」，姚本同，聚珍本「田」下有「四」字。按不当有「四」字，范晔后汉书张禹传云：「后岁至垦田千馀顷。」可证。晏元献公类要卷二０引无「四」字。<br/><br/>　　〔十〕　「令自致徐狱」，范晔后汉书张禹传云：禹「迁下邳相。。。。。。功曹史戴闰，故太尉掾也，权动郡内。有小谴，禹令自致徐狱，然后正其法」。与此可以互证。<br/><br/>　　〔一一〕「和帝南巡祠园庙，张禹以太尉留守北宫」，此二句原作「禹留守北宫」，今据御览卷二五二引增改。永元十五年，和帝南巡祠园庙，禹以太尉兼卫尉留守。见范晔后汉书张禹传。<br/><br/>　　〔一二〕「除子男盛为郎」，此条合璧事类后集卷七一亦引，字句较为简略。<br/><br/>　　〔一三〕「录尚书事」，原脱「录」、「事」二字，聚珍本有，范晔后汉书张禹传同，今据增补。<br/><br/>　　〔一四〕「乃诏禹与三公绝席」，聚珍本作「乃诏禹舍宫中，给帷帐牀褥，大官朝夕进食，五日一归府，每朝见，特赞，与三公绝席」，与范晔后汉书张禹传全同，疑聚珍本据范书增补。此条御览卷七０九亦引，文字与类聚卷六九所引无异。<br/><br/>　　徐防<br/><br/>　　徐防，〔一〕字谒卿，举孝廉，周密畏慎，台阁典职十年，奉事三世，未尝有过者也。〔二〕书钞卷六０<br/><br/>　　防上疏曰：「试论语本文章句，但通度，勿以射策。冀令学者务本，有所一心，专精师门，思核经意，事得其实，道得其真。于此弘广经术，尊重圣业，有益于化。虽从来久，六经衰微，学问寖浅，诚宜反本，改矫其失。」范晔后汉书卷四四徐防传李贤注<br/><br/>　　郡国被水灾，比州演没，死者以千数。灾异数降。西羌反叛，杀略人吏。京师淫雨，蟊贼伤稼穑。防比上书自陈过咎，遂策免。〔三〕范晔后汉书卷四四徐防传李贤注<br/><br/>　　以日食免。〔四〕书钞卷五一<br/><br/>　　〔一〕　「徐防」，范晔后汉书卷四四有传。又见汪文台辑谢承后汉书卷二、华峤后汉书卷一。<br/><br/>　　〔二〕　「未尝有过者也」，姚本未辑徐防事，聚珍本虽加辑录，但脱漏此条。范晔后汉书徐防传云：「永平中，举孝廉，除为郎。防体貌矜严，占对可观，显宗异之，特补尚书郎。职典枢机，周密畏慎，奉事二帝，未尝有过。」与东观汉记事同词异。<br/><br/>　　〔三〕　「遂策免」，指被免去太尉之职。据范晔后汉书安帝纪载，永初元年九月庚午，太尉徐防免。徐防传云：「延平元年，迁太尉。……安帝即位，以定策封龙乡侯，食邑千一百户。其年以灾异寇贼策免，就国。凡三公以灾异策免，始自防也。」<br/><br/>　　〔四〕　「以日食免」，范晔后汉书和李贤注引东观汉记皆言徐防以灾异策免，书钞卷二二引谢承后汉书，类聚卷四六、御览卷二０七引华峤后汉书也都说徐防以灾异寇贼策免。书钞卷五一云「以日食免」，未必可信。<br/><br/>　　张敏〔一〕<br/><br/>　　今君所苦未瘳，〔二〕有司奏君年体衰羸，郊庙礼仪仍有旷废。鼎足之任不可以缺，重以职事留君。其上司空印绶。范晔后汉书卷四四张敏传李贤注<br/><br/>　　〔一〕　「张敏」，字伯达，河间鄚人，范晔后汉书卷四四有传。<br/><br/>　　〔二〕　「今君所苦未瘳」，范晔后汉书张敏传云：「永初元年，徵拜司空，在位奉法而已。视事三岁，以病乞身，不听。六年春，行大射礼，陪位顿仆，乃策罢之。」此即罢敏策文。此句上姚本有「敏以行大射礼陪位顿仆，策曰」二句，聚珍本有「张敏以行大射礼陪位顿仆，乃策曰」二句，皆系撮取范书文句增补。<br/><br/>　　胡广<br/><br/>　　胡广为太傅，〔一〕总录尚书事。时年八十，而心力克壮。继母在堂，朝夕瞻省，傍无几杖，言不称老。〔二〕达练事体，明解朝章。虽无謇直之风，屡有补阙之益。御览卷二０六<br/><br/>　　〔一〕　「胡广」，字伯始，南郡华容人，范晔后汉书卷四四有传。又见汪文台辑谢承后汉书卷二、司马彪续汉书卷三。袁宏后汉纪卷二三，蔡中郎文集卷四太傅安乐乡文恭侯胡公碑、二胡公碑亦略载其事。「为太傅」，据范书灵帝纪，建宁元年九月，中常侍曹节矫诏诛太傅陈蕃等，以司徒胡广为太傅，录尚书事。熹平元年卒。<br/><br/>　　〔二〕　「言不称老」，礼记曲礼云：「夫为人子者，出必告，反必面，所游必有常，所习必有业，恒言不称老。」<br/><br/>　　袁安<br/><br/>　　袁安为尹十馀年，〔一〕政令公平，未尝以赃罪鞠人。常叹曰：「凡士之学，高欲望宰相，下及牧守，锢人于圣代，〔二〕尹不忍为也。」　文选卷六０任昉齐竟陵文宣王行状李善注<br/><br/>　　和帝始加元服，〔三〕时太后诏袁安为宾，赐束帛、乘马。〔四〕范晔后汉书卷四和帝纪李贤注<br/><br/>　　袁安为司徒，每朝会，忧念王室，未尝不流涕也。〔五〕书钞卷五二<br/><br/>　　〔一〕　「袁安」，范晔后汉书卷四五有传。又见汪文台辑司马彪续汉书卷三、华峤后汉书卷一。希古楼金石萃编卷六有汉司徒袁安碑，所载事与范书袁安传不尽相合。范书记载，永平十三年，楚王英谋为逆。明年，袁安拜楚郡太守。岁馀，徵为河南尹。建初八年，迁为太僕。据此推算，袁安为河南尹十一、二年。范书云「在职十年」，是举其成数。<br/><br/>　　〔二〕　「代」，聚珍本同，范晔后汉书袁安传作「世」。按当作「世」，「代」字乃后人避唐太宗李世民讳改。<br/><br/>　　〔三〕　「元服」，汉书昭帝纪颜师古注：「元，首也。冠者首之所著，故曰元服。」<br/><br/>　　〔四〕　「赐束帛、乘马」，范晔后汉书和帝纪云：永元「三年春正月甲子，皇帝加元服」。李贤注引东观汉记云：「时太后诏袁安为宾，赐束帛、乘马。」此条即据李贤注，又参酌范书辑录。<br/><br/>　　〔五〕　「未尝不流涕也」，此条类聚卷四七、御览卷二０七亦引。<br/><br/>　　张酺〔一〕<br/><br/>　　充与光武同门学，〔二〕光武即位，求问充，充已死。范晔后汉书卷四五张酺传李贤注<br/><br/>　　永平九年，〔三〕诏为四姓小侯开学，置五经师，张酺以明经授于南宫。山堂考索卷二二<br/><br/>　　太子家时为奢侈物，〔四〕未尝不正谏，甚见重焉。范晔后汉书卷四五张酺传李贤注<br/><br/>　　显宗以张酺受皇太子业，甚得辅导之体，章帝即位，出拜东郡太守，〔五〕赐钱三十万。〔六〕元和二年，东巡狩，幸东郡，引酺及门生并郡掾吏并会庭中。帝先备弟子之仪，使酺讲尚书一篇，时使尚书令王鲔与酺相难，〔七〕上甚欣悦，然后修君臣之礼，赏赐殊特。御览卷四０四<br/><br/>　　酺为东郡太守，下车擢贤俊，击豪强，赏赐分明，郡中肃然。〔八〕书钞卷七四<br/><br/>　　青从此除步兵司马。酺伤青不遂，复举其子孝廉。〔九〕范晔后汉书卷四五张酺传李贤注<br/><br/>　　酺为东郡太守，罚断勇义。〔一０〕迁魏郡太守，百姓垂涕送之盈道。〔一一〕书钞卷七六<br/><br/>　　和帝初，张酺下言：「臣闻王者法天，荧惑奏事太微，故州牧刺史入奏事，所以通下问，知外事也。数十年以来，重其道归烦挠，故时止勿奏事，今因以为故事。臣以为刺史视事满岁，〔一二〕可令奏事如旧典，问州中风俗，恐好恶过所道，〔一三〕事所闻见，考课众职，下章所告及所自举有意者，赏异之。其尤无状，逆诏书，行罪法，冀敕戒其馀，令各敬慎所职，于以衰灭贪邪便佞。」　玉海卷六一<br/><br/>　　张酺迁河南尹，京师肃然。〔一四〕翰苑新书卷四二<br/><br/>　　张酺拜太尉，章帝诏射声校尉曹褒案汉旧仪制汉礼，酺以为褒制礼非祯祥之特达，有似异端之术，上疏曰：「褒不被刑诛，无以绝毁实乱道之路。」　文选卷四六任昉王文宪集序李善注<br/><br/>　　张酺，〔一五〕字孟侯，为太尉，父尚在，酺每迁转，乃一到雒。父来，适会正腊，公卿罢朝，俱贺岁，奉酒上酺父寿，极欣醼，〔一六〕莫不嘉其荣也。御览卷二０七<br/><br/>　　以日蚀免。〔一七〕书钞卷五一<br/><br/>　　〔一〕　「张酺」，范晔后汉书卷四五有传。又见汪文台辑谢承后汉书卷二、华峤后汉书卷一、张璠汉记。袁宏后汉纪卷一四亦略载其事。<br/><br/>　　〔二〕　「充与光武同门学」，此句上姚本有「酺祖父」三字，聚珍本有「张酺，字孟侯，祖父」七字，皆是据范晔后汉书张酺传增补，以使文义完整可读。<br/><br/>　　〔三〕　「九年」，初学记卷二一引误作「元年」。聚珍本云：「永平九年，诏为四姓小侯开学，置五经师，酺以尚书授于南宫。」本书明帝纪亦载永平九年，诏为四姓小侯置学。又范晔后汉书张酺传云：「永平九年，显宗为四姓小侯开学于南宫，置五经师。酺以尚书教授，数讲于御前。」<br/><br/>　　〔四〕　「太子家时为奢侈物」，此句上聚珍本有「令入授皇太子」一句。范晔后汉书张酺传云：「酺为人质直，守经义，每侍讲閒隙，数有匡正之辞，以严见惮。」李贤于其下引东观汉记「太子家时为奢侈物」云云作注。<br/><br/>　　〔五〕　「太守」，二字原无，聚珍本有，御览卷四七四引亦有，今据增补。<br/><br/>　　〔六〕　「赐钱三十万」，原无此句，聚珍本有。书钞卷一九引云：「张酺为东郡守，赐钱三十万。」按范晔后汉书张酺传载，张酺为东郡太守，不愿之郡，有诏赐装钱三十万。书钞所引「赐钱三十万」一句，聚珍本补于「出拜东郡太守」句下是正确的，今从之。<br/><br/>　　〔七〕　「时使尚书令王鲔与酺相难」，此下二句原无，范晔后汉书张酺传李贤注引有，今据增补。<br/><br/>　　〔八〕　「郡中肃然」，此条聚珍本连缀于上条「赐钱三十万」句下，与范晔后汉书张酺传所叙次序相合。<br/><br/>　　〔九〕　「复举其子孝廉」，范晔后汉书张酺传载，东郡郡吏王青的祖父翁，因反王莽死事，父隆于建武中为保护郡都尉死难，青亦被矢贯咽。张酺「上疏荐青三世死节，宜蒙显异。奏下三公，由此为司空所辟」。其下李贤即引此条东观汉记文字作注。此条文字因节删过多，文义未能完足。聚珍本斟酌范书，在此条文字上增补了「郡吏王青，三世死节」二句，并把此条连缀于上条「郡中肃然」句下。<br/><br/>　　〔一０〕「勇义」，聚珍本同，姚本作「义勇」。<br/><br/>　　〔一一〕「盈道」，姚本无此二字，聚珍本作「满道」。<br/><br/>　　〔一二〕「臣」，此字下聚珍本有「愚」字，玉海卷一三一引亦有「愚」字。<br/><br/>　　〔一三〕「恐好恶过所道」，原无此句以下一段文字，聚珍本有，今据增补。<br/><br/>　　〔一四〕「京师肃然」，此条姚本、聚珍本皆未辑录。合璧事类后集卷七一引有这一段文字。<br/><br/>　　〔一五〕「酺」，原误作「辅」，下同。类聚卷四六引同误。<br/><br/>　　〔一六〕「极欣醼」，姚本、聚珍本作「极欢」，类聚卷四六引同。<br/><br/>　　〔一七〕「以日蚀免」，范晔后汉书张酺传载，张酺廷叱司隶校尉晏称，司徒吕盖奏酺有失礼仪，因被策免，与东观汉记记载不同。范书和帝纪云：永元五年「十一月乙丑，太僕张酺为太尉」，十二年「秋七月辛亥朔，日有食之。九月戊午，太尉张酺免」。日食与张酺被免相去两个月，二事不相关涉。<br/><br/>　　韩稜<br/><br/>　　韩稜，〔一〕字伯师，颍川人也。为下邳令，视事未期，〔二〕吏民爱慕，时邻县皆雹伤稼，唯下邳界独无。〔三〕御览卷二六七<br/><br/>　　韩稜为功曹，〔四〕性直甚畏。〔五〕太守葛兴风病，稜阴代其政，扶持二年。〔六〕书钞卷三四<br/><br/>　　韩稜迁南阳太守，下车表行义，拔幽滞，权豪慑伏。书钞卷七四<br/><br/>　　〔一〕　「韩稜」，范晔后汉书卷四五有传。袁宏后汉纪卷一四亦略载其事。<br/><br/>　　〔二〕　「期」，姚本、聚珍本同，书钞卷七八、御览卷一四引亦同。初学记卷二、六帖卷二引作「周」。<br/><br/>　　〔三〕　「唯下邳界独无」，此条书钞卷三五亦引，文字较简略。<br/><br/>　　〔四〕　「韩稜为功曹」，范晔后汉书韩稜传、袁宏后汉纪卷一四亦云稜为郡功曹，而风俗通义过誉篇云稜为郡主簿。汉代郡吏，功曹与主簿均为要职，地位在诸曹之右，当时往往相提并论。范晔后汉书王涣传云：太守陈宠「入为大司农，和帝问曰：『在郡何以为理？』宠顿首谢曰：『臣任功曹王涣以简贤选能，主簿镡显拾遗补阙，臣奉宣诏书而已。』帝大悦。」<br/><br/>　　〔五〕　「甚畏」，字有讹误，疑当作「慎畏」。<br/><br/>　　〔六〕　「扶持二年」，此条姚本、聚珍本皆未辑录。<br/><br/>　　周荣<br/><br/>　　周荣，〔一〕字平孙，〔二〕为尚书令，在纳言，管机密，尽心奉职，夙夜不怠。〔三〕书钞卷五九<br/><br/>　　〔一〕　「周荣」，范晔后汉书卷四五有传。<br/><br/>　　〔二〕　「字平孙」，姚本、聚珍本无此句。<br/><br/>　　〔三〕　「夙夜不怠」，此条书钞卷三六亦引，文字较此简略。<br/><br/>　　郭躬<br/><br/>　　郭躬家世掌法，〔一〕务在宽平。章和元年，〔二〕赦天下繫囚在四月丙子以前减死罪一等，勿笞，诣金城，而文不及亡命未发觉者。〔三〕躬上封事曰：「伏惟天恩莫不荡宥，〔四〕死罪以下并蒙更生，而亡命捕得独不沾泽。臣以为赦前犯死罪而繫在赦后者，可皆勿笞诣金城，以全民命，有益于边。」〔五〕上善之，即下诏赦焉。御览卷六五二<br/><br/>　　〔一〕　「郭躬」，字仲孙，颍川阳翟人，范晔后汉书卷四六有传。又见汪文台辑司马彪续汉书卷三。袁宏后汉纪卷一二亦略载其事。<br/><br/>　　〔二〕　「元年」，二字原无，聚珍本有，初学记卷二０引亦有此二字，范晔后汉书郭躬传同，今据增补。有「元年」二字，下文「四月丙子」才有所承。<br/><br/>　　〔三〕　「未发觉者」，此四字原无，聚珍本有，初学记卷二０引亦有此四字，范晔后汉书郭躬传同，今据增补。<br/><br/>　　〔四〕　「天」，原误作「大」，初学记卷二０引同误。聚珍本作「天」，范晔后汉书郭躬传同，今据改。<br/><br/>　　〔五〕　「有益于边」，原无「有」、「于」二字，聚珍本有，初学记卷二０引亦有此二字，范晔后汉书郭躬传同，今据增补。<br/><br/>　　赵兴<br/><br/>　　司隶校尉下邳赵兴不〈血阝〉讳忌，〔一〕每入官舍，辄更缮修馆宇，移穿改筑，故犯妖禁，而家人爵禄，益用丰炽，官至颍川太守。子峻，太傅，以才器称。孙安世，鲁相。三叶皆为司隶，时称其盛。〔二〕聚珍本<br/><br/>　　〔一〕　「赵兴」，范晔后汉书卷四六郭躬传附载其事。<br/><br/>　　〔二〕　「时称其盛」，此条不知聚珍本辑自何书。范晔后汉书郭躬传所记赵兴事与此文字大同小异。<br/><br/>　　陈宠<br/><br/>　　陈宠曾祖父咸，〔一〕成、哀间以明律令为侍御史。〔二〕王莽篡位，父子相将归乡里，闭门不出入，乃收家中律令文书壁藏之，以俟圣主。〔三〕咸常敕戒子孙，为人议法，当依轻者，虽有百金之利，无与人重。〔四〕故世谓陈氏持法宽。御览卷六三七<br/><br/>　　陈宠辟司徒鲍昱府。掾属专尚交游，以不肯亲事为高。宠常非之，独勤以物务。〔五〕御览卷四三一<br/><br/>　　陈宠，字昭公，沛人，为尚书。宠性纯淑，〔六〕周密重慎，时所表荐，辄自手书削草，〔七〕人莫得知。常言人臣之义，苦不畏慎。自在枢机，谢遣门人，不复教授，绝知友之路。〔八〕御览卷四三０<br/><br/>　　明帝时决狱多近于重，尚书陈宠上疏谏曰：「先王之政，赏不僭，刑不滥，与其不得已，宁僭，故古贤君歎相重式者，〔九〕重刑之至也。」御览卷四五三<br/><br/>　　陈宠，字昭公，沛国人也。转广汉太守，先是雒阳城南，每阴雨，〔一０〕常有哭声闻于府中，宠使案行。昔岁仓卒时，骸骨不葬者多，宠乃敕县葬埋，由是即绝也。文选卷六０谢惠连祭古冢文李善注<br/><br/>　　陈宠为廷尉，〔一一〕有疑狱，辄手笔作议，所活者甚多。〔一二〕类聚卷四九<br/><br/>　　〔一〕　「陈宠」，范晔后汉书卷四六有传。又见汪文台辑谢承后汉书卷二、华峤后汉书卷一、张璠汉记。袁宏后汉纪卷一五亦略载其事。<br/><br/>　　〔二〕　「成、哀」，类聚卷五四引同，范晔后汉书陈宠传云咸「成、哀间以律令为尚书」。姚本、聚珍本作「哀、平」，书钞卷六二两引、御览卷二二七引皆与姚本、聚珍本同。<br/><br/>　　〔三〕　「圣主」，姚本、聚珍本同，御览卷二二七引亦同，类聚卷五四引作「明王」。<br/><br/>　　〔四〕　「无与人重」，此句御览卷二二七引同，姚本作「慎毋与人重」，聚珍本作「慎毋与人重比」，书钞卷六二、类聚卷五四引作「无与人重比」，书钞卷六二又一处引作「无与人重议」。<br/><br/>　　〔五〕　「以」，聚珍本作「心」，范晔后汉书陈宠传同。按「心」字义长。<br/><br/>　　〔六〕　「纯淑」，二字原无，姚本、聚珍本有，类聚卷五三、御览卷六三一引亦有，今据增补。<br/><br/>　　〔七〕　「削草」，二字原无，姚本、聚珍本有，类聚卷五三、御览卷六三一引亦有，今据增补。汉代书写材料主要使用竹简，「削草」即谓把写在竹简上的草稿用刀刮削掉。<br/><br/>　　〔八〕　「绝知友之路」，此条翰苑新书卷一四亦引，文字简略。<br/><br/>　　〔九〕　「故古贤君歎相重式者」，此句有舛误，聚珍本作「故古贤君相歎息重戒者」。<br/><br/>　　〔一０〕「雨」，原无此字，聚珍本有，御览卷三七五引亦有，今据增补。<br/><br/>　　〔一一〕「陈宠为廷尉」，和帝永元六年，陈宠代郭躬为廷尉，见范晔后汉书陈宠传。<br/><br/>　　〔一二〕「所活者甚多」，此条书钞卷三九、御览卷二三一亦引，字句稍有不同。<br/><br/>　　陈忠<br/><br/>　　陈忠为尚书令，〔一〕数进忠言，辞旨弘丽，〔二〕前后所奏，悉条于宫上阁，〔三〕以为故事。御览卷二一０<br/><br/>　　陈忠上疏称：「语曰：『迎新千里远，〔四〕送故不出门。』」〔五〕御览卷四九五<br/><br/>　　〔一〕　「陈忠」，范晔后汉书卷四六陈宠传后附陈忠传。<br/><br/>　　〔二〕　「辞旨弘丽」，此句聚珍本作「辞采鸿丽」。<br/><br/>　　〔三〕　「悉条于宫上阁」，此句有舛误，「上」字当在「条」字下，「宫」当作「官」。聚珍本作「悉上于官阁」。<br/><br/>　　〔四〕　「远」，此字原无，聚珍本同。记纂渊海卷四三引东观汉记「迎新千里远，送故不出门」二语，今据增补「远」字。<br/><br/>　　〔五〕　「送故不出门」，「故」字聚珍本作「旧」。陈忠此疏不知何时所上，范晔后汉书陈忠传未载。<br/><br/>　　尹勤<br/><br/>　　尹勤治韩诗，〔一〕事薛汉。身牧豕，事亲至孝，无有交游，门生荆棘。〔二〕类聚卷八九<br/><br/>　　〔一〕　「尹勤」，范晔后汉书无传，陈宠传略载其事。聚珍本于「勤」字下增入「字叔梁，南阳人」六字。按范书云：陈宠为司空，「在位三年薨，以太常南阳尹勤代为司空。勤字叔梁」。聚珍本所增六字即据此。<br/><br/>　　〔二〕　「门生荆棘」，此条御览卷九五九亦引，仅无「事薛汉」一句，馀全同。<br/><br/>　　梁讽<br/><br/>　　梁讽征匈奴，〔一〕屯北军于边，〔二〕告以大汉威灵，〔三〕招之。匈奴畏感，奔驰来南。〔四〕讽辄为幡信，〔五〕遣诣大营，〔六〕前后万馀人，相属于道。〔七〕书钞卷一二０<br/><br/>　　〔一〕　「梁讽」，范晔后汉书卷二三窦宪传、卷四七梁懂传略载其事。「梁讽」二字下聚珍本有「北地弋居人」一句。梁讽为梁懂之父，范书梁懂传云懂「北地弋居人」，聚珍本所增即据此。<br/><br/>　　〔二〕　「北」，姚本、聚珍本无此字。<br/><br/>　　〔三〕　「告」，姚本、聚珍本无此字。按如无「告」字，则「以大汉威灵」句当与「招之」句连读。<br/><br/>　　〔四〕　「南」，姚本、聚珍本作「降」。按「降」字是。<br/><br/>　　〔五〕　「幡信」，姚本、聚珍本作「信幡」。姚本按云：「信幡，意如今之令箭。」<br/><br/>　　〔六〕　「遣诣大营」，此句姚本、聚珍本作「遣还营」。<br/><br/>　　〔七〕　「相属于道」，原无此句，姚本、聚珍本有，今据增补。<br/><br/>　　何熙<br/><br/>　　何熙，〔一〕字子温，〔二〕身长八尺，体貌魁梧，与人绝异。和帝伟其貌，特拜谒者。熙能为威容，赞拜殿中，声动左右。为御史中丞，群僚惮之。〔三〕聚珍本<br/><br/>　　〔一〕　「何熙」，范晔后汉书梁懂传后附载其事。又见汪文台辑华峤后汉书卷一。<br/><br/>　　〔二〕　「字子温」，原脱「子」字，书钞卷六二引有，今据增补。<br/><br/>　　〔三〕　「群僚惮之」，此条姚本作「何熙，字曰温，为御史中丞，群僚惮之」。书钞卷六二引作「何熙，字子温，为御史中丞，群僚惮之」。范晔后汉书梁懂传云：「何熙，字孟孙，陈国人。少有大志。永元中，为谒者。身长八尺五寸，善为威容，赞拜殿中，音动左右。和帝伟之，擢为御史中丞，历司隶校尉、大司农。」可见聚珍本所辑，既不是根据姚本和书钞，也不是根据范书，当另有所本。聚珍本在「何熙字」三字下注云：「此下原阙一字。」是聚珍本所据书引东观汉记脱漏「子」字。<br/><br/>　　应顺<br/><br/>　　应顺，〔一〕字仲华，汝南人。〔二〕少与同郡许敬善。敬家贫亲老，无子，为敬去妻更娶。御览卷四０七<br/><br/>　　应顺，〔三〕字仲华，为东平相，〔四〕事后母至孝，精诚感应，梓树生厅前屋上，徒置府庭，繁茂长大。〔五〕御览卷五一一<br/><br/>　　〔一〕　「应顺」，范晔后汉书卷四八应奉传略载其事。<br/><br/>　　〔二〕　「汝南人」，聚珍本作「汝南南顿人」，「南顿」二字疑据范晔后汉书应奉传增补。<br/><br/>　　〔三〕　「顺」，原误作「慎」。<br/><br/>　　〔四〕　「为东平相」，范晔后汉书陈宠传云：「东平相应顺守正不阿。」李贤注：「东平王苍孙敞之相也。」<br/><br/>　　〔五〕　「繁茂长大」，书钞卷七五引东观汉记韦顺传云：「转东平相，赏罚必信，有柿树生厅，屈从庭中，遂茂。顺至孝，行感于天地生也。」字句与御览卷五一一所引稍异。韦顺传乃「应顺传」之讹。活字本书钞作「应顺传」，甚是。姚本有韦顺传，此条文字辑作「韦顺转东平相，赏罚必信，有柿树生厅屋上，徒庭中，遂茂。至孝行感于天地生也」。「韦顺」未能正作「应顺」。范晔后汉书应奉传李贤注引华峤书云：「仲华少给事郡县，为吏清公，不发私书。举孝廉，尚书郎转右丞，迁冀州刺史，廉直无私。迁东平相，赏罚必信，吏不敢犯。有梓树生于厅事室上，事后母至孝，众以为孝感之应。」<br/><br/>　　应奉<br/><br/>　　应奉为武陵太守，〔一〕兴学校，举侧陋，政称远弥。〔二〕聚珍本<br/><br/>　　〔一〕　「应奉」，范晔后汉书卷四八有传。又见汪文台辑谢承后汉书卷一、司马彪续汉书卷三、华峤后汉书卷一、袁山松后汉书。<br/><br/>　　〔二〕　「政称远弥」，此条姚本无，聚珍本有，不知辑自何书。范晔后汉书应奉传云：「武陵蛮詹山等四千馀人反叛，执县令，屯结连年。诏下公卿议，四府举奉才堪将帅。永兴元年，拜武陵太守。到官慰纳，山等皆悉降散。于是兴学校，举仄陋，政称变俗。」由此看来，此条有节删。<br/><br/>　　应劭<br/><br/>　　应劭，〔一〕字仲远，〔二〕汝南南顿人。父奉，司隶校尉。劭少便笃学，博览多闻。〔三〕姚本<br/><br/>　　〔一〕　「应劭」，范晔后汉书卷四八应奉传后附有应劭传。又见汪文台辑谢承后汉书卷二、司马彪续汉书卷三、华峤后汉书卷一。<br/><br/>　　〔二〕　「字仲远」，范晔后汉书应劭传同，李贤注：「谢承书、应氏谱并云『字仲远』，续汉书文士传作『仲援』，汉官仪又作『仲援』，未知孰是。」按王先谦后汉书集解引惠栋说，云太尉刘宽碑碑阴有「故吏南顿应劭仲援」一句。刘宽，范晔后汉书有传，卒于中平二年。碑文所记当无误。水经注卷二东阿县下有应仲援，文心雕龙议对篇有「仲援博古，而铨贯有叙」之语，应劭字亦作「仲援」，与刘宽碑相吻合。<br/><br/>　　〔三〕　「博览多闻」，此条聚珍本亦有辑录，惟阙「汝南南顿人」一句。姚本、聚珍本辑自何书，不详。<br/><br/>　　李恂<br/><br/>　　李恂遭父母丧，〔一〕六年躬自负土树柏，常住冢下。〔二〕类聚卷八八<br/><br/>　　李恂为兖州刺史，〔三〕所种小麦、葫蒜，悉付从事，一无所留，清约率下，常席羊皮，卧布被，食不二味。〔四〕御览卷二五六<br/><br/>　　为张掖太守，有威重名。时大将军窦宪将兵屯武威，天下州郡远近莫不修礼遗。恂奉公不阿，为宪所奏免，复徵为西域副校尉。西域殷富，多珍宝，诸国侍子及督使贾胡数遗恂奴婢、宛马、金银、香罽之属，〔五〕一无所受。〔六〕聚珍本<br/><br/>　　李恂为武威太守，后坐事免，无田宅财产，居山泽，结草为庐。御览卷一八一<br/><br/>　　李恂饷遗无所受，处新安关下，〔七〕拾橡实为食。〔八〕类聚卷六<br/><br/>　　〔一〕　「李恂」，范晔后汉书卷五一有传。又见汪文台辑司马彪续汉书卷三。<br/><br/>　　〔二〕　「常住冢下」，此条事类赋卷二五引，文字全同。御览卷九五四、合璧事类别集卷四九亦引，文字略有不同。<br/><br/>　　〔三〕　「李恂为兖州刺史」，据范晔后汉书李恂传，恂为兖州刺史在章帝时。<br/><br/>　　〔四〕　「卧布被，食不二味」，原无「卧」字，类林卷四引有，今据补入。又无「食不二味」句，聚珍本有，书钞卷三八、御览卷四三一引亦有，今据增补。此条书钞卷七二、类聚卷四九、御览卷九七七、合璧事类后集卷六六、翰苑新书卷四六亦引，文字大同小异。<br/><br/>　　〔五〕　「督使贾胡」，范晔后汉书李恂传李贤注：「督使，主蕃国之使也。贾胡，胡之商贾也。」<br/><br/>　　〔六〕　「一无所受」，此条辑自聚珍本，聚珍本又辑自何书，不详。范晔后汉书李恂传亦有此段文字。<br/><br/>　　〔七〕　「新安关」，即函谷关，汉武帝时徒函谷关于新安。<br/><br/>　　〔八〕　「拾橡实为食」，范晔后汉书李恂传载此事云：怐「迁武威太守。后坐事免，步归乡里，潜居山泽，结草为庐，独与诸生织席自给。会西羌反畔，恂到田舍，为所执获。羌素闻其名，放遣之。恂因诣洛阳谢。时岁荒，司空张敏、司徒鲁恭等各遣子馈粮，悉无所受。徒居新安关下，拾橡实以自资」。「橡」，即栎实，又称橡子，可充食料。<br/><br/>　　庞参<br/><br/>　　庞参，〔一〕字仲达，拜汉阳太守。郡民任棠者，有奇节，参到，先候之。棠不与言，但以薤一本，〔二〕水一杯，置户屏前，自抱孙儿伏于户下。参思其微意，良久曰：「棠是欲晓太守也。水者，欲吾清也。拔大本薤，欲吾击强宗也。抱儿当户，欲吾开门恤孤也。」于是歎息而还。参在职，果能抑豪助弱，以惠政得民。文选卷五九沉约齐故安陆昭王碑文李善注<br/><br/>　　庞参为太尉，〔三〕以灾异策免。〔四〕书钞卷五一<br/><br/>　　〔一〕　「庞参」，河南缑氏人，范晔后汉书卷五一有传。<br/><br/>　　〔二〕　「但以薤一本」，「一」字下范晔后汉书庞参传有「大」字。据下文，当有此字。<br/><br/>　　〔三〕　「庞参」，原误作「宠三」。<br/><br/>　　〔四〕　「以灾异策免」，此句原误作「灾异策之中免」，今据聚珍本校改。范晔后汉书庞参传云：「尚书僕射虞诩荐参有宰相器能，以为太尉，录尚书事。……后参夫人疾前妻子，投于井而杀之。参素于洛阳令祝良不平，良闻之，率吏卒入太尉府案实其事，乃上参罪，遂因灾异策免。」<br/><br/>　　祝良<br/><br/>　　祝良为洛阳令，〔一〕常侍樊丰妻杀侍婢置井中，良收其妻杀之。〔二〕御览卷五００<br/><br/>　　〔一〕　「祝良」，范晔后汉书卷五一庞参传略载其事。又见汪文台辑谢承后汉书卷七。范书庞参传李贤注引谢承后汉书云：「良字邵平，长沙人。聪明博学有才干，以廉平见称。」<br/><br/>　　〔二〕　「良收其妻杀之」，类聚卷三五引谢承后汉书亦载此事。<br/><br/>　　陈龟<br/><br/>　　陈龟为五原太守，〔一〕后卒，〔二〕西域胡夷，并、凉民庶，咸为举哀，弔祭其墓。〔三〕聚珍本<br/><br/>　　〔一〕　「陈龟」，字叔珍，上党泫氏人，范晔后汉书卷五一有传。又见汪文台辑谢承后汉书卷二。「为五原太守」，范书陈龟传云：「永建中，举孝廉，五迁五原太守。」<br/><br/>　　〔二〕　「后卒」，范晔后汉书陈龟传云：「大将军梁冀与龟有隙，……冀暴虐日甚，龟上疏言其罪状，请诛之，帝不省，自知必为冀所害，不食七日而死。」<br/><br/>　　〔三〕　「弔祭其墓」，此条不知聚珍本从何书辑录。<br/><br/>　　巢堪<br/><br/>　　巢堪为司空，〔一〕十四年，〔二〕自乞上印绶，〔三〕赐千石俸终其身。〔四〕书钞卷五二<br/><br/>　　〔一〕　「巢堪为司空」，「堪」字下聚珍本有「字次朗，太山南城人」二句。范晔后汉书和帝纪李贤注：「堪字次朗，太山南城人。」聚珍本「字次朗」二句即据此增补。巢堪，范晔后汉书无传。<br/><br/>　　〔二〕　「十四年」，指和帝永元十四年。据范晔后汉书和帝纪记载，巢堪于永元十年，由太常拜司空，十四年免。<br/><br/>　　〔三〕　「自乞上印绶」，此句六帖卷七一引作「归印绶」。<br/><br/>　　〔四〕　「终其身」，此三字聚珍本无，六帖卷七一引亦无。<br/><br/>　　郑璩<br/><br/>　　郑璩，〔一〕字平卿，黎阳人也。〔二〕建初五年，〔三〕辟司徒府，拜待御史，上疏曰：「臣斗筲之小吏，擢在察视之官，职任过分，当刺邪矫枉。」诏书示官府曰：「璩尽节刚正，〔四〕亦何陵迟之有。赐璩素六十匹。」由是显名，转司隶校尉。〔五〕书钞卷六二<br/><br/>　　郑璩为汉阳太守，〔六〕以严刻见称。书钞卷七五<br/><br/>　　〔一〕　「郑璩」，范晔后汉书无传。「璩」字姚本、聚珍本同，类聚卷八五、御览卷八一四、范晔后汉书张酺传李贤注引皆作「据」。范书梁竦传、张酺传述及郑璩事，亦作「据」。<br/><br/>　　〔二〕　「黎阳人也」，原无此句，姚本、聚珍本有，范晔后汉书张酺传李贤注引有，今据增补。<br/><br/>　　〔三〕　「建初五年」，此下二句原无，聚珍本有，御览卷八一四引亦有，今据增补。<br/><br/>　　〔四〕　「尽节刚正」，姚本、聚珍本同，类聚卷八五引作「守正尽节」。<br/><br/>　　〔五〕　「转司隶校尉」，原无此句，聚珍本有。范晔后汉书张酺传李贤注引云：「据字平卿，黎阳人也。为侍御史，转司隶校尉。」据文理，「转司隶校尉」句应在「由是显名」句下，今补入。此条书钞卷六二又引徵一次，字句疏略。<br/><br/>　　〔六〕　「郑璩为汉阳太守」，范晔后汉书梁竦传载：竦「有三男三女，肃宗纳其二女，皆为贵人。小贵人生和帝，窦皇后养以为子，而竦家私相庆。后诸窦闻之，恐梁氏得志，终为己害，建初八年，遂谮杀二贵人，而陷竦等以恶逆。诏使汉阳太守郑据传考竦罪，死狱中。」据此，郑璩为汉阳太守是在建初八年前后。<br/><br/>　　张表<br/><br/>　　张表，〔一〕字公仪，奉之子也。〔二〕遭父丧，疾病旷年，目无所见，耳无所闻。服阕，医药救疗，历岁乃瘳。每弹琴恻怆不能成声，见酒肉未尝不泣，宗人亲厚节会饮食宴，为其不复设乐。〔三〕御览卷四一二<br/><br/>　　〔一〕　「张表」，范晔后汉书未载其事。<br/><br/>　　〔二〕　「奉」，范晔后汉书刘赵淳于江刘周传序略载其事，言「中兴，庐江毛义少节，家贫，以孝行称。南阳人张奉慕其名，往候之」。由此可知，奉籍南阳，生活在光武帝时期。<br/><br/>　　〔三〕　「为其不复设乐」，此句聚珍本作「为表不设乐」。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-252-3994.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-252-3996.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-252.html" action-type="chapterComment" class="comment"><i></i>东观汉记校注章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

