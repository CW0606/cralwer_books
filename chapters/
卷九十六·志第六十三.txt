<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>《新元史》正文_卷九十六·志第六十三_柯劭忞作品 - 维普阅读网</title>
<meta name="keywords" content="新元史,新元史原文,新元史阅读,卷九十六·志第六十三全文,柯劭忞作品" />
<meta name="description" content="新元史原文阅读,卷九十六·志第六十三全文在线阅读,柯劭忞作品,维普阅读网" />

<link href="style/style.css" rel="stylesheet" type="text/css">
<meta http-equiv="Content-Type" content="text/html; charset=gbk">
<!-- [if lte IE 8]>
<meta http-equiv="X-UA-Compatible" content="IE=7,chrome=1" />
<![endif]-->

<script type="text/javascript" charset="gbk">
var _Profile = {
id: "",
type: "basic",
name: "",
site: "ruochu"
}
var _inlineCodes = [];
    var _inlineRun = function(fn){
    	_inlineCodes.push(fn);
    };
</script>

<!-- debug mod -->
<link rel="stylesheet" href="http://img.vipreading.com/_res/r_css/base.css" />
<link rel="stylesheet" href="http://img.vipreading.com/_res/r_css/chapter.css" />
<SCRIPT language=javascript>
document.onkeydown = pageEvent;
var prevpage="novel-read-1440-28849.html";
var nextpage="novel-read-1440-28851.html";
var indexpage = "novel-chapter-1440.html";
function pageEvent(evt){
evt = evt ||window.event;
var key=evt.which||evt.keyCode;
if (key == 37) location = prevpage
if (key == 39) location = nextpage
if (key == 13) location = indexpage;
};
</SCRIPT> 

</head>
<body class="chapter">
<div class="header">
<div class="top">
<div class="inner">
<span class="logo">
<a href="/"><img src="http://img.vipreading.com/_assets/r-small-logo.png" width="43" height="44" alt="维普阅读网" /></a>
</span>
<ul class="nav">
<li class="home active"><a href="/" title="维普阅读网"><span></span></a></li>
<li class="rank "><a href="/novel-list-0-0-0-0-0-4-0-1.html" title="排行榜"><span></span></a></li>
<li class="stack "><a href="/novel-list-0-0-0-0-0-0-0-1.html" title="书库"><span></span></a></li>
<li class="forum "><a href="/forum.php" title="论坛"><span></span></a></li>
<li class="mobile "><a href="#" title="手机版"><span></span></a></li>	
</ul>
<div class="search">
<form method="post" action="/pdnovel.php?mod=search&amp;searchsubmit=yes" target="_blank">
<input name="srchtxt" class="text" autocomplete="off" data-ph-color="#71efe7" data-ph-toggle="true" style="color: rgb(113, 239, 231);">
<button type="submit" class="submit" title="搜索"></button>
</form>
</div>
</div>
</div>
<div class="bottom">
<div class="inner">
<div class="accounts">

</div>
<div class="breadcrumb">
<i class="icon"></i>
<strong><a href="novel-view-1440.html">新元史</a></strong>
<strong><a href="novel-chapter-1440.html">新元史目录</a></strong>
<span>卷九十六·志第六十三</span>
</div>
</div>
</div>
</div>
<div class="wrap">
<div class="container">
<div class="c-center">
<div id="main">
<div class="read-setting">
<span></span>
<a href="javascript:;" class="ok button-small button-green"></a>
<a href="javascript:;" class="cancel button-small button-grey">忽略</a>
</div>
<div class="mod mod-page first-page" id="chapter177988" >				

<div class="bd">
<a href="novel-read-1440-28849.html" class="previou" data-chapter-id="177977" title="上一章"><i class="icon"></i></a>
<h1 id="chapter_title_177988"><strong>卷九十六·志第六十三</strong></h1>
<p class="info">
分类：<a class="cate" href="/novel-list-17.html" target="blank">古典名著</a><span class="divide">|</span>作者：<a class="name" href="/pdnovel.php?mod=search&amp;ac=author&amp;srchtxt=柯劭忞&amp;searchsubmit=yes"  target="_blank">柯劭忞</a><span class="divide">|</span>发布时间：2017-06-20 22:04:09<span class="divide">|</span></p>
<div class="page-body">
<div class="page-content">
<p>○舆服二 <br/><br/>　　△皇帝玺宝诸王以下印章 牌面 舆辂 仪仗 <br/><br/>　　玺宝。中统二年，定用御宝制。宣命：一品、二品用玉，三品至五品用金。其文曰“皇帝行宝”者，即位时所制，惟用之诰敕。别铸宣命金宝行之。至元六年，作玉玺大小十纽，其制未闻。天历二年，作玉玺二：一曰天历之宝，一曰金章国宝，命虞集篆文。至正元年，诏刻宣文、至正二宝。九年，作至正珍秘小玉印，又作小玉玺二：一曰明政殿宝，一曰洪禧，命杨瑀篆文。洪禧玺，纯白，龟纽黑色。 <br/><br/>　　皇太后、皇后皆玉宝，皇太子金宝。至大元年，仁宗为皇太子受金宝，遣使求四方经籍，以玉刻印章，近侍掌之。 <br/><br/>　　诸王印三寸二分，赤金二百十三两九钱；金印三寸一分五厘，赤金二锭六两；金铵银印准上，白银八十三两，镀金赤金八钱。 <br/><br/>　　驸马印正二三台，银五十六两四钱；金印三等：兽纽、螭纽、驴纽；金铵银印二等：驼纽、龟纽；银印龟纽。 <br/><br/>　　正一品印，三寸三台，银八十两五钱。从一品，二寸八分三台，银八十两。正二品，二寸六分两台，银六十五两。从二品，二寸五分两台，银六十五两。正三品。二寸四分，银五十五两。从三品，二寸三分，铜三斤十二两。正四品，二寸二分，铜三斤八两。从四品，二寸一分，铜三斤四两。正五品，二寸五厘，铜三斤。从五品，二寸，铜二斤十四两。正六品，一寸九分五厘，铜二斤十一两。从六品，一寸九分。铜二斤十两。正七品，一寸八分五厘，铜二斤八两。从七品，一寸八分五厘，铜二斤四两。正八品，一寸七分五厘，铜二斤四两。从八品，一寸七分，铜二斤二两。正九品，一寸六分五厘，铜二斤。从九品，一寸六分，铜一斤十四两。 <br/><br/>　　凡印文皆用蒙古字。蒙古、色目人或不能执笔花押，例以象牙或木刻印之。宰辅及近侍官至一品者，奉命则用玉图书押字，非特赐不敢用。 <br/><br/>　　军官牌面：正一品，三珠虎符。从一品，二珠虎符。正、从二品，一珠虎符。正、从三品，虎符。正、从四品，正、从五品，俱金牌。正、从六品，正、从七品，俱银牌。 <br/><br/>　　至元十四年，命中外军官所佩金银符，以丝色系于肩掖，庶无亵渎。著为令。十五年，诏虎符旧用畏兀儿字，今易以国字。二十一年，更定虎符。 <br/><br/>　　大德十一年，命给金虎符等，必由中书省。时省臣言：“旧制金虎符及金银符，典瑞院掌之，绐则由中书省，事已则复归典瑞院。今出入多不由中书，下至商人结纳近侍奏请，以致泛滥，出而无归。臣等请核之。自后除官及奉使应给者，非由中书省勿给。”从之。 <br/><br/>　　又有海青金银符，有奏则驰驲以闻。中统二年，以海青银符二、海青金符十，给中书省，量军国事情缓急，付驰槊者佩之。 <br/><br/>　　至天历元年，以黄金符镌文曰“翊忠徇义迪节同勋”，赐西域亲军副都指挥使钦察。后至元五年，以七宝玉书龙虎金符，赐丞相伯颜。则一时特典，非常制。 <br/><br/>　　至治元年，诏中书及太常礼仪院礼部定制卤簿玉辂，以平章政事张珪、留守王伯胜、将作院便明里董阿、侍仪使移剌徒满，董其事。是年，玉辂成。明年，亲祀太庙，御之。复命造四辂，工未成而罢。 <br/><br/>　　玉辂。青质，金装，青绿藻井，栲栳轮盖。外施金装雕木云龙，内盘碾玉福海圆龙一，顶上匝以金涂鍮石耀叶八十一。上围九者二，中围九者三，下围九者四。顶轮衣三重，上二重青绣云龙瑞草，下一重无文。轮衣内黄屋一，黄素纻丝沥水，下周垂朱丝结网，青纻丝绣小带四十八，带头缀金涂小铜铃，青红丝绣络带二。顶轮平素面夹用青纻丝。盖四周垂流苏八，饰以五色茸线结网五重，金涂铜钹五。金涂木珠二十有五。又系玉杂佩八，珩璜冲瑀全，金涂鍮石钩挂十六，黄茸贯顶天心直下十字绳二，各长三丈。盖下立朱漆柱四。柱下直平盘，虚柜，中棂三十，下外桄二。漆绘犀、象、鹦鹉、锦雉、孔雀，隔窠嵌装花板。柜周朱漆勾栏，云拱地霞叶百七十有九，下垂牙护泥虚板，并朱漆画瑞草。勾兰上碾玉行龙十，碾玉蹲龙十，孔雀羽台九，水精面火珠七，金圈焰铜照八。舆下周垂朱丝结网，饰以金涂鍮石铎三百，彩画鍮石梅萼嵌网眼中。舆之长辕三，界辕勾心各三，上下龙头六。前辕引手玉螭头三，并系以蹲龙。后辍方罨头三，桄头十六，绘以蹲龙三。辕头衡一，两端玉龙头二，上列金涂铜凤十二，含以金涂铜铃。舆之轴一，轮二。轴之挲罗二，明辖蹲龙鍮，并青漆。轮之辐各二十四，毂首压贴金涂铜毂叶八十一，金涂鍮石擎耳恋攀四。柜之前，朱漆金装云龙辂牌一，牌字以玉装缀。辂之箱，四壁雕锼漆面填心隔窠龟文华板。上层左面青龙，右画白虎，前面朱雀，后面玄武。辂之前额，玉行龙二，奉一水精珠，后额如之。前两柱青茸铃索五。贴金鸾和大响铜铃十，金涂鍮石双鱼五。下朱漆轼柜一，柜上金香球、金香宝、金香合，银灰设备一，并黄丝绶带。辂之后，朱漆后树一，金涂曲戌，黄纻丝销金舌龙门帘一，绯纻丝绣云龙带二。辂之中，金涂鍮石较展玉龙椅一，靠背上金涂圈焰玉明珠一。左建太常旗，十有二斿，甘罗绣日、月、五星、升龙。右建阘戟一，九斿，皂罗绣云龙。中央黄罗线青黑黼文两旗，绸杠，并青罗，旗首金涂鍮石龙头二，金涂铜铃二，金涂鍮石钹青缨绣十二重，金涂木珠流苏十二重。龙椅上，方座一，绿褥一，皆锦。销金黄罗夹帕一，方舆地褥二，勾阑内褥八，皆用杂锦绮。肓漆金涂鍮石铰叶踏道一，小褥五重。青漆雕木涂金龙头行马一，小青漆梯一，青漆柄金涂长托叉二，短托叉二，金涂首青漆推竿一，青茸引辂索二，各长六丈余，金涂铜环二，黄茸绥一。辂马、诞马，并青色。鞍辔秋勒缨拂靷，并青韦，金饰。诞马青织金纻丝屉四。青罗锁金绢里笼鞍六。盖辂黄绢大蒙帕一，黄油绢帕一。驾士平巾大袖，并青绘纻丝为之。 <br/><br/>　　至治元年，英宗亲祀太庙，诏中书及太常礼仪院、札部定拟制卤簿五辂。以平章政事张珪、留守王伯胜、将作院使明里董阿、侍仪使乙剌徒满董其事。是年，辂成，明年，亲祀御之。后复命造四辂，工未成而罢。 <br/><br/>　　金辂。赤质，金装育绿，藻井，栲栳轮盖。外施金装雕木云龙，内盘真金福海圆龙一，顶上匝以金涂鍮石耀叶八十一。上围九者二，中围九者三，下围九者四。顶轮衣三重，上二重大红绣云龙瑞草，下一重无文。轮衣内黄屋一，黄素纻丝沥水，下垂朱丝结网一周，大红纻丝绣小带四十八，带头缀金涂小钢铃三百，大红纻丝绣络带二。顶轮平素面夹用绯纻丝。盖之四周垂流苏八，饰以五色茸线结网五重，金涂鍮石杂佩八，珩璜冲瑀全，金涂鍮石钓挂十有六，黄绒贯顶天心直下十字绳二。盖下立朱漆柱四，柱下直平盘，虚柜，中棂三十，其下外桄二，漆绘犀、象、鹦鹉、锦雉、孔雀，隔窠嵌装花板。柜上周遭朱漆勾阑，云拱地霞叶一百七十有九，下垂牙护泥虚板，并朱漆画瑞草。勾阑上金涂鍮石行龙十二，金涂鍮石蹲龙十，孔雀羽台九，水精面火珠七，金圈焰铜照八。舆下周垂朱丝结网一遭，饰以金涂鍮石铎子三百，彩画鍮石梅萼嵌网眼中。舆之长辕三，界辕勾心各三，上下龙头六。前辕引手金涂鍮石螭头三，并系以蹲龙。后辕方罨头三，桄头十六，系以蹲龙三。辕头衡一，两端金涂鍮石龙头二，上列金涂铜凤十二，含以金涂铜钤。舆之轴一，轮二。轴之挲罗二，明辖蹲龙絟。并漆以赤。轮之辐各二十有四，毂首压贴金涂铜毂叶八十有一，金涂鍮石擎耳恋攀四。柜之前，朱漆金装云龙辂牌一，金涂铁曲戌。辂之箱，壁雕锼漆画填心隔窠龟文花板，上层左画青龙，右画白虎，前画朱雀，后面玄武。辂之前额，金行龙二，奉一水精珠，后额亦如之。前两柱绯绒铃索五，贴金鸾和大响铜铃十，金涂鍮石双鱼五。下朱漆轼柜一，柜上金香球一，金香宝一，金香合，银灰盘一，并黄纻丝绶带。辂之后，朱漆后树一，金涂曲戌，黄红丝销金云龙门帘一，绯红丝绣云龙带二。辂之中，黄金装铰龙椅一，靠背上金涂圈焰玉明珠一。左建太常旗，十有二斿，绯罗绣日、月、五星、升龙。右建阘戟一，九斿，绯罗绣云龙。中央黄罗绣青黑黼文两旗，绸杠，并大红罗。旗首金涂鍮石龙头二，金涂铜铃二，金涂鍮石钹朱缨�十二重，金涂木珠流苏十二重。龙椅上，金锦方座子一，绿可贴金锦也。褥一，销金黄罗夹帕一，方舆地锦褥一，绿可贴裤一。勾阑内，可贴条褥四，蓝绽丝条褥四，朱漆金涂鍮石铰叶踏道一，小可贴条褥五重。朱漆雕木涂金龙头行马一，小朱漆梯一。朱漆柄金涂长托叉二，短托叉二，金涂首朱漆推竿一，红绒引辂索二，金涂铜环二，黄绒执绥一。辂马、诞马。并赤色。鞍辔秋勒缨拂套项，并赤韦，金装。诞马红织金红丝屉四副，红罗销金红绢里笼鞍六。盖辂黄绢大蒙帕一，黄油绢帕一。驾士平巾大袖，并绯绣绽丝为之。 <br/><br/>　　象辂。黄质，金装，青绿藻井，栲栲轮盖。外施金装雕木云龙，内盘抽金象牙雕福海圆龙一，顶上匝以金涂鍮石耀叶八十有一。上围九者二，中围九者二，下围九者四。顶轮衣三重，上二重黄绣云龙瑞草，下一重无文。轮衣内黄屋一，黄素纻丝沥水，下垂朱丝结网一追，黄纻丝绸小带四十有八。带头缀金涂小铜铃三百，黄纻丝绣络带二。顶轮平素面夹用黄纻丝。盖之四周垂流苏八，饰以五色茸线结网五重，金涂铜钹五，金涂木珠二十有五。又系金涂鍮石杂佩八，珩璜冲瑀全，金涂鍮百钩挂十有六，黄绒贯顶天心直下十字绳二。益下立朱漆柱四，柱下直平盘，虚柜。中棂三十，下外桄二，漆绘犀、象、鹦鹉、锦雉、孔雀，隔窠嵌装花板。柜上周遭朱漆勾阑，云拱地霞叶百七十有九，下垂牙护泥虚板，并朱漆西端草。勾阑上描金象牙雕行龙十，蹲龙十，孔雀羽台九，水柢面火珠七，金圈焰铜照八。舆下垂朱丝结网一遭，饰以金涂鍮石铎子三百，彩画鍮石梅萼嵌网眼中。舆之长辕三。界辕勾心各三，上下龙头六。前辕引手描金象牙雕螭头三，并系以蹲龙。后辕方罨头三，光头十有六，系以蹲龙三。辕头衡一，两端描金象牙雕龙头二，上列金涂铜凤十二，含以金涂铜铃。舆之轴一，轮二。轮之擘罗二，明辖蹲龙絟，并漆以黄。轮之辆各二十有四，毂首压贴金涂铜毂叶八十有一，金涂鍮絟石擎耳恋攀四。柜之前，朱漆金妆云龙辂牌一，金涂铁曲戌。辂之箱，四傍雕锼漆画填心隔窠龟文花板，上层左画育龙，右画白虎，前画朱雀，后画玄武。辂之前额，描金象牙雕行龙二，奉一水精珠，后额如之。前两柱黄绒铃索五，贴金鸾和大响铜铃十，金涂鍮石双鱼五。下朱滚轼柜一，柜上金香球一，金香宝一，金香合一，银灰盘一，并黄纻丝绶带。辂之后，朱漆后树一，金涂曲戌，黄纻丝销金云龙门帘一，绯红丝绣云龙带二。辂之中，黄金装铰描金象牙雕龙椅一，靠背上金涂圈焰玉明珠一。左建太常旗一，十有二游，黄罗绣日、月、五星、升龙。右建阘戟一，九斿，黄罗绣云龙。中央黄罗绣青黑黼文两旗，绸杠，并黄罗。旗首金涂鍮石龙头二，金涂铜铃二，金涂鍮石钹黄缨�十二重，金涂木珠流苏十二重。龙椅上，金锦方座一，绿可贴褥一。勾阑内，可贴条褥四，蓝阑丝条褥四，黄漆金涂鍮石铰叶踏道一。小可贴条裤五重。黄漆木涂金龙头行马一，小黄漆梯一，黄漆柄金涂长托叉二，短托叉二，金涂首黄漆推竿一，黄绒引辂索二，金涂铜环二，黄绒执绥一。辂马、诞马，皆黄色。鞍辔秋勒缨拂套顶，并金妆，黄韦。涎马银褐织金纻丝屉四副。黄罗销金黄绢里笼鞍六。益辂黄绢大蒙怕一，黄油绢帕一。驾士平巾大袖，并黄绣红丝为之。 <br/><br/>　　革辂。白质，金装，青绿藻井，栲栳轮盖。外施金装雕木云龙，内盘描金白檀雕福海圆龙一，顶下匝以金涂鍮石耀叶八十有一。上围九者二，中围九者三，下围九者四。顶轮衣三重，上二重素白绣云龙瑞草，下一重无文。轮衣内黄屋一，黄素地纻丝沥水，下垂朱丝结网一遭，素白纻丝绣小带四十有八，带头缀金涂小镉铃三百，素白纻丝绣络带二。顶轮平素面夹用白素纻丝。盖之四周垂流苏八，饰以五色绒线结网五重，金涂铜钹五，金涂木珠二十有五。又系金涂鍮石杂佩八，珩璜冲瑀全，金涂鍮石钓挂十有六，黄绒贯顶天心直下十宇绳二。盖下立朱漆柱四，柱下直平盘，虚柜，中棂三十，下外桄二，漆绘革鞔犀、象、鹦鹉、锦雉、孔雀，隔窠嵌装花板。柜上周遭朱漆勾阑，云拱地霞叶百七十有九，下垂牙护泥血板，并朱漆西瑞草。勾阑上描金白檀行龙十，摆白蹲龙十，孔雀羽台九，水精面火珠七，金圈焰铜照八。舆下垂朱丝结网一遭，饰以金涂鍮石铎子三百，彩画鍮石梅萼嵌网眼中。舆之长辕三，界辍勾心各三，上下龙头六。前辕引手摆白螭头三，并系以蹲龙。后辕方罨头三，桄头十有六，系以坩龙三。辕头衡一，两端摆白龙头二，上列金涂铜凤十二，含以金涂铜铃。舆之轴一，轮二。轴之挲罗二，明辖蹲龙絟，皆漆以白。其轮之辐各二十有四，毂首压贴金涂铜毂叶八十有一，金涂鍮石擎耳恋攀四。柜之前，朱漆金装云龙辂牌一，金涂铁曲戌。辂箱之四傍，雕锼革鞔漆画填心，隔窠龟文花板，上层左画青龙，右面白虎，前画朱雀，后画玄武。辂之前额，白檀行龙二，奉一水精珠，后额如之。前两柱素白绒铃索五，贴金鸾和大响铜铃十，金涂鍮石双鱼五。下朱漆革鞔轼柜一，柜上金香球一，金香宝一，金香合一，银灰盘一，皆黄纻丝绶带。辂之后，朱漆革鞔后树一，金涂曲戌，黄纻丝销金云龙门帘一，绯红丝绣云龙带二。辂之中，金装铰白檀雕龙椅一，靠背上金涂圈焰玉明珠一。左建太常旗一，十有二游，白罗绣日、月、五星、升龙。右建阘戟一，九斿，素白罗绣云龙。中央黄罗绣青黑黼文两旗，绸杠，并素白罗，旗首金涂鍮石龙头二，金涂铜铃二，金涂鍮石钹素白缨�十有二重。金涂木珠流苏十有二重。龙椅上，金锦方座一，绿可贴褥一，销金黄罗夹帕一，方舆地金锦褥一，绿可贴褥一。勾栏内，可贴条褥五重。素白漆雕木涂金龙头行马一，小白漆梯一，白漆柄金涂长托叉二，短托叉二，金涂首白漆推竿一，白绒引辂索二，金涂铜环二，黄绒执绥一。辂马、诞马，皆白色。鞍辔秋勒缨拂套项，皆白韦，金装。诞马白织金纻丝屉四副，白罗销金白绢里笼鞍六。盖辂黄绢大蒙帕一，黄油绢帕一。驾士平巾大袖，皆白绣纻丝为之。 <br/><br/>　　木辂。黑质，金装，青绿藻井，栲栳轮益。外施金装雕木云龙，内盘描金紫檀雕福海圆龙一，顶上匝以金涂鍮石耀叶八十有一。上围九者二，中围九者三，下围九者四。顶轮衣三重，上二重皂绣云龙瑞草，下一重无文。轮衣内黄屋一，黄素纻丝沥水，下垂朱丝结网一遭，皂纻丝绣水带四十有八，带头缀金涂小铜铃三百，皂纻丝绣带二。顶轮平素面夹用檀褐纻丝。益之四周，重流苏八，饰以五色绒线结网五重，金涂铜钹五，金涂木珠二十五。又系金涂鍮石杂佩八，珩璜冲瑀全，金涂鍮石挂钩十有六，黄绒贯顶天心直下十字绳二。盖下立朱漆柱四，柱下直平盘，虚柜，中棂三十，下外桄二，漆绘犀、象、鹦鹉、锦雉、孔雀，隔窠嵌装花板，柜上周遭朱漆勾阑，云拱地霞叶百七十有九，下垂牙护泥虚板，皆朱漆画瑞草。勾阑上金嵌镔铁行龙十，蹲龙十，孔雀羽台九，水精面火珠七，金圈焰铜照八。舆一垂朱丝结网一遭，饰以金涂鍮石铎子三百，彩画鍮石梅萼嵌网眼中。舆之长辕三，界辕勾心各三，上下龙头六。前辕引手金嵌镔铁螭头三，皆絟以蹲龙。后辕方罨头三，桄头十有六，系以蹲龙三。辕头衡一，两端金嵌镔铁龙头二，上列金涂铜凤十二，含以金涂铜铃。舆之轴一，轮二。轴之挲罗二，明辖龙絟，并漆以黑。轮之辐各二十有四，毂首压贴金涂铜毂叶八十有一，金涂鍮石擎耳恋攀四。柜之前，朱漆金装天龙辂牌一，金涂铁曲戍。辂这箱，四傍雕锼漆画坂心，隔窠龟文花板，上层左画青龙，右画白虎，前画朱雀，后画玄武。辂之前额，金嵌镔铁行龙二，奉一水精珠，后额如之。前两柱皂绒铃索五，贴金鸾和大响铜铃十，金涂鍮石双鱼五。下朱漆轼柜一，柜上金香球一，金香宝一，金香合一，银灰盘一，皆黄纻丝绶带。辂之后，朱漆后树一，金涂曲戌，黄纻丝销金云龙门帘一，绯纻丝绣云龙带二。辂之中，金装乌木雕龙椅一，靠背上金涂圈焰玉明珠一。左建太常旗一，十有二斿，皂罗绣日、月、五星、升龙。右建阘戟一，九游，皂罗绣云龙。中央黄罗绣青黑黼文两旗，绸杠，并皂罗，旗首金涂鍮石钹紫缨�十有二重，金涂流苏十有二重。龙椅上，金锦方座一，绿可贴裤，一销金黄罗夹帕一，方舆地金锦褥一，绿可贴祷一，勾阑内，可贴条裤四，蓝纻丝条褥四，黑漆金涂鍮石铰叶踏道一，小可贴条褥五重。黑漆雕木涂金龙头行马一，小黑漆梯一，黑漆柄金涂长托叉二，短托叉二，金涂首黑漆推竿一，皂绒引辂索二，金涂铜环二，黄绒执绥一。络马、诞马，并黑色。鞍辔秋勒缨拂套项，皆以浅黑韦，金妆。诞马紫织金纻丝屉四副，紫罗销金紫绢里笼鞍六。盖辂黄绢大蒙帕一，黄油绢帕一。驾士平巾大袖，紫绣红丝为之。 <br/><br/>　　腰舆。制以香木。后背作山字牙，嵌七宝装云龙屏风，上施金圈焰明珠，两傍引手。屏风下施雕镂云龙床。坐前有踏床，可贴锦褥一。坐上貂鼠缘金锦条褥，绿可贴方坐。 <br/><br/>　　象轿。驾以象。凡巡幸则御之。 <br/><br/>　　职官以下车舆，除不得用龙凤外，一品至三品许用金装饰银螭头绣带青幔，四品五品用素狮头绣带青幔，六品至七品用素云头求带青幔，庶人黑袖齐头平顶皂幔。鞍辔，一品许饰以金玉，二品、三品饰以金，四品、五品饰以银，六品以下饰以鍮石铜铁。 <br/><br/>　　中统元年九月，初置拱卫仪仗。至元八年，造内外仪仗。延祐七年十二月，英宗即位，始造卤簿。平章政事拜住进卤簿图，帝以唐制用万二千三百人为耗财，定大驾为三千二百人，法驾二千五百人。至治元年，卤簿成。其目：曰仪仗，曰崇天卤簿，曰外仗，曰仪卫。 <br/><br/>　　皂纛，国语读如秃。建缨于素漆竿，凡行幸。则先驱建纛，夹以马鼓。居则置纛于月华门西之隅室。 <br/><br/>　　绛麾，金涂竿，上施圆盘朱丝拂，三层，紫罗袋韬之。 <br/><br/>　　金节，制如麾，入层，韬以黄罗云龙袋。 <br/><br/>　　引导节，金涂龙头朱漆竿，悬五色拂，上施铜钹。 <br/><br/>　　朱雀幢，制如节而五层，韬以红绣朱雀袋。 <br/><br/>　　青龙幢，制如前，韬以碧绣青龙袋。 <br/><br/>　　白虎幢，制如前，韬以素绣白虎袋。 <br/><br/>　　玄武幢，制如前，韬以皂绣绸玄武袋。 <br/><br/>　　犦槊，制如节。顶刻犦牛苜，有袋，上加碧油。 <br/><br/>　　绛引幡，四角，朱绿盖，每角垂罗文杂佩，系于金铜钩竿，竿以朱饰，悬五色间晕罗，下有横木板，作碾玉文。 <br/><br/>　　告止幡，绯帛错彩为告止字，承以双凤，立仗者红罗销金升龙，余如绛引。 <br/><br/>　　传教幡，制如告止幡，错绿为传教字，承以双白虎，立仗者白罗绛云龙。 <br/><br/>　　信幡，制如传教幡，错彩为信字，承以双龙，立仗者绘飞凤。 <br/><br/>　　黄麾幡，制如信幡，错彩为黄麾篆。 <br/><br/>　　龙头竿绣氅，竿如戟，无钧，下有小横木，刻龙头，垂朱绿盖，每角缀珠佩一带，带末有金铜铃。 <br/><br/>　　围子，制以金涂攒竹杖，首贯铜钱，而以紫绢冒之。 <br/><br/>　　副竿，制以木，朱漆之。 <br/><br/>　　火轮竿，制以白铁，为小车轮，建于白铁竿首。轮及竿皆金涂之，上书西天咒语，帝师所制。常行为亲卫中道，正行在劈正斧之前，以法佛卫，以祛邪僻，以镇轰雷焉。盖辟恶车之意也。 <br/><br/>　　豹尾竿，制如戟，系豹尾，朱漆竿。 <br/><br/>　　宝舆方案，绯罗销金云龙案衣，绯罗销金蒙榇复，案傍有金涂铁鞠四，龙头竿结缓二副之。 <br/><br/>　　香登，朱漆案，黄罗销金云龙案衣，上设金涂香炉一、烛台二，案旁金涂铁鞠四，龙头竿结绶二副之。 <br/><br/>　　香案，朱漆案，绯罗销金云龙案农，上设金香炉、合一，余同香登，殿庭陈设。则除龙头竿结绶。 <br/><br/>　　诏案，制如香案。 <br/><br/>　　册案，制如前。 <br/><br/>　　宝案，制如前。 <br/><br/>　　表案。制如香案，上加矮阑，金涂铁鞠四，竿二副之，绯罗销金蒙复。 <br/><br/>　　礼物案，制如表案。 <br/><br/>　　交椅，银饰之，涂以黄金。 <br/><br/>　　杌子，四脚小床，银饰之，涂以黄金。 <br/><br/>　　鸣鞭。绿柄，鞭以梅红丝为之，梢用黄茸而渍以蜡。 <br/><br/>　　鞭桶，制以紫絁表，白绢里，皮缘两末。 <br/><br/>　　蒙鞍，青绵缘，绯锦复。 <br/><br/>　　水瓶，制如汤瓶，有盖，有提，有嘴，银为之，涂以黄金。 <br/><br/>　　鹿卢，制如叉字，两头卷，涂金妆钑，朱丝绳副之。 <br/><br/>　　水盆，黄金涂银妆钑为之。 <br/><br/>　　净巾，绯罗销金云龙，有里。 <br/><br/>　　香球，制以银，为座上插莲花炉，护士罩以圆球，镂缌缦旋转文于上，黄金涂之。 <br/><br/>　　香合，制以银，径七寸，涂黄金钑雲龙于上。 <br/><br/>　　金拂，红秋牛尾为之，黄金涂龙头柄。 <br/><br/>　　唾壶，制以银，宽缘，虚腹，有盖，黄金涂之。 <br/><br/>　　唾盂，制以银，形圆如缶，有盖，黄金涂之。 <br/><br/>　　外办牌，制以象牙，书国字，背书汉字，填以金。 <br/><br/>　　外备牌，制如前。 <br/><br/>　　中严牌，制如前。 <br/><br/>　　时牌，制同外备而小。 <br/><br/>　　板位，制以木，长一尺二寸，阔一尺，厚六分，自髹黑字。 <br/><br/>　　大伞，赤质，正方，四角铜螭首，涂以黄金，紫罗表，绯绢里。诸伞盖，宋以前皆平顶，今加金浮屠。 <br/><br/>　　紫方伞，制如大伞而表以紫罗。 <br/><br/>　　红方伞。制如大伞而表以绯罗。华盖，制如伞而圆顶隆起，赤质，绣杂花云龙，上施金浮屠。曲盖，制如华盖，绯沥水，绣瑞草，曲柄，上施金浮屠。 <br/><br/>　　导盖，制如曲盖，绯罗沥水，绣龙，朱漆直柄。 <br/><br/>　　朱伞，制如导益而无文。 <br/><br/>　　黄伞，制如朱伞而色黄。 <br/><br/>　　葆盖，金涂龙头竿，悬以缨络，销金圆裙，六角葆盖。 <br/><br/>　　孔雀盖，朱漆，竿首建小盖，盖顶以孔雀毛，径尺许，下垂孔省尾，檐下以青黄红沥水围之，上施金浮屠，盖居竿三之一，竿涂以黄金，书西天咒语，与火轮竿义同。 <br/><br/>　　朱围扇，绯罗绣盘龙，朱漆柄，金铜饰，导驾团扇。蹙金线。 <br/><br/>　　大雉扇，制稍长，下方而上椭，绯罗绣象雉尾，中有双孔雀，间以杂花，下施朱漆横木连柄，金铜装。 <br/><br/>　　中雉扇，制如大雉扇而减小。 <br/><br/>　　小雉扇，制如中雉扇而减小。 <br/><br/>　　青沥水扇，制圆而青色，四周沥水以青绢。 <br/><br/>　　□，朱滕结网，二螭首，衔红丝拂。中有兽面，朱漆柄，金铜装。 <br/><br/>　　罕，制形如扇，朱滕网，中有兽面，朱漆柄，金铜装。 <br/><br/>　　旗、扇锜，即坐也。旗锜，制十字木于下，上四枝交拱，置窍于其上以树旗。扇锜，制如栀，形小，六木拱于上，而制作精于旗锜，漆以朱。 <br/><br/>　　风伯旗，青质，赤火焰脚。 <br/><br/>　　雨师旗，青质，赤火焰脚。 <br/><br/>　　宙公旗，青质，赤火焰脚。 <br/><br/>　　电母旗，青质，赤火焰脚。 <br/><br/>　　金星旗，素质，赤火焰脚。 <br/><br/>　　水星旗，黑质，赤火焰脚。 <br/><br/>　　木星旗，青质，赤火焰脚。 <br/><br/>　　火星旗，赤质，青火焰脚。 <br/><br/>　　土星旗，黄质，赤火焰脚。 <br/><br/>　　摄提旗，赤质，赤火焰脚。 <br/><br/>　　北斗旗，黑质，赤火焰脚，画七星。 <br/><br/>　　角宿旗，青质，赤火焰脚。 <br/><br/>　　亢宿旗，青质，赤火焰脚。 <br/><br/>　　氐宿旗，青质，赤火焰脚。 <br/><br/>　　房宿旗，青质，赤火焰脚。 <br/><br/>　　心宿旗，青质，赤火焰脚。 <br/><br/>　　尾宿旗，青质，赤火焰脚。 <br/><br/>　　箕宿旗，青质，赤火焰脚。 <br/><br/>　　斗宿旗，青质，赤火焰踟。 <br/><br/>　　牛宿旗，青质，赤火焰脚。 <br/><br/>　　女宿旗，青质，赤火焰脚。 <br/><br/>　　虚宿旗，青质，赤火焰脚。 <br/><br/>　　危宿旗，青质，赤火焰脚。 <br/><br/>　　室宿旗，青质，赤火焰脚。 <br/><br/>　　壁宿旗，青质，赤火焰脚。 <br/><br/>　　奎宿旗，青质，赤火焰脚。 <br/><br/>　　娄宿旗，青质，赤火焰踯。 <br/><br/>　　胃宿旗，青质，赤火焰脚。 <br/><br/>　　昴宿旗，青质，赤火焰脚。 <br/><br/>　　毕宿试，青质，赤火焰脚。 <br/><br/>　　觜宿旗，青质，赤火焰脚。 <br/><br/>　　参宿旗，青质。赤火焰脚。 <br/><br/>　　井宿旗，青质，赤火焰脚。 <br/><br/>　　鬼宿旗，青质，赤火焰脚。 <br/><br/>　　柳宿苡，青质，赤火焰脚。 <br/><br/>　　星宿旗，首质，赤火焰脚。 <br/><br/>　　张宿旗，青质，赤火焰脚。 <br/><br/>　　翼宿旗，青质；赤火焰脚。 <br/><br/>　　轸宿旗，青质，赤火焰踯。 <br/><br/>　　日旗，青质，赤火焰脚，绘日于上，奉以云气。 <br/><br/>　　月旗，青质，赤火焰脚，绘月于上，奉以云气。 <br/><br/>　　祥云旗，肓质，赤火焰脚，绘五色云气。 <br/><br/>　　合璧旗，青质，赤火焰脚，绘云气曰月。 <br/><br/>　　连珠旗，青质，赤火焰脚，绘五星。 <br/><br/>　　东岳旗，青质，赤火焰脚，绘神人，冠七梁冠，黄襕，青袍，绿裳。白中单，素蔽膝，执圭。 <br/><br/>　　南岳旗，赤质，青火焰脚，绘神人，冠七粱冠，黑襕，绯袍，绿裳，黄中单，朱蔽膝，执圭。 <br/><br/>　　中岳旗，黄质，赤火焰脚，绘神人，冠七梁冠，皂襕，黄袍，绿裳，白中单，珠蔽膝，执圭。 <br/><br/>　　西岳旗，白质，赤火焰脚，绘神人，冠七粱冠，青襕，白袍，绯裳，白中单，素蔽膝，执圭。 <br/><br/>　　北岳旗，黑质，赤火焰脚，绘神人，冠七梁冠，红襕，皂袍，绿裳，白中单，素蔽膝，执圭。 <br/><br/>　　江渎旗，赤质，青火焰脚，绘神人，冠七粱冠，青襕，朱袍，跨赤龙。 <br/><br/>　　河渎旗，黑质。赤火焰踯。绘神人，冠七粱冠，皂襕，黄袍，跨甘龙。 <br/><br/>　　济渎旗，素质，赤火焰脚。绘神人，冠七梁冠，皂襕，素袍，乘一鳖。 <br/><br/>　　济渎旗，青质，赤火焰脚，绘神人，冠七粱冠，皂襕，甘袍，乘一鳖。 <br/><br/>　　天下太平旗，赤质，育火焰脚，错采为字。 <br/><br/>　　皇帝万岁旗，赤质，青火焰脚，错采为字。 <br/><br/>　　吏兵旗，黑质，赤火焰踯，绘神人，具甲兜鏊，绿首鞴，杖剑。 <br/><br/>　　力士旗，白质，赤火焰脚，绘神人，武士冠。绯袍，金甲，汗胯，皂履，执戈盾。 <br/><br/>　　东天王旗，青质，赤火焰脚，绘神人，武士冠，衣金甲，绯裲档，右手执戟，左手奉塔，履石。 <br/><br/>　　南天王旗，赤质，青火焰脚，绘神人，冠服同前。 <br/><br/>　　西天王旗，白质，赤火焰脚，绘神人，冠服同前。 <br/><br/>　　北天王旗，黑质，赤火焰脚，绘神人，冠服同前。 <br/><br/>　　大神旗，黄质，黄火焰脚，详见牙门旗下。 <br/><br/>　　牙门旗，赤质，赤火焰脚，绘神人，冠武士冠，铠甲，裲裆，衬肩，包脚，汗胯，束带，长带，大口裤，执戈戟。 <br/><br/>　　金鼓旗，黄质，黄火焰脚，书金鼓字。 <br/><br/>　　朱雀旗，赤质，赤火焰脚，绘朱雀，其形如鸾。 <br/><br/>　　玄武旗，黑质，黑火焰脚，绘龟蛇。 <br/><br/>　　青龙旗，青质，赤火焰脚，绘蹲龙。 <br/><br/>　　白虎旗，白质，赤火焰脚，绘蹲虎。 <br/><br/>　　龙君旗，青质，赤火焰脚，绘神人，冠通真冠，服青绣衣，白裙，朱履，执戟，引青龙。 <br/><br/>　　虎君旗，白质，赤火焰脚，绘神人，冠流精冠，服素罗绣衣，朱裙，朱履，执斩蛇剑，引白虎。 <br/><br/>　　大黄龙负图旗，青质，青火焰脚，绣复身黄龙，背八卦。 <br/><br/>　　小黄龙负图旗，赤质，青火焰脚，绘复身黄龙，背八卦。 <br/><br/>　　五色龙旗，五色质，五色直脚，无火焰。 <br/><br/>　　大四色龙旗，青赤黄白四色质，具火焰脚。 <br/><br/>　　小四色龙旗，制同大四色，直脚，无火焰脚。 <br/><br/>　　应龙旗，赤质，赤火焰脚，绘飞龙。 <br/><br/>　　金鸾旗，赤质，火焰脚，绘鸾而金色。 <br/><br/>　　鸾旗，制同前，而绘以五彩。 <br/><br/>　　金凤旗，赤质，青火焰脚，绘凤而金色。 <br/><br/>　　凤旗，制同前，而绘以五彩。 <br/><br/>　　五色凤旗，五色质，五色直脚，无火焰。 <br/><br/>　　大四色凤旗，青赤黄白四色质，火焰脚，色随其质，绘凤。 <br/><br/>　　小四色凤旗，制同前，直脚，无火焰。 <br/><br/>　　玉马旗，赤质，青火焰脚，绘白马，两膊有火焰。 <br/><br/>　　駃騠旗，赤质，青火焰脚，绘白马。 <br/><br/>　　飞黄旗，赤质，赤火焰脚，形如马，色黄，有两翼。 <br/><br/>　　騼马蜀旗，青质，青火焰脚，绘兽形如马，白首，虎文，赤尾。 <br/><br/>　　龙马旗，赤质，青火焰脚，绘龙马。 <br/><br/>　　麟旗，赤质，青火焰脚，绘麒麟。 <br/><br/>　　飞麟旗，赤质，青火焰脚，绘飞麟。其形五色身，朱翼，两角，长爪。 <br/><br/>　　黄鹿旗，赤质，青火焰脚，绘兽如鹿，而色深黄。 <br/><br/>　　兕旗，赤质，青火焰脚，绘兽似牛，一角，青色。 <br/><br/>　　犀牛旗，赤质，青火焰脚，绘犀牛。 <br/><br/>　　金牛旗，赤质，青火焰脚，绘兽形如牛，金色。 <br/><br/>　　白狼旗，赤质，青火焰梆，绘白狼。 <br/><br/>　　辟邪旗，赤质，赤火焰脚。绘兽形似鹿，长尾，二角。 <br/><br/>　　赤熊旗，赤质，赤火焰脚，绘兽如熊，色黄。 <br/><br/>　　三角兽旗，赤质，赤火焰脚，绘兽，其首类白泽，绿发，三角，青质，白腹、跋尾绿色。 <br/><br/>　　角端旗，赤质，赤火焰脚，绘兽如羊而小尾，顶有独角。 <br/><br/>　　驺牙旗，赤质，青火焰脚，绘兽形似麋，齿前后一齐。 <br/><br/>　　太平旗，赤质，青火焰脚，金描莲花四，上金书天下太平字。 <br/><br/>　　鵕鸟义旗，赤质，青火焰脚，绘鸟似山鸡而小，冠背黄，服赤，项绿，尾红。 <br/><br/>　　苍乌旗，赤质，青火焰脚，绘鸟如乌而色苍。 <br/><br/>　　白泽旗，赤质，赤火焰脚，绘兽虎首朱发而有角，龙身。 <br/><br/>　　东方神旗，绿质，赤火焰脚，绘神人，金兜牟，金铠甲，仗剑。已下四旗，所绘神同。 <br/><br/>　　西方神旗，白质，赤火焰脚。 <br/><br/>　　中央神旗，黄质，赤火焰脚。 <br/><br/>　　南方神旗，赤质，青火焰脚。 <br/><br/>　　北方神旗，黑质，赤火焰脚。 <br/><br/>　　凡立仗诸旗，各火焰脚三条，色与质同，长一丈五尺，杠长二丈一尺。牙门、太平、万岁，质长一丈，横阔五尺。日、月、龙君、虎君，横坚并八尺。余旗并竖长八尺，阔六尺。 <br/><br/>　　车辐，朱漆，八棱，施以铜钉，形如柯舒。 <br/><br/>　　吾杖，朱漆，金饰两末。 <br/><br/>　　镫杖，朱漆棒首，标以金涂马镫。 <br/><br/>　　殳，制如槊而短，黑饰两末，中画云气，上缀朱丝拂。 <br/><br/>　　骨朵。朱漆棒首，贯以金涂铜锤。 <br/><br/>　　列丝骨朵，制如骨朵，加纽丝丈。 <br/><br/>　　卧瓜，制形如瓜，涂以黄金。卧置，朱漆棒首。 <br/><br/>　　立爪，制形如爪，涂以黄金，立置，朱漆棒首。 <br/><br/>　　长刀，长丈有奇，阔上窄下，单刃。 <br/><br/>　　仪刀，制以银，饰紫丝份铕。 <br/><br/>　　横刀，制如仪刀而曲，鞘以沙鱼皮，饰修革帉錔。 <br/><br/>　　千牛刀，制如长刀。 <br/><br/>　　剑，班鞘，饰以沙鱼皮，剑口两刃。 <br/><br/>　　班剑，制剑，鞘黄质，紫班，又金铜装，紫丝帉錔。 <br/><br/>　　刀盾之刀，制如长刀而柄短，木为之，青质有环。紫丝帉錔。 <br/><br/>　　刀盾之后，制以木，赤质，画异兽，执人右刀左盾。 <br/><br/>　　朱縢络盾，制同而朱其质。 <br/><br/>　　绿縢络盾，制同而绿其质。 <br/><br/>　　戟，制以木，有枝，涂以黄金，竿以朱漆。 <br/><br/>　　小戟飞龙掌，制如戟，画云气，上缀飞掌，垂五色带，末有钢铃，掌下方而上两角微椭，绘龙于其上。 <br/><br/>　　钑戟，制如戟，无飞掌而有横木。 <br/><br/>　　槊，制以木，黑质，画云气。上刻刃，涂以甘，五色槊并同而质异。 <br/><br/>　　钑，制如戟，锋两旁微起，下有鐏锐。 <br/><br/>　　叉，制如戟而短，青饰两末，中白，画云气，上缀红丝拂。 <br/><br/>　　斧，双刃，斧贯于朱漆竿首。 <br/><br/>　　钺，金涂铁钺，单刃，脑后系朱拂，朱漆竿。 <br/><br/>　　劈正斧，制以玉，单刃，金涂柄，银鐏。 <br/><br/>　　仪锽斧，制如斧，刻木为之，柄以朱，上缀小锦幡，五色带。 <br/><br/>　　弓矢。 <br/><br/>　　弩，制如弓而有臂。 <br/><br/>　　服，制以虎豹皮，或暴绿文，金铜装。 <br/><br/>　　靫，制以黑革。 <br/><br/>　　兰，弩矢室。 <br/><br/>　　象鞴鞍，五彩装明金木莲花座，绯绣攀鞍绦，紫绣襜襦红锦屉，鍮石莲花跋尘，锦缘毡盘，红犛牛尾缨拂，并胸攀秋。攀上各带红犛牛尾缨拂，鍮石胡桃钹子，杏叶铰具，绯皮告头铰具。莲花座上，金涂银香炉一。 <br/><br/>　　元初，既定占域、交趾、真腊，岁贡象，育于析津坊海子之阳。行幸则蕃官骑引，以导大驾，以驾巨辇。 <br/><br/>　　驼鼓，设金装校具，花罽鞍褥橐箧，前峰树皂纛，或施彩旗，后峰树小旗，络脑、当胸、后秋，并以毛组为辔勒，五色瓘玉，毛结缨络，周缀铜铎小镜，上施一面有底铜掆小鼓，一人乘之，击以毛绳。凡行幸，先鸣鼓于驼，以威振远迩，亦以试桥梁伏水而次象焉。 <br/><br/>　　骡鼓，制似驼而小。 <br/><br/>　　马鼓，辔勒、后勒、当胸，皆缀红缨拂铜铃，杏叶铰具，金涂，上插雉尾，上负四足小架，上施以华豉一面，一人前引。凡行幸，负鼓于马以先驰，与纛并行。 <br/><br/>　　诞马，缨辔绯凉铁。 <br/><br/>　　御马，鞍辔缨复全。 <br/><br/>　　珂马，铜面，雉尾鼻拂，胸上缀铜杏叶、红丝拂，又胸前腹下，皆有攀，缀铜铃，后有跋尘，锦包尾。</p></div>
</div>
</div>
<div class="ft">
<div class="ft-bd">
<div class="control">
<span class="divide">|</span>
<a href="novel-read-1440-28849.html" action-type="upordown" control-type="good" class="good"><i></i>[← 快捷键 ] 上一章</a>
<a href="novel-read-1440-28851.html" action-type="upordown" control-type="bad" class="bad"><i></i>下一章 [ 快捷键 →]</a>
<span>
<a href="novel-chapter-1440.html" action-type="chapterComment" class="comment"><i></i>新元史章节目录(<em class="num">0</em>)</a>

</span>
</div>
</div>
</div>
</div> 
<div class="footer">
<div class="copy center">
<table width="100%" class="fixed-table">
<tr>
<td width="70">
<a href="/"><img src="http://img.vipreading.com/_assets/r-foot-logo.png" width="56" height="56" alt="维普阅读网" /></a>
</td>
<td>
<div class="column-2">
<div class="left" style="padding-top:10px;">
<p>
<span><a href="/" target="blank">维普阅读网</a>所收录的<a href="/" target="blank"><strong>文学作品</strong></a>、<a href="/" target="blank"><strong>文学名著</strong></a>属</span><span>免费阅读的作品，供广大书友免费在线阅读，</span><span>不收取书友们任何费用。
</span>

</p>
<p>
<em>维普阅读网所有文学作品均来自于互联网，如您发现侵权、违法、存在不和谐内容，请联系本站，我们将尽快进行删除处理!</em>
&nbsp;&nbsp;&nbsp;&nbsp;客服邮箱：kefu@vipreading.com
</p>
</div>
<div class="right ar">
<p>
<a href="/">联系我们</a>
<a href="/sitemap.xml">sitemap</a><script>
window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"16"},"slide":{"type":"slide","bdImg":"2","bdPos":"right","bdTop":"100"},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script>
</p>
</div>
</div>
</td>
</tr>
</table>
</div>
</div>
</body>

<!-- vipreading.com Baidu tongji analytics -->
<script type="text/javascript">
var _bdhmProtocol = (("https:" == document.location.protocol) ? " https://" : " http://");
document.write(unescape("%3Cscript src='" + _bdhmProtocol + "hm.baidu.com/h.js%3F217da1e5b7b56324f049684bda525bb6' type='text/javascript'%3E%3C/script%3E"));
</script>

</html>

